集／總集／全宋詩／卷二三八　梅堯臣七／陳真卿將有秋試條倏見訪不日告行送於北門歌鵠庭為五言以贈(P.2762)
陳真卿將有秋試條倏見訪不日告行送於北門歌鵠庭為五言以贈
送君北崗上，舉酒歌黃鵠。黃鵠去何高，天池待棲宿。寧復戀江湖，聊茲混雞鶩。暉暉振羽裳，不羡淵明菊。
集／總集／全宋詩／卷五四一　王安石四／諸葛武侯(P.6502)
諸葛武侯
漢日落西南，中原一星黃。群盜伺昏黑，聯翩各飛揚。武侯當此時，龍臥獨摧藏。掉頭梁甫吟，羞與眾爭光。邂逅得所從，幅巾起南陽。崎嶇巴漢間，屢以弱攻強。暉暉若長庚，孤出照一方。勢欲起六龍，東迴出扶桑。惜哉淪中路，怨者為悲傷。豎子祖餘策，猶能走強梁。
集／總集／全宋詩／卷五四一　王安石四／幽谷引(P.6502)
幽谷引
雲翳翳兮谷之幽，天將雨我兮田者之稠。有繩于防兮有畚于溝，我公不出兮誰省吾憂。日暉暉兮山之下，歲則熟兮收者舞。吾收滿車兮棄者滿筥，誰吾與樂兮我公燕語。山有木兮谷有泉，公與客兮醉其間。芳可搴兮甘可漱，無壯無稚兮環公以笑。公歸而醉兮人則喜，公好我州兮殆其肯
止。公歸不醉兮我之憂，豈其不懌兮將舍吾州。公一朝兮去我，我歲歲兮來遊，完公亭兮使勿毀，以慰吾兮歲歲之愁。
集／總集／全宋詩／卷一０二一　黃庭堅四三／寄張仲謀次韻(P.11666)
寄張仲謀次韻
風力蕭蕭吹短衣，茅簷霜日淡暉暉，天寒塞北雁行落，歲晚大梁書信稀。湖稻初舂雲子白，家雞正有藁頭肥。割鮮炊黍尋前約，公事可來君不違。
集／總集／全宋詩／卷一一七三　張耒一九／題南禪院壁二首(P.13248)
題南禪院壁二首
乞食高僧午未歸，秋庭落葉日暉暉。蕭條古寺松陰下，簷鐸風中乳鴿飛。
集／總集／全宋詩／卷一一七八　張耒二四／正月十八日四首(P.13296)
正月十八日四首
幽人睡足聞春鳥，共喜暉暉日滿籬。里巷收燈人寂寞，鄰家夫婦賃舂歸。
史／別史／通志／世家　凡十一卷／卷八十一　　　宗室傳第四／宋／文帝十九男／晉熙王昶　孫暉(P.998-3)
晉熙王昶字休道文帝第九子也元嘉二十二年年十歲封義陽王大明中位中書令中軍將軍開府儀同三司廢帝即位為徐州刺史加都督昶輕訬褊急不能事孝武大明中常被嫌責人間常言昶當有異志廢帝既誅群公彌縱狂惑常語左右曰我即大位以來遂未戒嚴使人邑邑江夏王義恭誅後昶表求入朝遣典籤蘧法生銜使帝謂法王義陽與太宰謀反我政欲討之今知求還甚善又問法生義陽謀反何不啟法生懼走還彭城帝因此北討法生至昶即起兵統內諸郡並不受命昶知事不捷乃夜開門奔魏棄母妻獨攜妾吳氏作丈夫服騎馬自隨在道慷慨為絕句曰白雲滿鄣來黃塵半天起關山四面絕故鄉幾千里因把姬手南望慟哭左右莫不哀哽每節悲慟遙拜其母昶家還建業二妾各生一子明帝即位名長者曰思遠少者曰懷遠尋並亡帝以千金購昶于魏不獲乃以第六皇子爕字仲綏繼昶封為晉熙王明帝既以爕繼昶乃詔曰晉熙國太妃謝氏沈刻無親物理罕比骨肉至親尚相棄蔑況
以義合免患為難可還其本削絕蕃秩仍令改謝氏為射氏元徽元年爕年四歲以為郢州刺史明年復昶所生射氏為晉熙國太妃齊受禪爕降封安陰縣公謀反賜死昶之入魏也魏人嘉重之妻以武邑公主拜侍中征南將軍駙馬都尉封丹陽王歲餘公主薨更尚建興公主明帝遣使至魏魏獻文詔昶與書為兄弟式明帝不答責昶以母為其國妾宜如春秋荀罃對楚稱外臣之禮獻文尋勑昶更為書昶辭曰臣若改書事為二敬猶修往文彼所不納請停今答獻文從之拜外都坐大官公主復薨更尚平陽長公主昶好犬馬愛武事入魏歷紀猶布衣皂冠同凶素之服然訶罵僮僕音雜楚夏雖在公座諸王每戲侮之或戾手齒臂至於痛傷笑呼之聲聞于御聽孝文每優假之不以怪問至於陳奏本國事故語及征役則斂容涕泗悲動左右而天性褊躁喜怒不恆每至威忿楚扑特苦引待南士禮多不足人以此少之魏太和初轉內都坐大官及齊高帝革命孝文遣諸將南伐詔昶曰卿識機體運先覺而來今卿宗廟不復血食令卿與諸將同行昶路經徐州哭拜其母寢堂哀感從者乃遍循故居處處隕涕左右亦莫不酸鼻及至軍所將欲臨陣四面拜諸將士自陳家國滅亡蒙朝廷慈覆辭理切至聲氣激揚涕泗橫流三軍咸為歎息後昶恐水雨方降表請還師從之多加開府儀同三司領儀曹尚書於是改革朝儀詔昶與蔣少游專主其事昶條上舊式略不遺忘孝文臨宣武堂引武興王楊集始入宴詔昶曰集始邊方之酋不足以當諸侯之禮但王者不遺小國之臣故勞公卿於此又以昶為中書監開建五等封昶齊郡公加宋王之號孝武嘗臨經
武殿大議南伐語及劉蕭篡奪之事昶悲泣不已頓首拜請行孝文亦為之流涕禮之彌崇旋遷使持節都督吳越楚彭城諸軍事大將軍開府鎮徐州昶頻表辭大將軍不許及發帝親餞之命百僚賦詩贈昶又以其文集一部賜昶帝因以所製文筆示之曰時契勝殘事鍾文業雖則不學欲罷不能脫思一見故以相示雖無足味聊為一笑耳其見重如此自昶之違彭城至是久矣其昔時齋宇山池並尚存立昶更修繕還處其中然不能綏邊懷物撫接義故而閨門喧猥內外奸雜前民舊吏莫不惋歎豫營墓於彭城西南與三公主同塋而異穴發石累之墳崩壓殺十餘人後復移改頗為公私費害後昶朝洛陽孝文臨光極堂大選與群臣甄別人品及論大將軍帝曰劉昶即其人也其後給班劍二十人太和二十一年薨於彭城孝文為之舉哀給溫明祕器贈假黃鉞太傅領揚州刺史加以殊禮備九賜給前後部羽葆鼓吹依晉琅邪王伷故事諡曰明昶嫡子承緒武邑主所生也少而尫疾尚孝文妹彭城長公主為駙馬都尉先昶卒承緒子暉字重昌為世子襲封尚宣武第二妹蘭陵長公主主嚴妒暉嘗私幸主侍婢有身主笞殺婢剖其孕子節解以草裝實婢腹祼以示暉暉遂忿憾疏薄公主公主姊因入聽講言其故於靈太后太后勑暉離婚削除封位公主在宮內周歲高陽王雍等屢請聽復舊義太后從之後暉又私淫張陳二氏女公主與暉復致忿諍暉推主墜床傷胎因而致薨暉懼罪逃逸後於河內溫縣被執幽于司州縣加死刑會赦免後復其官爵遷征虜將軍中散大夫卒家遂頓廢
史／別史／通志／世家　凡十一卷／卷八十四上　　宗室傳第七上／後魏上／上谷公紇羅　弟建　子題　題子悉　建德公嬰文　真定侯陸(P.1049-1)
通志卷八十四上
宋右迪功郎鄭樵漁仲撰
宗室傳第七上
後魏
上谷公紇羅弟建　子題　題子悉　建德公嬰文　真定侯陸　武陵侯因長樂王壽樂　望都公頹　曲陽侯素延順陽公郁　宜都王目辰　六修　吉陽男比干江夏王呂　高涼王孤子斤　斤子真樂　真樂子禮　禮子那　那子紇　紇子太曹　大曹從兄子洪威　禮弟陵　陵子瓌　瓌子鷙　鷙子大器　孤孫度　度子乙斤　乙斤子平　平子萇　萇子子華　子華弟子思　萇弟珍　平弟長生　長生子天穆　天穆子儼　西河公敦　司徒石　武衛將軍謂子烏真　烏真子興都　興都子丕　淮陵侯大頭　河間公齊子陵　陵弟蘭　蘭子志　扶風公處真　文安公泥子屈　屈子磨渾
昭成九子
寔君　秦王翰子衛王儀　儀子纂　纂弟良　良弟幹　幹子禎　禎子瑞　儀弟烈　烈子道子　道子子洛　洛子乞　乞子晏　烈弟觚　壽鳩子常山王遵遵子素　素子陵　陵弟陪斤　陪斤子昭　昭子元　昭弟紹　陪斤弟忠　忠子盛　盛子懋　懋子陟　陟弟順　順子偉　盛弟秉　秉子最　秉從子毗　忠弟德　德子悝　悝子嶷　悝弟暉　暉子弼　弼弟子士將　德弟贊　贊弟淑　淑子季海　季海子亨　紇根子陳留王虔子悅　悅弟崇　崇子建　建子琛　琛子翌　翌子暉　暉子肅　肅弟仁器　建弟子祚　虔兄顗　顗子崙　地干子毗陵王順　力真子遼西公意烈子拔干　拔干曾孫洪超　意烈弟勃　勃子粟　粟弟渾　渾弟庫汗　窟咄
道武七王
清河王紹　陽平王熙熙子佗　佗曾孫世遵　佗孫法壽　法壽子慶智　法壽弟法僧　法僧子景仲　景隆　河南王曜子提　提子平原　平原子和　和弟鑒　河間王修　長樂王處文　廣平王連繼子渾　渾子霄　京兆王黎子吐根　吐根子繼　繼子义　义子舒　舒子善住　义弟羅　羅弟
1049-2
爽　爽弟蠻　蠻弟𤓰　繼弟羅侯
明元六王
樂平戾王丕子拔　安定殤王彌　樂安王範子良　永昌王健子仁　建寧王崇子麗　新興王俊
太武五王
晉王伏羅　東平王翰子道符　臨淮宣王譚子提　提子昌　昌子彧　祗弟孝友　昌弟孚　孚子端　廣陽簡王建子嘉　嘉子深　深子湛　湛弟謹　湛子法輪　南安隱王余
景穆十二王
陽平幽王新成子頤　頤弟衍　衍子暢　暢子敏　暢弟融　衍弟欽　欽子子孝　京兆康王子推子太興　太興孫悰　太興子仲景　仲景弟退　退子沖　太興弟遙　遙弟恆　濟陰惠王小新成子鬱　鬱子弼　弼子暉業　暉業弟昭業　鬱弟偃　偃子誕　誕子撫　偃弟麗　麗子顯和　汝陰靈王天賜子逞　逞子慶和　逞弟汎　汎弟修義　修義子均　均子則　則子文都　則弟矩　矩弟雅　雅弟褒　樂良厲王萬壽子樂平　樂平子長命　長命子忠　廣平殤王洛侯繼子匡　任城康王雲子澄　澄子彝　彝庶兄順　順子朗　順弟紀　澄弟嵩　　嵩子世雋　南安惠王楨子英　英子熙　熙弟略　英弟怡　怡子肅　肅弟長廣王曄爾朱氏所立者也　城陽康王長壽子鸞　鸞子徽　章武敬王太洛繼子彬　彬子融　融子朗是為後廢帝　樂陵康王胡兒子思譽　思譽子景略　安定靖王休子爕　爕子超　超弟琰　琰子景山　景山子成壽　爕弟願平
文成五王
安樂厲王長樂子詮　詮子鑒　鑒弟斌之　廣川莊王略子諧　齊郡順王簡子祐　河間孝王若繼子琛　安豐匡王猛子延明
獻文六王
咸陽王禧子通　翼　昌　曄　樹　坦　趙郡靈王幹子謐　謐兄諶　諶弟譚　譚弟讞　廣陵慧王羽子恭是為節閔帝　恭兄欣　高陽文穆王雍子泰　泰子斌　彭城宣王勰子劭　劭弟攸是為孝莊帝　劭子韶　北
1049-3
海王詳子顥　顥弟頊
孝文六王
廢太子庶人恂　京兆王愉子寶月　寶月弟寶矩是為文帝　清河文獻王懌子亶　亶子善　見是為孝靜帝　廣平文穆王懷子誨　第三子修是為孝武帝　汝南文宣王悅子潁　皇子恌
上谷公紇羅神元皇帝之曾孫也初從道武皇帝自獨孤如賀蘭部與弟建勸賀蘭訥推道武為主及道武即帝位以援立功與建同日賜爵為公卒子題賜爵襄城公後進為王擊慕容驎於義臺中流矢薨子悉襲降爵為襄城公卒贈襄城王神元後又有建德公嬰文真定侯陸並仕太武特獲封爵
史／別史／通志／世家　凡十一卷／卷八十四下　　宗室傳第七下／後魏下／獻文六王／彭城宣王勰　子劭　劭弟攸是為孝莊帝　劭子韶(P.1078-3)
彭城王勰字彥和幼而岐嶷姿性不群太和九年封始平王加侍中勰生而母潘氏卒其年獻文崩及有所知啟求追服文明太后不許乃毀容憔悴心喪三年不參吉慶孝文大奇之壯而耽學雅好屬文長直禁內參決軍國大政萬機之事無不預焉及車駕南伐領宗子軍宿衛左右轉中書令侍中如故改封彭城王帝升金墉城顧見堂後梧竹曰鳳凰非梧桐不栖非竹實不食今梧竹並茂詎能降鳳乎勰曰鳳凰應德而來豈梧竹所能降也帝善其言嘗侍內宴帝命群臣賦詩勰既應制帝為改一字賞之曰中令之作雖經雕刊猶是玉之本體不見其為疵也從幸代都經上黨銅鞮山勰去帝十許步帝指道間松命勰腔詩云比至吾間當就勰應口而成帝大喜後頻表解侍中不允詔贈勰所生母潘氏為彭城國太妃又除中書監侍中如故帝南討漢陽假勰中軍大將軍加鼓吹一部勰以寵授頻煩乃面陳曰臣聞兼親疏而兩並異同而建此既成文於昔臣願誦之於後陳思求而不允愚臣不請而得豈今古云殊實
遇否大異帝大笑執勰手曰二曹才名相忌吾與汝以道德相親緣此而言無慚前烈帝親講喪服於清徽堂從容謂群臣曰彥和季豫等年在沖蒙早登纓紱失過庭之訓並未習禮每欲令我一解喪服自審義解浮疏抑而不許頃因醉坐脫爾言從故屈朝彥遂親傳說御史中尉李彪對曰自古及今未有天子講禮臣下親承音旨可謂千載一時者也從征沔北除使持節都督南征諸軍事正中軍大將軍開府勰親勒大眾時有二大鳥自南方來一向行宮一向幕府各為人所獲勰以為祥言之於帝帝戲之曰鳥之畏威豈獨中軍之略朕亦分其一爾明日果大破崔景蕭衍等軍帝令勰為露布既就殊類帝文見者咸謂御筆及至豫州帝為家人書與勰曰每欲立一宗師肅我九族汝親則宸極官則中監風標才器實足軌範宗制之重捨汝誰寄有不遵教典隨事以聞帝不豫勰內侍醫藥外總軍國之務有國醫徐謇者告歸洛陽勰急召至在所泣涕祈請悲感左右乃密為壇於汝水之濱用周公故事為帝請命帝疾稍瘳自懸瓠幸鄴勰常侍坐輿輦晝夜不離其側飲食必先嘗之而後手自進御車駕還京會百僚於宣極堂行飲至策勳之禮以勰功為最尋以勰為司徒太子太傅侍中如故俄而齊將陳顯達內寇帝復親討之詔勰持節都督中外諸軍事總攝六師帝仍不豫至馬圈疾甚謂勰曰霍子孟以異姓受託汝既親賢不可不勉也勰泣曰士於布衣猶為知已盡命況臣託靈先皇誠應竭股肱之力但臣出入喉膂每跨時要此乃周旦遁逃成王疑惑之日臣非所以辭勤請免正欲仰成陛下日鏡之明下令愚臣獲避退之福帝久之曰吾思汝言理
實難奪乃手詔宣武曰汝第六父勰清規懋賞厭榮辭紱吾百歲後當聽其遂沖挹之性也帝崩于行宮祕遏喪事勰獨與右僕射任城王澄及左右數人為計舉喪於安車中勰等視疾進膳可決外奏如常時既達宛城乃夜進安車於郡聽事得斂襯還載臥輿六軍內外莫有知者遣中書舍人張儒奉詔徵宣武會駕梓宮至魯陽乃發喪行服宣武即位勰跪授遺勑數紙咸陽王禧疑勰為變停於魯陽郡外久之乃入謂勰曰汝非但辛勤亦危險至極勰恨之對曰兄識高年長故知有夷險彥和握蛇騎虎不覺艱難禧曰汝恨吾後至耳自孝文不豫勰常居中侍醫至於衣不解帶亂首垢面帝患久多忿因之遷怒勰每被誚詈言至厲切威責近侍動將誅斬勰承顏悉心多所匡濟及帝昇遐齊將陳顯達奔遁始爾慮凶問泄漏致有逼迫勰內雖悲慟外示吉容出入俯仰神貌無異及至魯陽東宮官屬多疑勰有異志竊懷防懼而勰推誠盡禮卒無纖介之過勰上諡議協時肇享曰孝五宗安之曰孝道德博聞曰文經天緯地曰文上尊號為孝文皇帝廟號高祖陵曰長陵帝從之既葬帝固以勰為宰輔勰頻口陳遺旨請遂素懷帝對勰悲慟每不許之頻表懇切帝難違遺勑欲遂其雅情猶逼以外任乃以勰為都督定州刺史勰仍陳讓帝不許乃述職帝與勰書極家人敬請勰入京景明初齊豫州刺史裴叔業以壽春內屬詔勰都督南征諸軍事與尚書令王肅迎接壽春復授司徒又詔以本官領揚州刺史進位大司馬領司徒齊將陳伯之屯於肥口胡松又據梁城勰部分將士頻戰破之淮南平徵勰還朝初勰之定壽春獲齊汝陰太守王果豫州中從事庾稷
等數人勰傾意禮之常參坐席果承間求還江外勰矜而許之果又謝曰果等今還仰慈澤請俟仁駕振旅然後反跡其為遠人所懷如此勰至京師頻表辭大司馬領司徒及所增邑乞還中山有詔不許乃除錄尚書侍中司徒如故固辭不允時咸陽王禧驕矜不法北海王詳陰言於帝又言勰大得人情不宜久在宰輔勸帝遵遺勑禧等又出領軍于烈為恆州烈深以為忿烈子忠常在左右密令忠言於帝宜早自攬政時初祭王公並齋於廟東坊帝遣于烈將壯士六十人召勰禧詳等引見帝謂勰曰頃南北務殷不容仰遂沖操朕何敢久違先敕今遂叔父高蹈之志勰等拜謝詔為勰造宅務從簡素以遂其心勰知見讒作蠅賦以自喻又以勰為太師勰固辭詔侍中敦喻帝又為書於勰崇家人之禮勰不得己應命及京兆廣平王曰虐不法制宿衛隊主率羽林虎賁幽守諸王於其第勰表切諫帝不納時議定律令勰與高陽王雍八座朝士有才學者五日一集參論軌制應否之宜凡所裁決時彥歸仰又加侍中勰敦尚文史撰自古帝王賢達至於魏世子孫族從為三十卷名曰要略上之尚書令高肇性兇愎其兄女入為夫人順皇后崩帝欲以為后勰固執以為不可肇憾之初勰嘗任其舅潘僧固為長樂太守京兆王愉構逆僧固見逼在其黨中至是肇慮言僧固之參逆謀勰實使之勰國郎中令魏偃前防閤高祖珍希肇提攜構成其事肇初令侍中元暉以奏暉不從又令左衛元珍言之帝訪暉暉明勰無此帝更以問肇肇以偃祖珍為證帝信之永平元年九月召勰及高陽王雍廣陽王嘉清河王懌廣平王懷及高肇等入時勰妃方產固辭不得己
與妃訣而登車入東掖門度橋牛傷心惡之宴於禁中夜皆醉各就別所消息俄而元珍將武士齎毒酒至勰曰一見至尊死無恨也珍曰至尊何可復見武士以刀鐶築之勰乃飲武士就殞之向晨以褥裹尸輿歸其第云過醉而薨勰妃李氏司空沖之女也號哭曰高肇枉害忠良如使天道有靈汝亦行當如我及肇誅復於此室論者知有報應焉勰既有功於國無罪見害舉朝喪氣行道士女莫不掩泣景明報德二寺千餘僧鳴鐘將齋聞勰薨皆嗟痛不食飲水而罷帝為舉哀東堂追贈假黃鉞使持節都督中外諸軍事司徒公太師給鸞輅九旒虎賁班劍百人前後部羽葆鼓吹轀輬車有司奏太常卿劉芳議諡保定大功曰武善問周達曰宣宜諡武宣王詔可及莊帝即位追號文穆皇帝妃李氏為文穆皇后遷神主於太廟稱肅祖節閔帝時去其神主嫡子劭字子訥襲封劭善武藝少有氣節明帝初梁將寇邊劭表上粟九千斛資絹六百匹國吏二百人以充軍用靈太后嘉其至意不許累遷雍州刺史孝昌末靈太后失德四方紛擾劭遂有異志為安豐王延明所啟徵入為御史中尉莊帝即位尊為無上王尋遇害河陰追諡曰孝宣皇帝妻李氏為文恭皇后子韶字世冑好學美容儀初爾朱榮將入洛父劭以韶寄所親滎陽太守鄭仲明仲明尋為城人所殺韶因亂遇盜幾見害賴仲明兄子僧副拒賊脫之於難次值一老嫗匿之居十餘日莊帝訪而獲焉襲封彭城王齊神武後以孝武帝后配之魏室奇寶多隨后入韻家有二玉鉢相盛轉而不可出馬腦榼容三升玉縫之皆稱西域鬼作也歷位太尉侍中錄尚書事司州牧特進太傅齊天保元年降爵
為懸公韶性行溫裕以高氏婿頗膺時寵能自謙退臨人有惠政好儒學禮致才彥愛林泉脩第宅華而不侈文宣嘗剃韶鬢鬚加以粉黛衣婦人眼以自隨曰我以彭城為嬪御譏元氏微弱比之婦女十年太史奏云今年當除舊布新文宣謂韶曰漢光武何故中興韶曰為誅諸劉不盡於是乃誅諸元以厭之遂以五月誅元世哲景武等二十五家餘十九年並禁止之韶幽於京畿地牢絕食啗衣袖而死及七月大誅元氏自昭成巳下並無遺焉或父祖為王或身常貴顯或兄弟彊壯皆斬東市其嬰兒投於空中承之以矟前後死者凡七百二十一人悉投屍漳水割魚者多得爪甲都下為之久不食魚世哲從弟黃頭使與諸囚自金鳳臺各乘紙鴟以飛黃頭獨能至紫陌乃墜仍付御史獄畢義雲餓殺之勰弟三子子攸是為孝莊帝
史／別史／通志／列傳　凡百十三卷／卷一百九上　　　列傳第二十二上／後漢六上／朱暉　孫穆(P.1587-3)
朱暉字文季南陽宛人也家世衣冠暉早孤有氣決年十三王莽敗天下亂與外氏家屬從田間奔入宛城道遇群賊白刃劫諸婦女略奪衣物昆弟賓客皆惶迫伏地莫敢動暉拔劍前曰財物皆可取耳諸母衣不可得今日朱暉死日也賊見其小壯其志笑曰童子內刀遂捨之而去初光武與暉父岑俱學長安有薈故及即位
求問岑時已卒乃召暉拜為郎暉尋以病去卒業於大學性矜嚴進止必以禮諸儒稱其高永平初顯宗舅新陽侯陰就慕暉賢自往候之暉避不見復遣家臣致禮暉遂閉門不受就歎曰志士也勿奪其節後為郡吏太守阮況嘗欲市暉牛暉不從及況卒暉乃厚贈送其家人或譏焉暉曰前阮府君有求於我所以不敢聞命誠恐以財貨汙君今而相送明吾非有所愛也驃騎將軍東平王蒼聞而辟之甚禮敬焉正月朔旦蒼當入賀故事少府給璧是時陰就為府卿貴驕吏慠不奉法蒼坐朝堂漏且盡而求璧不可得顧謂掾屬曰若之何暉望見少府主簿持璧即往紿之曰我數聞璧而未嘗見試請觀之主簿以授暉暉顧召令史奉之主簿大驚遽以自就就曰朱掾義士勿復求更以他璧朝蒼既罷召暉謂曰屬者掾自視孰與藺相如帝聞壯之及當幸長安欲嚴宿衛故以暉為衛士令再遷臨淮太守暉好節槩有所拔用皆厲行士其諸報怨以義犯率皆為求其理多得生濟其不義之囚即時僵仆吏民畏愛為之歌曰彊直自遂南陽朱季吏畏其威民懷其惠數年坐法免暉剛於為吏見忌於上所在多被劾自去臨淮屏居野澤布衣蔬食不與邑里通鄉黨譏其介建初中南陽大饑米石千餘暉盡散其家資以分宗里故舊貧羸者鄉族皆歸焉初暉同縣張堪素有名稱嘗於太學見暉甚重之接以友道乃把暉臂曰欲以妻子託朱生暉以堪先達舉手不敢對自後不復相見堪卒暉聞其妻子貧困乃自往候視厚賑贍之暉少子頡怪而問曰大人不與堪為友平生未嘗相聞子孫竊怪之暉曰堪常有知已之言吾以信於心也暉又與同郡陳揖交善揖早卒
有遺腹子友暉常哀之及司徒桓虞為南陽太守召暉子駢為吏暉辭駢而薦友虞歎息遂召之其義烈如此元和中肅宗南巡狩告南陽太守問暉起居召拜為尚書僕射歲中遷太山太守暉上疏乞留中詔許之因上便宜陳密事深見嘉納詔報曰補公家之闕不累清白之素斯善美之士也俗吏苟合阿意面從進無謇謇之志卻無退思之念患之甚久惟今所言適我願也生其勉之是時穀貴縣官經用不足朝廷憂之尚書張林上言穀所以貴由錢賤故也可盡封錢一取布帛為租以通天下之用又鹽食之急者雖貴人不得不須官可自鬻鬻古煮字又宜因交趾益州上計吏往來市珍寶收採其利武帝時所謂均輸者也於是詔諸尚書通議暉奏據林言不可施行事遂寢後陳事者復重述林前議以為於國誠便帝然之有詔施行暉復獨奏曰王制天子不言有無諸侯不言多少食祿之家不與百姓爭利今均輸之法與賈販無異鹽利歸官則人窮怨布帛為租則吏姦盜誠非明主所當宜行帝卒以林等言為然得暉重議因發怒切責諸尚書暉等皆自繫獄三日詔敕出之曰國家樂聞駮議黃髮無愆詔書過耳何故自繫暉因稱疾篤不肯復署議尚書令以下惶怖謂暉曰今臨得譴讓柰何稱疾其禍不細暉曰行年八十蒙恩得在機密當以死報若心知不可而順旨雷同負臣子之義今耳目無所聞見伏待死命遂閉口不復言諸尚書不知所為乃共劾奏暉帝意解寢其事後數日詔使直事郎問暉起居太醫視疾太官賜食暉乃起謝復賜錢十萬布百疋衣十領後遷尚書令以老乞身拜騎都尉賜錢二十萬和帝即位竇憲北征匈奴暉復上疏諫頃之
病卒子頡修儒術安帝時至陳相頡子穆字公叔年五歲便有孝稱父母有病輒不飲食差乃復常及壯耽學銳意講誦或時思至不自知亡失衣冠顛隊阬岸其父常以為專愚幾不知數馬足穆愈更精篤初舉孝廉順帝末江淮盜賊群起州郡不能禁或說大將軍梁冀曰朱公叔兼資文武海內奇士若以為謀主賊不足平也冀亦素聞穆名乃辟之使典兵事甚見親任及桓帝即位順烈太后臨朝穆以冀埶地親重望有以扶持王室因推災異奏記以勸戒冀曰穆伏念明年丁亥之歲刑德合於乾位易經龍戰之會其文曰龍戰於野其道窮也謂陽道將勝而陰道負也今年九月天氣鬱冒五位四候連失正氣此互相明也夫善道屬陽惡道屬陰若修正守陽摧抑惡類則福從之矣穆每事不逮所好唯學傳授於師時有可試願將軍少察愚言申納諸儒而親其忠正絕其姑息專心公朝割除私欲廣求賢能斥遠佞惡夫人君不可不學當以天地順道漸漬其心宜為皇帝選置師傅及侍講者得小心忠篤敦禮之士將軍與之俱入參勸講授師賢法古此猶倚南山坐平原也誰能傾之今年夏月暈房星明年當有小戹宜急誅姦臣為天下所怨毒者以塞災咎議郎大夫之位本以式序儒術高行之士今多非其人九卿之中亦有乘其任者惟將軍察焉又薦种暠欒巴等而明年嚴鮪謀立清河王蒜又黃龍二見沛國冀無術學遂以穆龍戰於野之言為應於是請暠為從事中郎薦巴為議郎舉穆高第為侍御史時同郡趙康叔盛者隱於武當山清靜不仕以經傳教授穆時年五十乃奉書稱弟子及康歿喪之如師其尊德樂道為當時所服常感時澆薄慕尚
敦篤乃作崇厚論以明所守又著絕交論亦矯時之作梁冀驕暴不悛朝野嗟毒穆以故吏懼其釁積招禍復奏記諫曰古之明君必有輔德之臣規諫之官下至器物銘書成敗以防遺失故君有正道臣有正路從之如升堂違之如赴壑今明將軍地有申伯之尊位為群公之首一日為善天下歸仁終朝為惡四海傾覆頃者官吏俱匱加以水蟲為害京師諸官費用增多詔書發調或至十倍各言官無見財皆當出人榜掠剝割彊令充足公賦既重私斂又深牧守長吏多非德選貪聚無厭遇人如虜或絕命於箠楚之下或自賊於迫切之求又掠奪百姓皆託之尊府遂令將軍結怨天下吏民酸毒道路嘆嗟誠所不忍聞也往者永和之末綱紀少弛而馬勉之徒乘敝而起荊揚之問幾成大患幸賴順烈皇后初政清靜外內同力僅乃討定今百姓戚戚困於永和內非仁愛之心可得容忍外非守國之計所宜久安也夫將相大臣均體元首共輿而馳同舟而濟輿傾舟覆患實共之豈可以去明即昧履危自安主孤時困而莫之卹乎宜時易宰守非其人者減省第宅園池之費拒絕郡國諸所奉送內以自明外解人惑使挾姦之吏無所依託司察之臣得盡耳目憲度既張遠邇清一則將軍身尊事顯德燿無窮矣冀不納而縱放日滋遂復賂遺左右交通宦者任其子弟賓客以為州郡要職穆又奏記極諫冀終不悟報書云如此僕亦無一可邪穆言雖切然亦不甚罪也永興元年河溢漂害人庶數十萬戶百姓荒饉流移道路冀州盜賊尤多故擢穆為冀州刺史州人有宦者三人為中常侍並以檄謁穆穆疾之辭不相見冀部令長聞穆濟河解印綬去者四十餘
人及到奏劾諸郡至有自殺者以威略權宜盡誅賊渠帥舉劾權貴或乃死獄中有宦者趙忠喪父歸葬安平僭為璵璠玉匣偶人穆聞之下郡案驗吏畏其嚴明遂發墓剖棺陳尸出之而收其家屬帝聞大怒徵穆詣廷尉輸作左校太學書生劉陶等數千人詣闕上書訟穆曰伏見弛刑徒朱穆處公憂國拜州之日志清姦惡誠以常侍貴寵父兄子弟布在州郡競為虎狼噬食小人故穆張理天綱補綴漏目羅取殘禍以塞天意由是內官咸共恚疾謗讟煩興讒隙仍作極其刑讁輸作左校天下有識皆以穆同勤禹稷而被共鯀之戾若死者有知則唐帝怒於崇山重華忿於蒼墓矣當今中官近習竊持國柄手握王爵口含天憲運賞則使餓隸富於季孫呼噏則令伊顏化為桀跖而穆獨亢然不顧身害非惡榮而好辱惡生而好死也徒感王綱之不攝懼天綱之久失故竭心懷憂為上深計臣願黥首繫趾代穆校作帝覽其奏乃赦之穆居家數年在朝諸公多有推薦者於是徵拜尚書穆既深疾宦官及在臺閣旦夕共事志欲除之乃上疏曰案漢故事中常侍參選士人建武以後乃悉用宦者自延平以來浸益貴盛假貂璫之飾處常伯之任天朝政事一更其手權傾海內寵貴無極放濫驕溢漁食百姓臣以為可悉罷省更選海內清淳之士明達國體者以補其處帝不納後穆因進見口復陳曰臣聞漢家舊典置侍中中常侍各一人省尚書事黃門侍郎一人傳發書奏皆用世族自和熹太后以女主稱制不接公卿乃以閹人為常侍小黃門通命兩宮自此以來權傾人主窮困天下宜皆罷遣博選者儒宿德與參故事帝怒不應穆伏不肯起左右傳出良久乃
趨而去自此中官數因事稱詔詆毀之穆素剛不得意居無幾憤懣發疽延熹六年卒時年六十四祿仕數十年蔬食布衣家無餘財公卿共表穆立節忠清虔恭機密守死善道宜蒙旌寵策詔褒述追贈益州太守所著論策奏教書詩記嘲凡二十篇穆前在冀州所辟用皆清德長者多至公卿州郡子野少有名節仕至河南尹初穆父卒穆與諸儒考依古義諡曰貞宣先生及穆卒蔡邕復與門人共述其體行諡為文忠先生
子／類書／冊府元龜／帝王部　凡一百八十一卷／卷七十五　帝王部七十五／任賢(P.862-1)
朱暉南陽宛人也東平王蒼辟之正月朔旦蒼當入賀故事少府故事給璧是時陰就為府卿貴驕吏傲不奉法蒼坐朝當漏且盡而求璧不可得顧謂掾屬曰若之何暉望見少府主簿持璧即往紿之曰我數聞璧而未嘗見試請觀之主簿以授暉暉顧召令史奉之奉之于蒼主簿大驚遽以白就就更以它璧朝帝聞壯之及當幸長安欲嚴宿衛故以暉為衛士令
子／類書／冊府元龜／將帥部　凡一百一十七卷／卷三百五十八　將帥部十九／立功十一(P.4240-1)
李忠臣本姓董名泰天寶中歷仕幽州節度薛楚玉張守珪安祿山等頻征討積功勞遷折衝郎將左武衞將軍同正平盧軍先鋒使及安祿山反與其倫軰密議殺偽節度使呂知誨立劉正臣爲節度使正臣以忠臣爲兵馬使攻長楊戰獨山襲榆關北平殺賊
將申子貢榮先欽擒周釗送京師忠臣功多又從正臣破漢陽將李歸仁李感義白秀芝等來拒戰約十合並摧破之無何潼關失守郭子儀李光弼退師忠臣乃引軍北歸奚王阿篤孤幼以眾與正臣合後乃言請以萬餘騎同收范陽至后城南中夜反攻正臣忠臣與戰逐至溫泉山破擒之大首領阿布離斬以祭纛釁鼓正臣卒又與眾議以安東都護王玄志爲節度使至德二年正月玄志令忠臣以步卒三千自雍奴爲葦筏過海賊將石遲烏洽來拒忠臣與董竭忠追之轉戰累日遂收魯城河間景城等大獲資粮以赴本軍復與大將田神功率兵討平原樂安郡下之擒偽刺史臧瑜等防河招討使李銑承制以忠臣爲德州刺史屬史思明歸順河南節度張鎬令忠臣以兵赴鄆州與諸軍收河南州縣又與裨將楊惠元大破賊將王福德于舒合口肅宗累下詔褒慰仍令鎮濮州尋移韋城乾元元年九月改光祿卿同正其年與郭子儀等九節度圍安慶緒於相州明年三月諸軍潰歸忠臣亦退至榮陽賊將敬鍠來襲官舩忠臣大破之獲米二百餘艘以資汴州軍士尋拜濮州刺史緣河守捉使移鎮杏園渡及史思明陷汴州節
度使許叔冀與忠臣並力屈降賊思明撫忠臣背曰吾比只有左手今得公兼有右手矣與俱寇河陽數日忠臣夜以五百人斫其營突圍歸光弼光弼以聞詔加開府儀同三司殿中監同正賜實封二百戶召至京師賜姓李氏名忠臣封隴西郡公賜良馬庄宅銀器綵物等時陜西神策兩節度郭英乂衞伯玉鎮陜州以忠臣爲兩軍節度兵馬使魚朝恩亦在陜俾忠臣與賊將李歸仁李感義等戰于永寧莎柵前前後數十陣皆摧破之會淮西節度王仲昇爲賊所擒寶應元年七月拜忠臣太嘗卿同正兼御史中丞淮西十一州節度使尋加安州刺史仍鎮蔡州其年令忠臣會元帥諸軍收復東都二年六月就加御史中丞時廻紇可汗既歸其國留判官安恪石帝庭于河南守禦財物因此招聚亡命爲寇道路擁隔詔忠臣討平之永泰元年吐蕃犯西陲京師戒嚴代宗命中使遣兵諸道多不時赴難使至淮西忠臣方會鞠即令整師飭駕監軍大將固請曰軍行須擇吉日忠臣奮臂於眾曰焉有父母遇害難待擇好日方救患乎即日進發自此方隅有警忠臣必先期而至繇是代宗嘉其忠節加本道觀察使寵賜頗厚及同華節度
周智光舉兵反詔忠臣與神策軍將李太清討平之大曆二年簡較工部尚書加實封通前三百戶五年加蔡州刺史七年簡較右僕射知省事李靈曜之叛田承嗣使姪悅援之忠臣與諸軍大破悅等汴州平郭子儀爲朔方節度兵馬使天寶十四載安祿山反詔以子儀爲衞尉卿充朔方節度使率本軍東討遂舉軍出單于府收靜邊軍斬賊將周萬頃傳首闕下祿山使大同軍使高秀巖寇河曲子儀大破之進收雲中馬邑開東陘以功加御史大夫十五載二月與太原節度使李光弼出吐門拔嘗山郡破史思明於九門又南拔趙郡生擒四千人皆捨之斬偽太守郭獻璆獲器械數十萬進軍而南思明以數萬眾躡其後子儀與光弼選驍騎五百人更挑之三日至行在賊疲乃退因乘之大破於沙河會玄宗西幸於是光弼保太原子儀朝於靈武至德元年加武部尚書平章事賊將阿史那從禮以蕃虜五千騎出塞門誘河曲九蕃府六胡州部落數萬皆從叛子儀率諸將合擊大破之斬獲不可勝計河曲平子儀入塞而南收河東郡擊走偽將崔乾祐二年四月進位司空充關內河東副元帥是年九月副廣平王東征子儀率廻
紇及南蠻大食之眾十五萬屯京西南隅陳於洨水西鎮北庭節度使李嗣業爲前軍關內節度王思禮爲後軍子儀奉元帥爲中軍彌亘三十里賊將李歸仁安守忠眾十萬陣於其北歸仁先薄我軍我軍將亂李嗣業前衝之殺十餘騎乃定廻紇以奇兵出其後而夾攻之賊軍大潰斬首六萬級偽將張通儒等走陜州翼日子儀整軍入京師遂收華陰弘農數日而東十月安慶緒悉師屯陜西負山爲陣子儀以大軍攻其前廻紇登山乘其背遇賊潛師於山中與鬬過期大軍稍却賊分兵三千人絕我歸路眾心大搖子儀麾廻紇令進盡殺之潛師馳至其後於黃埃中發十數矢賊驚顧曰廻紇來廻紇來乃大潰僵屍遍山澤遂復東都以功加司徒封代國公食邑千戶乾元元年九月與李光弼等九節度之師討安慶緒大敗之獲偽鄭王安慶和以獻遂收衞州廣德元年十月吐蕃陷涇州虜刺史高暉暉遂與蕃軍爲鄉道引賊深入京畿掠奉天武功濟渭而南緣山而東渭北行營兵馬使呂日將逆戰于𥂕厔自辰至酉殺蕃軍數千然其徒多殞賊將逼京師代宗計無所出遽詔子儀爲關內副元帥出鎮咸陽子儀自相州不利李
光弼代掌兵柄及徵還朝廷部曲散去及是承詔部下唯二十騎強取民家畜產以助軍至咸陽蕃軍已過渭水其日天子避狄幸陜州子儀聞帝避狄雪涕還京至則軍駕已發射生將王獻忠從駕㳂路遂以四百騎叛乃逼豐王已下十王欲投於賊子儀入開遠門遇之詰豐王等所向遂擒送行在子儀以三十騎傍南山至商州得武關防兵及六軍散卒四千招輯士眾其軍漸振蕃寇犯京城得故邠王守禮孫廣武王承宏立帝號假署百官子儀遣六軍兵馬使張知節烏崇福羽林軍使長孫全緒等將兵萬人爲前鋒營於韓公堆盛張旗幟鼓鞞震山谷全緒遣禁軍舊將王甫入長安陰結少年豪俠以爲內應一日齊擊鼓於朱雀街蕃軍惶駭而去大將李忠義先屯兵苑中渭北節度使王仲昇守朝堂子儀以大軍續進至滻西而射生將王撫自署爲京兆尹聚兵二千人擾亂京城子儀召撫殺之詔子儀權京城留守子儀子晞少善騎射嘗從父以戰功授左贊善大夫又從收復二京力戰於陜西加銀青光祿大夫鴻臚卿同正叛兵殺其帥李國貞荔非元禮於絳州詔以子儀至絳州誅首亂者餘黨頗不安將謀復亂晞選精卒
四千以侍其父嘗持弓警夜不寐者凡七日謀亂者不敢動以功拜殿中監同正廣德二年僕固懷恩誘吐蕃廻紇來寇加晞御史中丞領朔方軍前鋒擊破之其冬懷恩又以吐蕃及廻紇寇邠州陣於涇北子儀令晞將步兵五千騎五百出西門擊之以兵少相持不戰及暮乘其退半渡擊大破之斬首五千級連戰皆破之
子／類書／冊府元龜／將帥部　凡一百一十七卷／卷三百六十三　將帥部二十四／機畧三(P.4310-1)
岳陽王叔慎爲湘州刺史時隋兵南伐叔慎偽遣人奉降書于隋將龐暉暉信之克期而入叔慎伏甲待
之暉又令數百人屯于城門自將左右數十人入于廳事俄而伏兵發縳暉以狥盡擒其黨皆斬之
子／類書／冊府元龜／臺省部　凡二十六卷／卷四百八十二　臺省部二十六／害賢(P.5754-1)
後魏高肇爲尚書令初彭城王勰性仁孝言於朝廷以其舅潘僧固爲冀州樂陵太守京兆王愉搆逆僧固見逼從之肇性既兇愎賊害賢俊又肇之兄女入爲夫人順皇后宣武欲以爲后勰固執以爲不可肇於是屢譖勰於宣武不納因僧固之同愉逆肇誣勰北與愉通南招蠻賊勰固郎中令魏偃前防閣高祖珍希肇提攜搆成其事肇初令侍中元暉以奏宣武暉不從令左衛元珍言之宣武訪之於暉暉明勰無此宣武更以問肇肇以魏偃祖珍爲證宣武乃信之勰飲毒酒而斃
史／地理／宋元方志叢刊／景定建康志　宋馬光祖　修　周應合　纂／卷三十七／文籍志五／詩章(P.1928-1)
【王崿】清涼寺竹賦稜欒兮娟娟玉立兮露寒翠青葱兮薈蔚鳳鸞舞兮琅玕風之來兮天之庭過巖谷兮韻秋聲金鏁碎兮滿墬日暉暉兮淨明若有人兮凜高節歷歲寒兮傲霜雪我欲從之兮路修絕隔秋水兮共明月
【程內翰珌】建業賦醉庵居士間從二客縶孤舟呼短策陟層城之岌嶪望故宮之崔嵬山勢降伏大江東奔客有誦金陵之詩歌赤壁之詞如懷古如怨今咿嗚流涕悲不自勝居士曰子無使然客曰天時既冬夜氣將分水連煙重月帶霜明隕周郎之涕愴謝安之望傷周顗之情子獨何能恝然於斯乎居士行且笑徐語客曰宇宙間興亡何足深悲英雄豪傑乘時可為登戰場過故都必悽然悵然如閨女望夫之時此蓋騷人墨客借助筆端之愁語而非天生上知經營八紘之長規也客愧且謝於是相與指畫山川極望中原嘆昔人之庸陋而遺大功於指顧之間既而席地布酒酒酣歌發曉風翻樹潮來海口挽客登舟急赴行在
○用柏梁體題式敬齋惟古知哲粲青編胡為典獄難其賢皋陶蘇公相後先舍是未見書聯翩果哉知仁人難全未得其情智欲研既悉其罪乃寬旃吾心鈞石何所偏服而舍之天則然畫冠不犯何由緣教明化洽上所宣上失其道民乃愆又復淫
刑如蔓延立法初意浸天淵苗民作威天弃捐聖神應運符握乾春風甘雨徧八埏內外建官相綜絟州復設椽職其專此蓋椎輪當益虔縣令獄椽非充員渠用資格宜加銓邢君天資靜不獧且嘗一飲詩書泉大府獄市來闐闐嚴明之長日趨前莫難此時周折還三年一心上通天荻苗水長問歸船而君胡為華此扁吾非空扁乃心傳上遡蘇公歲二千下視方來漫無邊吾乃眇然立中焉來者式之不計年
○題朝陽亭暉暉朝陽亭亭前鍾阜青巖陰尚積雪光彩浮初晴亭下清溪水滑流新泮冰雙鳧知隨陽亦逐流澌行亭中賢主人快此景物清開門延客入掬雪當泉烹凌蹙淮水漲修鱗爛銀瓶更酌秦淮春配此玉豉羹了無一物俗表裏俱蓬瀛宇宙有佳致心清境乃并甚愛主人賢澹然遺世營不言飲人和恂恂發天誠清處亦絕奇亭亭秋露莖胸中足丘壑城頭亦林埛不與風月期結屋謾茅菁卻慚最下客形穢識不靈宿懷幽深趣侵尋塵坌攖一官冷於鐵癡坐如凍蠅喚來俎豆問不知梅巳英清賞可無傳陋語
恐難徵春風送鵬程睠言尋此盟
○登忠武卞公墓底用荒村訪野墳青編相對儼如存當年但識清談樂今日方知節槩尊千載腐儒空吊古幾章冷語自銷魂何當僇力清河洛一洗新亭舊淚痕
○金陵驛鐵甕高資只半程柴溝曉發暮金陵莫言三宿何濡滯巳覺匆匆役此生
○登石頭城邂逅鄉人卻異方蹇驢仍得瘦東陽不妨令節隨流水自看寒花吐晚香微岸綸巾風力勁小亭飛醆午陰長不堪細數淮南樹獨倚青冥興欲狂
○別金陵校官舍雙柏手自移時尺許長三年拂拂及宮牆願言勿負㘽培力保此堅貞傲雪霜
史／地理／宋元方志叢刊／至正四明續志　元王元恭　修　王厚孫　徐亮　纂／卷十一／集古一／文／鳧磯驛記周鍔(P.6579-2)
鳧磯驛記
周鍔
鄞江盤亘百里東極於海自西埭而南支分股裂橫貫慈溪過是復合非惟絕風波之險而乘潮上下水輒澎湃朝昏之閒鳴艣相屬葢未嘗頃刻閒也邑之南有驛曰鳧磯實居其濱四方之人自越而至鄞者必過於是而鄞之將迎者亦至於是也故越數百年而基址猶在予觀其榜乃唐丞相房公所書及觀其磯則已不復見然字體閒放灑然無塵俗氣又其上有樓可以寄遠因而寓佳興士大夫過此者必艤舟登焉腴田砥平野港棊布桑煙竹霧互為送迎漁衖樵門自相向背一時風景曠然在目若乃天垂晴碧
山露寒青谷口雲蒸沙根石出則艣聲欲斷鳴雁相喧帆影乍回飛鷗競集豈特鳧之去來而已哉機臣略士愛日而激昂野客騷人臨風而感慨孤臣孽子攬景以淒涼其或物外逍遙烏巾紵服琴閑三疊碁罷兩匳則必倚檻焚香臨流漱石水雲相照魚鳥不驚顧盼之閒所得多矣惜乎磯之漫沒而宇久不治罝者多而弋者眾吾恐數百年之後雖鷗亦不下雁亦不鳴鳧之去來疇即其所昔王喬為鄴令雙履趨朝帝怪其神速後之君子亦以鳧磯為故事者崔宰治有日矣人服其政嘗以邑之餘財修廢補敝一日有懷古之歎屬予為文辭不獲免乃略具興廢之跡以言之不足者歌於後將見此宇復完令民有攀鳧翼而畱者鳧之來兮日暉暉江魚發發兮秋正肥清波弄影兮下雲磯行與仙人兮駕言歸鳧之去兮月團團雲淡淡兮煙水寒古人已遠兮坐長歎樓高夜永兮空闌干
史／政書／宋會要輯稿／樂／樂八／鼓吹導引樂歌／真宗御容赴壽星觀奉安導引(P.樂八之三○)
真宗御容赴壽星觀奉安《導引》(嘉祐七年)
憶玉清景，繁盛極當時，千古事難追。漢家別廟秋風起，空出奉宸衣。三山曉海日暉暉，羽蓋共雲飛。靈宮舊是棲真處，還望玉輿歸。
史／政書／宋會要輯稿／禮／禮四三／攢所(P.禮四三之一)
十一日，景獻太子出殯，宰臣等詣靈柩前行燒香之禮。舉冊官跪舉哀冊，讀冊官跪讀哀冊。文曰：「維嘉定十三年，歲次庚辰，八月戊午朔，初六日癸亥，景獻太子薨於東宮。粵以九月十一日丁酉，出厝于南山莊文太子攢所之東，禮也。蚤蓋宵陳，池輴夙祖，雜遝象設，哀鳴些鼓。皇帝眄承華而興泗，悼望苑之賓仙，謂暉暉兮春陽，曷杳杳兮秋原。雖易名之永矣，奈割愛之茫然。德烈餘美，詞臣制編。其詞曰：惟天錫羨，惟辟體乾。儲休貳極，胙國億年。黃離積照，幼海澄淵。稽經諏史，踵武系傳。畀齡訪膳，周光重宣。文傅置令，漢嗣仁賢。充哲元良，挺瑞天支。金相玉裕，嶽秀川輝。勝衣既冠，翼翼祗祗。文英獨越，理識冥資。學問苞舉，正邪洞知。絃更政化，策贊時幾。黼扆之斷，風霆奮飛；緄縢之韔，(就)[乾]坤清夷。莫猷匪蔡，莫知匪蓍。邦本斯託，宸襟是依。主器備冊，重觴侑詞，不矜其盛，益謹其儀。鞠躬問寢，遜志尊師。侍朝拱立，會議
敷施。係心海宇，動色(紳縷)[坤維]。齒胄方壯，受祿咸宜。機祲安在，膏肓若疑。交使申禱，駢命挾醫。輦輿戾止，椒殿賁思。載顧載拊，以瘳以熙。來幾可復，往遽奚之。嗚呼哀哉！撫此顥商，記其星誕。常常中府之賜，湑湑內庭之宴。孚尹魚珮，驚迅召之無因；手穎犀盈，嘆閟藏而弗見。嗚呼哀哉！胥江舒練，漢月流波。蘭菊紛砌，蜩蟬抱柯。雲霒霒兮陳幕，飈肅肅兮鳴臯。對銀牓以空揭，摧瑤山其奈何！是邪非邪丹素旐，慘兮戚兮琳琅歌。嗚呼哀哉！卜吉鬣封，栖神甸宇，痛奠徹乎罍罇，葳容啟乎翿羽。宮僚縞送以泣護，行路齎咨而涕雨。逶迆廣陌，號呼鶴馭之徐驅；寥(沉)[泬]紫霄，飄忽鳳笙之凝佇。嗚呼哀哉！背嶢闕以漸遙，憑層軒而遡往。酸笳希兮霜日白，虛衛歸兮焄蒿愴。憶孝敬於平生，恍忠誠於遺響。曷皇情之塞悲，皛英蕤之精爽。嗚呼哀哉！」
史／政書／宋會要輯稿／補編／樂曲(P.370-2)
《真宗御容赴壽星觀奉安導引》嘉祐七年
憶玉淸景，繁盛極當時，千古事難追。漢家別廟秋風起，空出奉宸衣。三山曉海日暉暉，羽蓋共雲飛。靈宮舊是棲真處，還望玉輿歸。
子／醫家／御定佩文齋廣群芳譜／穀譜　卷七至卷十／卷七　麥等／蕎麥／集藻／詩散句(P.35-1)..[文淵閣四庫全書本]
〔詩散句〕
〔増〕唐温庭筠日暮鳥飛散滿山蕎麥花　宋戴敏頗動詩人興滿園蕎麥花　唐白居易獨出門前望野田月明蕎麥花如雪　宋范成大落日青山都好在山間蕎麥滿芳洲　陸游𪍷熟山僧分餺飥船来溪友餉薪樗　唐白居易蕎麥鋪花白　宋韓琦雲鋪蕎麥
花漫野　陸游滿村蕎麥正離離　暖日暉暉秀蕎麥　未收蕎麥怯新霜　金王良臣蕎花冉冉蜜脾香　元貢奎路轉滿川蕎麥花
子／醫家／御定佩文齋廣群芳譜／桑麻譜　卷十一至卷十二／卷十一　桑　柘／桑／集藻／七言古詩(P.28-2)..[文淵閣四庫全書本]
〔七言古詩〕
〔増〕陳徐伯陽〈賦得日出東南隅行〉朱城璧日唘朱扉青樓含照夲暉暉遠映陌上春桑葉斜入秦家緗綺衣羅敷妝粉能佳麗鏡前新梳倭堕髻圓籠裊裊挂青絲鐵鈎冉冉勝丹桂蠶飢日晚暫生愁忽逢使君
南陌頭五馬停珂遣借問䨇臉含嬌特好羞妾壻府中輕小史即今来往専城裏欲識東方千騎歸藹藹日暮紅塵起　宋鄭震〈採桑曲〉晴採桑雨採桑田頭陌上家家忙去年養蠶十分熟蠶姑只著麻衣裳
子／醫家／御定佩文齋廣群芳譜／花譜　卷二十二至卷五十三／卷二十五　杏花　桃花一／杏花／集藻／詞(P.21-2)..[文淵閣四庫全書本]
［詞］
〔原〕宋趙𪔂〈㸃絳唇〉烟冷金爐夢回鴛帳餘香嫩更無人問一枕江南恨　消痩休文頓覺春衫褪清明近杏
花吹𥁞薄暮東風𦂳　曽覿〈春光好〉臙脂膩粉光輕正新晴枝上閙紅無處著近清明　仙娥進酒多情向花下相笑盈盈不惜十分傾玉斚惜彫零
〔増〕張孝祥〈菩薩蠻〉東風約畧吹羅幕一簾細雨春隂薄試把杏花看濕紅嬌暮寒　佳人䨇玉枕烘醉鴛鴦錦折得最繁枝暖香生翠幃　康與之〈憶秦娥〉春寂寞長安古道東風惡東風惡臙脂滿地杏花零落　臂銷不奈黃金約天寒尚怯春衫薄春衫薄不禁珠淚為君彈却　曽平丘
〈清平樂〉艶苞初坼偏惜東風力上苑梨花烟雨濕新染臙脂顔色　玉人小立簾櫳輕匀媚臉妝紅斜插一枝雲髻看誰剰得春容　金王庭筠〈清平樂〉今年春早到處花開了只有此枝春恰好月底輕顰淺笑　風流全似梅花承當疎影橫斜夢想溪南溪北竹籬茅舍人家
〔原〕宋杜安世〈憶漢月〉紅杏一枝遥見凝露粉愁香怨吹開吹謝任春風恨流鶯不能拘管　曲池連夜雨緑水上翠紅千片直擬移來向深院任彫零不孤䨇眼
〔増〕趙彦端〈千秋嵗〉杏花風下獨立春寒夜㣲雨度疎星挂暉暉濃艶出嫋嫋繁枝亞朱檻倚輕羅醉裏添還卸　寂寞情猶乍悵望驂鸞駕衣褪玉香欺麝一花𢬵一醉杯重慿誰把春去也重簾翠幕人如畫
〔原〕沈公述〈念奴嬌〉杏花過雨漸殘紅零落臙脂顔色流水飄香人漸遠難托春心脉脉恨别王孫墻隂目斷手把青梅摘金鞍何處緑楊依舊南陌　消散雲雨湏㬰多情因甚有輕離輕拆燕語千般争解説些子伊家消息厚約深
盟除非重見見了方端的而今無奈寸腸千恨堆積
〔増〕晁端禮〈水龍吟〉小桃零落春将半䨇燕却來池館名園相倚初開繁杏一枝遥見竹外斜穿栁間深映粉愁春怨任紅欹宋玉墻頭千里漫牽惹人腸斷　常記山城斜路噴清香日遲風暖春隂挫後馬前惆悵滿枝妝淺深院簾垂雨愁人處碎紅千片料明年更𤼵多應更好約鄰翁看
子／類書／太平御覽／兵部／卷三百三十九　兵部七十／牙(P.1685-2)
牙
兵書曰牙旗者將軍之精凡始堅牙必以制日制日者謂上尅下日也立牙之日吉氣來應大勝之徵凶氣先應破軍殺將
黃帝出軍决曰始立牙之日喜氣來應旗幟指敵或從風舉暉暉終日不繞竿勇氣奔逸是謂堂堂之陣此大勝之徵
又曰有所攻伐作五采牙旗青牙旗引住東赤牙旗引住南白牙旗引住西黑牙旗引住北黃牙旗引住中
又曰始立牙之日凶氣先應旗幟皆垂或逆風滂浡牙竿摧折旗幡絕烈還繞繳竿如此終日勢弱
子／類書／太平御覽／人事部／卷三百八十一　人事部二十二／羙婦人下(P.1886-1)
左思嬌女詩曰吾家有嬌女嬌女皦白晢小字為紈素口
齒自清歷髻髮覆廣額雙耳似連璧明朝弄梳臺黛眉類掃跡五言
傅玄歌曰有女懷芬芳媞媞步東廂蛾眉雙翠羽明眸發清光丹脣翳皓齒秀顏若珪璋巧笑露靨輔眾媚不可詳令儀希世出無乃古毛嬙首戴金步搖耳繫明月璫
李延年歌曰北方有佳人絕世而獨立一顧傾人城再顧傾人國豈不言傾城國佳人難再得
陸機艷歌行曰美目楊玉澤蛾眉象翠翰○古樂府陌上桑行曰日出東南隅照我秦氏樓秦氏有好女自言名羅敷羅敷善蠶桑採桑城南隅青絲為籠繩桂枝為籠鈎頭上髮墮髻耳中明月珠
鮑昭堂上行曰暉暉朱顏𨠑紛紛織女梭滿堂皆美女目我對湘娥箏笛更彈吹高唱好相和
曹植美女篇曰美女妖且閑採桑岐路間桑條芬苒苒落葉何翩翩攘袖見素手皓腕約金鐶頭上金雀釵腰佩翠琅玕
子／類書／太平御覽／珍寶部／卷八百六　珎寶部五／璧(P.3712-1)
又曰王莽篡位冠軍張永獻符命銅璧言元后當為宣室丈母
後漢書曰驃騎將軍東平王蒼聞朱暉有義行辟為掾正月旦蒼將朝當奉璧賀故事少府給璧是時陰就為少府卿貴驕傲吏不奉法蒼坐朝堂漏且盡而求璧不可得顧謂掾属曰若之何暉望見就主簿持璧即徃給之曰我數聞璧而未甞見試借觀之主簿授暉暉顧召令使奉之奉之於蒼主簿遽白就就曰朱掾義士勿復求更取璧蒼罷朝謂暉曰掾自視孰與藺相如
晉書載記曰燕常山大樹自拔根下得璧七十三光色精奇有異常玉慕容携以為岳神之命遣其尚書郎叚勤以太牢祀之
又石季龍起河橋於靈昌津採石為中濟石無大小下輙隨流用功五百餘万而不成季龍遣致祭沉璧于河俄而所沉璧浮于渚上
集／總集／文苑英華／賦　凡一百五十卷／卷第一百十九　賦一百十九／絲帛一／臨風舒錦賦　閻楚封(P.544-2)
臨風舒錦賦以賦之明麗當如此為韻
閻楚封
風嚮清韻錦明色絲閱攢花之麗綵當偃草之驚時拂袖而起翻光益滋始暉暉之展也俄習習以動之且爛兮則舒爰假不周之力及斐然而異誠同絕妙之詞爾其黼黻言開浸淫遠度蘊鳴一作投梭之巧思比擲地之麗賦暉光亂起如蕩漾之波翻彩狀閑飄若透迍之霞布觀夫引曳交映彰施煥盈當大塊之初發遇廻文之已成奪雲彩曜日晶激飀飀而愈疾動獵獵而增明向水而搖似桂帆之
欲去當玄而列謂施障之將行況復入座輕冷橫空掣曳當蜀郡之新濯擬潘文而更麗絪縕乍舉時牽素手之中煦嫗潛來遠自青蘋之際晚映花戶暗臨洞房煙暉之照判疑騰藻豔而飄揚裊輕吹鑠流光扇涵和而迥觸攄炳麗而前當五色相宣喻體物之詞彩八風迭起駭織文之鳥章且蕭颯初戾紅明正舒照瑣窓而粲矣煥雲幄以暉如彩曜克宣諒本因於剪餙精花可翫終亦籍其吹噓是知脩時者莫貴其精微製錦者莫尚其綺靡善染翰之瑰麗狀臨風之旖旎懿哉文之義也諒發明之在此
集／總集／文苑英華／詩　凡一百八十卷／卷第一百五十二　詩二／天部二／雜題月／視月　梁虞騫(P.709-1)
雜題月
視月
梁虞騫
清夜未云疲細類聚作珠簾聊可發冷冷玉殿外映見蛾眉月靡靡露方垂暉暉光稍沒佳人復千里餘影徒揮忽
集／總集／文苑英華／詩　凡一百八十卷／卷第二百六　詩五十六／樂府十五／鷰鷰于飛　江惣(P.1022-2)
鷰鷰于飛
江惣
二月春暉暉雙鷰理毛衣銜花弄靡拂葉隱芳菲或在堂間戲多從幕上飛若作仙人履應一作終向日南歸
叢書／武英殿聚珍版叢書／華陽集／卷四／七言律詩２／依韻和梅聖俞從登東樓三首(P.2-1)..[清乾隆敕刻武英殿聚珍本]
雲日暉暉下碧山誰從滄海宴初還香車轣轆紅塵裏紫闕岧嶢瑞氣間午夜笙歌移法曲滿城桃李鬬朱顔
金吾不禁天街鼓獨有文闈已上關
叢書／武英殿聚珍版叢書／華陽集／卷六／帖子詞　宮詞歌詞附／奉安眞宗皇帝御容于壽星觀永崇殿導引歌詞(P.21-2)..[清乾隆敕刻武英殿聚珍本]
奉安眞宗皇帝御容于壽星觀永崇殿導引歌詞
憶玉清景繁盛極當時千古事難追漢家別廟秋風起
空出奉宸衣三山□海日暉暉羽葢共雲飛靈宮舊是棲眞處還望玉輿歸
叢書／武英殿聚珍版叢書／山谷詩集注／外集／卷九／豐城(P.6-2)..[清乾隆敕刻武英殿聚珍本]
豐城
豐城邑巖巖詩云太山巖巖水種六萬戸石隄眠長虹朝野僉載趙州石橋望之如初月出雲長虹飲澗輟棹日沈霧杜詩翳翳月沈霧暉暉星近樓令君政有聲新亭延客步淚落世父碑晉羊祜襄陽百姓于峴山立碑望其碑者莫不流涕杜預因名墮淚碑心傾文饒賦李德裕字文饒有劔池賦云丙辰孟夏予届途豐城弭檝江渚間埋劔之地則有池存焉感人亡劎去因為此賦云憶昔兩神兵周亞夫傳兵事上神密張
景陽七命注曰劍能威天下故謂之神兵南史沈慶之傳文帝北侵慶之處分旬日內外整辦時皆謂神兵杜詩近賀中興主神兵動朔方埋玉思武庫晉庾亮傳埋玉樹于土中武庫見前注寒光射漢津爾雅析木謂之津箕斗之間漢津也兩賢紆一顧張公拆中台杜詩星拆台衡地注中台星拆張華見誅木拱孔章墓不能從兒嬉退之送張道士詩又不媚笑語不能伴兒嬉歲晚龍蛇去空餘寒泉泓因雨長蛙鮒鉛刀藏寳室萬世同此度張華傳斗牛之間常有紫氣華邀豫章雷煥問之煥曰寶劍之精上徹于天在豫章豐城卽補煥為豐城令煥到縣掘獄基入地四丈餘得一石函中有雙劍並刻題一曰龍泉一曰太阿送一與華留一自佩華誅失劍所在煥卒子華持劍行經延平津劍忽于腰間躍出墮水使人入水取之但見兩龍各長數丈華少子韙以中台星拆勸華遜位華不從而難作雷煥子孔章見水經贛水注篇
末用賈誼賦莫耶為鈍鉛刀為銛之意離騷經云何不改此度也
叢書／武英殿聚珍版叢書／山谷詩集注／外集補／卷第四／寄張仲謀次韻(P.1-1)..[清乾隆敕刻武英殿聚珍本]
寄張仲謀次韻
風力蕭蕭吹短衣茅簷霜日淡暉暉天寒塞北鴈行落歲晚大梁書信稀湖稻初春雲子白家雞正有藁頭肥割鮮炊黍庾前約公事可來君不違
叢書／武英殿聚珍版叢書／柯山集／卷二十一／七言絕句２／題南禪院壁二首(P.9-1)..[清乾隆敕刻武英殿聚珍本]
題南禪院壁二首
乞食高僧午未歸秋庭落葉日暉暉蕭條古寺松陰下
簷鐸風中乳鴿飛
叢書／武英殿聚珍版叢書／柯山集／卷二十六／七言絕句７／正月十八日四首(P.6-1)..[清乾隆敕刻武英殿聚珍本]
正月十八日四首
幽人睡足聞春鳥共喜暉暉日滿籬里巷收燈人寂寞鄰家夫婦賃春歸
叢書／知不足齋叢書／西塘集耆舊續聞／卷之六(P.1-1)..[清乾隆鮑廷博校刊本]
施逵字必達建陽人少負其才有詩名建炎間早擢上第為頴州敎官秩滿而歸時范汝為為寇據建城執逵而脅之令書旗幟遂陷賊黨朝廷命韓世忠討之城破乃捕逵付軍帳至臨安送府獄編隸湖外離家之日度此去必無生還乃囑其妻令改適其妻悲泣鬻奩具所有以給行囊及出獄賂防送卒使緩其行
買一獲自隨所至宿舍縱其通淫行至中途村舍一夕多市酒肉令恣飲中夜酣臥手刃二卒及婢乃變衣易姓名竄於淮甸滁黃間後朝廷圖影重賞捕之甚急逵乃為僧行入邊界山寺中主僧見其執役惟謹亦異顧之疑其必非凡夫一日以事役其徒眾使出獨畱逵在呼而問曰朝廷嚴賞捕亾命之人若是汝可以實吿我卻為汝尋一生路脫去不然不獨汝身被戮亦累及山門逵力諱拒僧曰我觀汝面目不是庸人愛汝故爾逵乃感泣下拜悉露情悃僧又恐
其疑己謂曰我卽坐此汝自往吾卧內取一箱袱來預作一書幷白金數兩取出贈之云可速入彼界尋某寺僧某投之逵拜謝而去遂至某寺歲餘主寺見其能書翰甚喜之逵於暇日買北庭舉業習之易名宐生舉進士廷試天子日射三十六熊賦云聖天子內敷文德外揚武功雲屯一百萬騎日射三十六熊遂冠𤗒首仕於金國後為中書舍人入翰苑紹興庚辰逆亮謀犯淮先遣逵為賀正使憑狐据慢朝廷以尚書張燾為館伴使每以首丘桑梓之語動之意氣
自若臨岐顧張曰北風甚勁張因奏早為僃逵少時嘗有詩云久坐鄉關夢已迷歸來投宿舊沙溪一天風雨龍移宂半夜林巒鳥擇棲賣菜無人求好語種瓜何地不成畦男兒未老中原在寄與鵾雞莫浪啼又嚴子陵釣臺詩懸崖斷壑少人蹤只合先生卧此中漢業已無一抔土釣臺今是幾秋風同學劉郞已冕旒未應換與此羊裘子雲到老不曉事不信人間有許由至黃州弔東坡詩文星落處天應泣此老已知吾道窮事業漫誇生仲達功名猶忌死姚崇至一
寺中為僧題屏風八景其平沙落鴈云江南江北八九月葭蘆伐盡洲渚闊欲下未下風悠揚影落寒潭三兩行天涯是處有菰米如何偏愛來瀟湘此詩已有異志又感春詩云感事傷懷誰得知故園閒日自暉暉江南地暖先花發塞北天寒遲鴈歸夢裏江河依舊是眼前阡陌似疑非無愁只有雙蝴蝶解趂殘紅作陣飛又感錢王戰臺詩層層樓閣捧昭囘元是錢王舊戰臺山色不隨興廢去水聲長逐古今來年光似月生還沒世事如花落又開多少英雄無處問
夕陽行客自徘徊此詩是出塞作又題將臺詩梅花摘索未全開老倦無心上將臺人在江南望江北征鴻時送客愁來此詩奉使本朝時作又題壁云君子雖窮道不窮人生自古有飄蓬文章筆下千堆錦志氣胸中萬丈虹大抵養龍須是海算來栖鳳莫非桐山東宰相山西將莫把前功論後功逵嘗卜葬地卜者曰若近裏葬三紀後可出侍從子孫綿遠近前一紀年窮困後方顯達但不歸家鄉逵曰子孫富貴何預於我邪卽從前葬韓蘄王之孫枝一作枤嘗語余云
後見趙左史再可云靖康之難有族人陷於北境葉倅者建寧人仕於南京亦畱金國逵為其子葉寮執伐娶趙氏後和好旣成金還河南地於是陷金者皆得歸江南寮今為雜賣場監官亦能言宐生之事逵祖墳今在邵武建寧縣施村土人猶能言其事墓尚存
西塘集耆舊續聞卷六
叢書／知不足齋叢書／西塘集耆舊續聞／卷之七(P.1-1)..[清乾隆鮑廷博校刊本]
余聞英華之事舊矣歲在庚辰道出縉雲訪其遺跡得縉雲令林毅夫贈英華詩集一編考其年代姓名乃元豐二年一作三年夏五月縣令開封李長卿女也李有二女慧性過人聞誦詩書皆默記之姿度不凡俄染
癘疾而逝殯於邑之仙巖寺三峯閣李公滿罷因舁以歸宣和庚子盜起嚴之靑溪所過焚燎無遺惟三峯閣獨存主簿以為廨舍每見女子態貌綽約綵衣翩躚嘯歌自得命玉虛羽士奏詞終莫能去簿遂移於寺之浴堂故趾別刱廨宇遂無所見代者濟南王傳慶長興與弟傳及內表曹頴偕來館曹於廳治之東未幾曹神氣恍惚若有所憑一夕吏散庭空月明曹與女羅觴豆獻酬懽洽嚴更者黎明吿於簿簿驚愕力扣曹曹不可隱具言有女子每夕扣扃而至與
語皆出塵氣象詰其姓氏曰開封李長卿女秀萼其名英華其字父任邑令隨侍而至偶遇眞人授丹砂辟穀有年身輕於羽蓬萊雖遠一念至則瞬息間耳若靑城紫府桃源天台吾遊息之所也仙都窪尊特僑寓爾知子鰥居故來相慰更唱迭和殆無虛日時長至節傳慶休於中堂空中聞笑語聲王云汝非英華邪挹而問焉與曹之言無少異自是形迹不祕去來不時窻壁題染在在可錄王盡室見之不以為怪有親陳觀察者挽之從軍將就道英華情不忍釋祖
於黃龍之僧舍與訣曰妾與子緣斷矣念寓簿舍日子嘗求我辟穀方豈靳而不與者但子宿緣寡淺塵業未償非仙舉之姿他時當有兵難妾豈能終為子保敬授靈香一瓣有急請爇以吿當陰有所護不然亦無如之何也曹公勇為朔方之行不意獲譴麾下追惟英華之言欲取所遺香爇之軍行無宿火卒正法英華詩百餘篇其警句有春日述懷二絕云三月園林麗日長落花無語送春𢗅柳綿不解相思恨也逐遊蜂過短牆園林簇簇日暉暉白蝶黃蜂自在飛
公子醉眠芳草岸風移花片點春衣一云落花片片點春衣又云醒酒淸風搖竹去催詩小雨過山來又綠髮照波秧正暖黃雲卧隴麥初成非詩人所易到也其詩無凄凉悲怨之詞皆豔麗歡愉之語殆亦鬼中之仙耶若言曾生之遇尢異余友人曾亨仲少隨表兄陳夢良任岳之嘉魚尉秩滿移寓於崔府君祠下館曾於東廡忽一夕聞窻外異香撲鼻微吟云芳心欲割憑誰訴惟有淸風明月知次夜復吟曾宂窻視之彷佛有女子過廡下但見雲鬟斜軃若懶妝之態是夕忽
入與之遇力扣其姓氏不吿强絕之乃云妾本府君之女又問其年若干云年當二八時又問何故懶妝云對妝慵覽鏡又問荅我一似吟詩云拈筆愛題詩一日曾往祠下遍閱無女子像貌疑是寓居女恐事覺欲絕之女云君若見疑可同往乃引至一大府有童姬百輩候迎於門延至中堂茶湯罷登望月臺羅列殽饌酒果甚設酬勸浹洽一作歡洽臺㫄有碑記其歲月云無為子撰曾問無為子是何人云卽妾也酒罷已五鼓曾攜果核歸醉寢其子姪至取其果與之無
異人間者又嘗吟云欲擇純良壻須求才學兒期君終遠大富貴我皆知曾云何以知之云吾父掌人間善惡禍福各有簿吾嘗竊視之曾遂扣以前程事云遇雞年卽發自此每夕寢處如常但神情頗瘁其家疑為妖魅所惑力扣之乃以實吿郡有孔法師符法甚靈乃密以狀吿孔為具牒令就城隍司投之且云今夜若有影兆見報是夕府君從窻外長歎而過有數獄卒押其女隨後女舉手指曾數其負約翌旦孔咒符與飲自此遂不至八月郡以祠為漕試院遂移
寓南草市女子復來自後往來不可禁唱和詩詞盈軸其家視以為常亦不復怪來春曾欲試上庠女泣別曰與君相從許久苦畱不住先動必有災前途宐自謹曾至黃池鎭一夕被寇席捲而去曾狼狽而歸至中都復丁母艱始驗其言後累舉遇雞年皆不驗後館於趙大資德老之門至癸酉歲果請浙漕薦年幾七旬矣女子之言異哉余謂妖魅之惑人未有久而不斃者獨二子所遇不能為之害曹果死於兵難曾雖蹭蹬不第年逾八袠以壽終余淳熙甲辰初識
曾於臨安郡庠一日乗其醉扣之曾悉以吿嘗為作傳以紀其事矣亨仲乃鄭鑑自明之內表嘗以其事語於伯恭先生士夫間亦有聞之者偶讀李英華集某以其事正相類因併錄之
史／紀事本末／三朝北盟會編／靖康中帙／卷三十八　靖康中帙十三　起靖康元年二月十五日辛亥盡其日(P.283-1)
三朝北盟會編卷第三十八
靖康中帙十三
起靖康元年二月十五日辛亥盡其日
晁基上書論三鎮不可棄
書曰皇天眷命陛下即位之七日下詔求直言天下幸甚微臣居山邑距京師越萬里乃得隨士庶垂淚以伏讀痛干戈風塵阻絕如此不謂國家遭陽九之也女真改作金人小醜斬荊棘刪小醜至此五字入塞擁馬渡河曾不淹時勢如壞山直抵城下嗚呼天乎忘我祖宗配天澤民二百年之基業乃一日有斯酷耶在春秋之時周室衰孔子春秋用是作也孔子春秋所以作也所以誤作用是孰謂國家聖聖相繼重光熙洽天下太平自結繩以來未之或有天子垂衣而朝四夷牧萬國曾不足以輕重威至廣也乃於女真改作金人小醜平昔僕役高麗臣事契丹者逡巡偃蹇乃刪小醜至此十八字有城下之師國中之盟何其甚耶烈士痛心壯夫洒血孰有甚於斯時耶臣至愚且老不敢齒於壯夫義士而逖視樵牧思謀妾婦思奮之際甯無一言以自效哉臣一門七世食祿高祖咸平景德之際極文章禮樂之譽曾祖宗愨寶元康定之閒任西鄙之域遂參大政罷兵息民自爾以
來海內推臣族為文學之家微臣言之亦其職也惟臣在元符末上皇即位之初嘗應詔有封事蒙有司第臣為邪等置籍刑部初禁入京城漸不許仕宦而擯斥畀竄二十餘年矣其所言者皆天下大利害今莫能悉記惟是二事不能忘也一曰國家累聖功德巍巍無所與二而近日諂諛大奸獨推尊考廟是觀德不在七世之廟而下同士庶祭行於寢中祭於行寢中誤作行於二曰自古衰主暗君乃有毀謗先烈之言以鉗天下之口惟我神宗皇帝何所負於天下內外無有一人不足於恩德尚何毀謗之有彼諂諛大奸濟以兇暴徒以資一身之欲而不知上累先帝之明也臣愚欲因此二事申言當今之急務豈顧卞和之玉再刖其足耶竊惟城下之師明主夙夜焦勞憂慮之餘狂夫之言未暇擇也伏戊申大赦封豕逋遁齊民乂安凡有血氣之屬咸以更生相賀父老有言含哺鼓腹以沐太平之澤不知其已雖死猶生也然赦文有新邊之語讀者惑焉議者側歎妄以易州涿州之地終不能保而復棄之為新邊也既而乃知所謂新邊者河閒府中山府太原府三大鎮無慮二十州五十六縣自州升之為府而不知未幾乃自中國棄之為新邊也嗟
夫斯地可棄也斯民不可棄也吾祖宗艱難之業不可棄也嗟乎誰為陛下而畫此策乎昔賈誼以文帝之明昔賈誼不忍以文帝之明脫不忍二字承天下之資而久為戎人改作匈奴欺傲乃歎曰可謂中國無人矣臣竊考之當是之時高祖之舊臣猶在者如陳平周勃灌嬰季布之徒其後進者議論有晁錯賈山馮唐守正有申屠嘉宋昌司刑有張釋之司兵有周亞夫柴武賈誼尚何恨哉使誼尚在謂今日之有人無人乎臣於是忘其至愚且老不能默已專以割地為言未暇及天下事也惟陛下幸察臣元符中知磁州武安縣嘗作朔論二篇因杜牧之論而發也牧之意則勤矣其論失之迂而不密蓋山東不足以制河北河北為能制山東安可以天下之勢而專之於山東也哉凡君天下者得河北則得天下矣失河北則失天下矣凡有國者得河北則其國興失河北則其國弱又有其國雖不正得河北則強其國雖正失河北則弱其國雖無道得河北則強其國雖不至無道而失河北則弱秦漢晉隋唐之有天下宋武帝之不能有符氏之秦宋武帝之不能有苻氏之秦一本無之不能三字拓拔之魏朱氏之梁李氏之唐石氏之晉劉氏之漢其國所以強弱之勢與夫曹氏之魏強於劉氏之蜀漢高氏之齊強於宇文氏
崤函之周其昭然布在方策可考不誣是謂河北之形勢臣敢為陛下略言之陛下幸察臣已言河北重於天下矣乃敢復言三鎮之重於天下者不必繁引遠古惟事與國家造邦相因者則可得其略昔周世宗之英武雄毅實漢光武唐太宗之流承石晉父事契丹之後劉漢禍亂之餘即位僅餘兩月黃鉞親征而師出之日四壘奔北為我宋驅除晚以數千師伐契丹不血刃而取益津關繼取瓦橋關者晉人棄之以為契丹之元首非特為其右臂也何則契丹之所盜據者七國時燕地也唐方鎮中盧龍也六國之燕最弱非韓趙魏之比方鎮中盧龍最弱朱滔李克用輩非魏博田承嗣鎮冀王武俊之比而其人堅忍奇崛包藏禍心敢立凶謀前有荊軻太子丹之風後習安祿山史思明之態易與為禍難與圖治也以故雖曰弱燕而嘗迫於趙魏而嘗重於趙魏重誤作迫雖曰幽陰而常動搖魏博鎮冀之上棄之以奉契丹既非所宜以奉契丹改作金人之叛臣女真小醜者譬之熊鼠得幽薊則潛窟壤得三關則刪之叛至此二十三字洊基積累其勢將倍萬也然克是三關者雖曰周世宗之英武而我太祖太宗實在兵閒也世宗常以千人之軍溺於亂流叢葦之中
而契丹不敢以一鏃來加者三天子之威靈在是也其克瓦橋關者又專在太祖之功也夫以三天子之威靈而得之者乃一日無故而棄之荒裔小醜刪此四字豈勝慟哭之痛哉又如石晉之末出帝之醜先自梁漢璋覆師於高陽遂使契丹得犯澶淵之役遂使契丹得犯澶淵之役之役二字衍康保裔無高陽之敗　　則不勞真宗皇帝為澶淵之役矣高陽之勝敗猶係中國之輕重如此忍論高陽之存亡耶廟堂之上肉食者宜為陛下念之中山府唐義武軍也此軍甲兵雄於天下城壁高固自昔有揖客三年不得上之語況又其帥獨知臣節前號河北四叛義武不與後稱河北三寇之時義武亦不與也逮黃巢之亂中原四方諸鎮孰為勤王之師獨義武王處存擁兵渡河以解關中之急不幸石晉之梁漢璋敗於高陽契丹遂得犯鎮定攻中山然契丹之兵亦豈能必勝而前為入京師之舉哉亦嘗屢北惟是張彥澤杜重威以禁旅重兵至中渡橋降於契丹而中山李商者納契丹使契丹遂得入京師成晉出帝之禍為中國之醜向使高陽全師中山堅壁甯至是耶咸平中康保裔既敗於高陽而定州之望都且復失守遂勞真宗皇帝車駕親征而傅潛領十萬精兵屯
中山不出一騎當斯之時遠近愚知無不憤疾潛者恥與之俱生無幾何車輅班師之後潛議罪當斬真宗特賜其首領竄斥之議甚鬱也竄斥之議甚薄也薄誤作鬱至今聞者囓指奮袂而起孰知真宗皇帝聖意有在也豈臣下所易窺哉蓋潛實白首老將耳目親接開運之禍變今坐擁十萬以全中山以示怯於契丹勿擊堂堂之陣勿當得意之銳脫彼能至澶淵必不得渡河待其渡河之後我出中山十萬蓄銳請戰之師一舉而蹙之彼契丹雖眾豈堪填吾洪流而代吾拂埽也哉彼或不克渡河我以此復截其歸路匹馬隻輪定不返矣恭惟祖宗無失刑真宗豈得私傅潛也哉真宗清淨垂拱之君不惑聽而決意親征不以王超石普石晉誤作普楊延昭斷契丹之歸路不斬傅潛之不濟師巍巍振乎千古之上矣中山之勢宜如何哉惟我祖宗又能用中山之形勢也何則在戰國時介於趙魏之閒屹然自成一國其地雖狹而謀至廣其人雖寡而才至武西足以抗秦北足以制燕無論趙魏也所謂中山君者是也太祖太宗之時每防秋之兵全師聚於定州真宗躬置禦戎之陣以真定高陽諸路之兵並會定州夾唐河為大陣量番寇遠近出兵建柵仁宗謹是祖
宗之制仁宗謹遵祖宗之制遵誤作是積粟則中山為多番兵則中山為重積粟中山以防番兵則中山為重誤作積粟則中山為多番兵則中山為重命帥則得韓琦至今廟而祀之時嚴焉太原府劉氏資有之太祖皇帝未之克留以待太宗皇帝特封太宗為晉王逮晉王即皇帝位之四年親征克之於是有宋受天明命平一天下萬國莫不知臣妾莫不知臣妾知字衍逮今將二百年重惟太宗皇帝號令之所加鼙鼓之所及一日削平唐末及五代百年之僭亂曾不足以摧枯拉朽惟於太原獨如此艱難何耶劉繼元雖孺子也有郭無為之策侯霸榮之勇其兵嗜戰不怯死其民樂生不輕去且復念曰太原吾父母之世所有也吾家所以革晉為漢者自太原基之也彼石氏有天下者彼石氏有天下者一作彼石氏之有太原也亦自晉而得之也遂以晉篡李氏之唐而李氏所以奪朱氏之梁者晉得之也而李氏所以奪朱氏之梁者晉得之也李氏二字應作唐者晉二字應作而初起諸晉也其上高祖太宗所以為唐者晉奉之也楊氏所以為隋者晉肇之也高氏所以為齊者晉大之也司馬氏以晉自命者實謂受命於晉也其在成周宣王承厲王之亂號為中興者伐玁狁於太原也其後王師敗績於姜戎王乃料民於太原是太原為成周之盛衰者又如此也嗚呼太原之鎮可輕棄哉重以太宗之神武念太原久未下顧視臣誰可與議者首詢之張暉暉曰戢兵待
時常緩為謀繼詢之張永德曰繼詢之張永德永德曰脫下永德二字太原兵少而悍加以北虜改作契丹為援未可倉卒圖也莫若先離其戎心又詢之薛居正居正曰太原自古難克之國周世宗伐之至於老師太祖破北虜二字改作敵於雁門關盡驅其人民居虎牢關以西雖巢穴尚存而危國已甚而危困已甚困誤作國卒得曹彬而謀之問曰顯德開寶兩征太原以當時兵不能克何也帝意豈不深哉彬能身任其役帝遂決意親征躬擐甲冑曹彬郭進潘美等為之將先以進守石嶺關禦北狄改作契丹乃降繼元平太原俘其人民毀其城郭將貽萬世之安也況夫兩朝三帝二十餘年而得之者豈一日甘心而棄之乎或謂唐自安史之後河北自非朝廷所有亦何害乎為唐也哉臣應之曰唐之河北固重而失之然其據大河津以制河北太原猶在朝廷也此李德裕相武宗毅然以身許國不赦澤潞卒能號令鎮魏以誅劉稹成一代偉績也以兵論之河北之銳師固為三鎮而飛揚然太原青州各有兵十萬邠甯宣武各有六萬自足以制彼三鎮矣今又太原而棄之古未有也太原唐重兵之地今棄之矣而青州盜賊久熾又未必如唐之重兵也邠甯之兵彫殘於近未易並言唐之宣武是謂
今之汴州祖宗以重兵威天下百餘倍於唐宣武之兵也太宗時張洎能言京師之兵制出於秦漢兵制仁宗時尹源又能言京師兵制出於秦漢上不特與唐時論也後來宜不復開口措意於斯也柰何初變更於王安石卒殲盡於童貫天下之勢亟矣惟陛下念之天下萬方臣妾不勝至願而三鎮之形勢臣愚略陳之矣臣前所謂無名而賜之者請復言之大凡王者慎一嚬一笑不易以假人不知比之三鎮於一嚬一笑孰重輕哉謂此小醜改作其退師為功則隋唐因突厥以有天下郭子儀嘗以回紇南蠻大食之兵而興復中國矣安得人賜之田哉惟石敬塘父事契丹假其兵力以即帝位割弱燕以委契丹而趙魏之地猶不與也謂其能戰則彼遐陬荒絕疆場不相接未嘗一日當中國之師也亦未嘗一日與中國雷霆之戰也果孰怯而孰勇哉但聞渤海者且聞渤海者且誤作但高麗之別種也女真者渤海之別種也高麗臣事契丹而女真因高麗以臣事契丹者也在祖宗時嘗因高麗入貢而困於契丹之三柵求救於化之初也其後國家絕高麗而不與之通女真遂自絕於中國逮熙甯初國家復與高麗通而女真方狃於契丹而女真方阻於契丹阻誤作狃不得與也柰何一
旦逞兇謀傾奪契丹之國出其故君空其貨寶而豺狼之心不能自已遂敢陸梁於中國人遂敢陸梁於中國耶耶誤作人在祖宗時嘗來寇我白沙寨掠官馬三匹民一百二十八口適其貢馬之使在京師遂命執之不得還曾無幾何渤海入貢而渤海之酋為謝女真之過遂詔還女真之使不知今日女真之暴逆不恭自干天誅孰與三馬百人多少在祖宗法令當何如哉議者曰柰其頓兵城下何請責之曰唐廣德初突厥自涇州犯長安至於代宗幸陝西而郭子儀帥師則吐蕃望風遁去越三年僕固懷恩以吐蕃回紇羌渾二十萬寇京畿郭子儀以回紇伐吐蕃而難平豈有割土田以奉也恭惟陛下始初清明之時天以小醜警天以小醜警陛下脫陛下二字惟刪但聞至此三百四十五字陛下增修盛德巖廊之上巖廊之上巖應作廟必有長駕遠馭之術三鎮已復歸於職方氏矣願惟疏遠小臣顧惟疏遠小臣顧誤作願必待百官班駕之後乃得與昆蟲共慶也雖然臣猶將有所陳者唐杜牧之最善論兵謂上策莫如自治漢皇甫規善用兵而先零諸羌慕其威信相勸降者十餘萬則以威信為干櫓也規之言曰力求猛敵不如清明日勤孫吳未若奉法皆自治之道也又如陳苞於板楯蠻但選明能牧守自然安集不煩征伐亦知自治者也亦知自治之道者也脫之道二字陛
下誠得如皇甫規之有威信者為師帥加皇甫規之有威信者為師帥師字衍程苞之明能者為州郡則三鎮之復為王土可指日而期也然則邊場之臣然則邊場之臣然應作是自治之道也若夫人君之自治者無時不然尤鑒於變亂之故猶之治兵刪此四字也漢路溫舒嘗為宣帝言之曰齊有無知之禍而小白以興晉有驪姬之難而重耳以霸趙王不終諸呂作難而孝文為太宗禍亂之作將以開聖人也文帝思永至德以承天心崇仁義省刑罰通關梁一遠近禮賢如大賓愛民如赤子察庶情之所安而施之於海內是以囹圄空虛天下太平繼變亂之後必有異舊之恩此聖賢所以昭天命也溫舒於是謂遠不及高帝近不及武帝可謂知務矣及觀東方朔之對武帝化民不言堯舜而言文景尤著明也今陛下繼變亂之後思所以昭天命者不在仁宗乎凡溫舒之稱文帝實為吾仁宗而云耳優而論之仁宗於斯大德加以嚴恭寅畏翼翼而純矣漢文未必無愧也且文帝在位二十四年逮其晚稍惑異端孰如仁宗而相王曾李迪呂夷晚得杜衍文彥博韓琦其在內外大小華國命世之臣蔚乎不可勝　數也蔚乎不可勝稱數也稱字衍其用之未盡留以遺子孫者呂誨范鎮司馬光呂公著皆社稷之也陛下
今日繼變亂之後誠能得臣如仁宗時不開邊以玩兵不專利以殘民不急刑以殺士不禁言以拒諫不予知以自蔽則何慮乎女真改作金人小醜刪此二字是謂大有上九自天祐之吉無不利之時也是謂洪範彝倫攸敘之時也儻或不然使梟鳴嘉禾之上蛭毒清池之中如漢幸而有皇甫規張奐為將而不幸胡廣趙戒為相其中則張遜段珪曹節等兇閹為之虎狼唐幸而有郭子儀李光弼為將而不幸元載盧杞為相其中則李輔國程元振魚朝恩等兇閹為之虎狼則天下之事去矣是謂困之六三困於石據於蒺藜入於其宮不見其妻凶之時也是謂洪範彝倫攸斁之時也嗚呼天下治亂興亡之出一轍也如此其治也既有明君則必有賢相而將臣自出矣臣雖至愚不願國家以將為相也昔賈誼痛哭於明時不勝其忠也阮籍痛哭於衰時不勝其憂也當今執政大臣必有撥亂之才幹國之器請為陛下念之臣所謂大有上九自天祐之吉無不利乃自乎六五之君厥孚交如威如之吉也六五有信以交乎天下終以威乎天下是謂德威故能以柔用五剛故能以一柔用五剛脫一字使上九受天順人信之助吉無不利也大有之君於是乎得遏惡揚善
順天休命也如其惡者不遏則善無自而揚何以為大有之休也耶大有一變而為乾乾之德首在剛健而後曰中曰正曰純曰瘁曰精也人君之德固宜先之剛健繼之中正歸之純粹精而天下何難乎治哉
賜進士出身頭品頂戴四川等處承宣布政使司布政使清苑許涵度校刊
三朝北盟會編卷第三十八終
史／載記／九國志／卷六　前蜀／列傳／晉暉(P.13-1)..[民國十一年上海博古齋景印本]
晉　暉
暉許州人父和爲忠武軍列校暉少有胆氣杜審權鎭許昌
以暉爲頭營十將從鹿晏宏迎駕至山南晏宏遲留不行暉素與建相善謂建曰鑾駕將囘晏宏觀望不進而姑息吾輩甘言見誘苟不自圖去就禍且及矣不如以所部兵爲勤王之舉不爾爲晏宏所累且宮車反正以吾等爲賊黨何面目行于天下建然之遂俱行迎至山泉僖宗嘉之名其軍曰忠義以暉爲指揮使𨽾右神策軍及再幸褒斜復統南營兵與建同爲先鋒天子居梁暉統四都兵屯黑水修營棧道往來無阻朝廷慮其彊盛因罷拱衛授集州刺史以散其朋聚一歲之中凡歷數郡葢欲窘之也建圍梓州遂往㑹焉建以暉爲壕寨使建開國授武泰軍節度使同平章事黔中郡縣多屬涪陵比部員外郎陳凝爲涪州守以暉制衘中不帶涪州
刺史遂不納牌印暉上疏歸之凝責授瀘州司戸暉招來連竄剗除蠧𡚁州民愛之罷上表請老日夕與親友宴談噱爲娛嘗自言曰吾生罹多難學執干戈者爲求飽暖耳今至此矣復有何望我嘗拔王宗魯于行陳今致爲將相女復爲王妃矣分封宏農郡王卒年七十九卷一萬八千一百三十六第四頁
史／載記／十國春秋／後蜀　卷四十八至五十七／卷第四十八　後蜀一　高祖本紀(P.1-1)..[清乾隆癸丑年昭文周氏此宜閣重校刊本]
十國春秋卷第四十八
仁和吳任臣志伊氏撰
門人姚廷益贊師氏閱
昭文周　昂少霞重校刊
後蜀一
高祖本紀
高祖姓孟名知祥字保胤邢州龍岡人也以唐咸通十五年四月二十一日誕生時火光照室鄰里多異之有僧見而撫曰此武臺山靈也弱冠補太原衛指揮使一云始為郡衛史知祥溫厚知書勇於樂善當唐末叔父遷據邢
洺礠三州為晉所鹵通鑑又云知祥遷之弟子今從歐陽史晉王李克用以遷守澤潞汴兵攻晉遷以澤潞降梁知祥父道獨留事晉而不顯晉王鎮太原謂知祥為才以其弟克讓女妻之累遷親衛軍使唐莊宗嗣晉王位改馬步軍左教練使出知嵐州召為中門使莊宗與梁太祖夾河頓兵知祥參謀應變事無留滯前此為中門使者多以罪誅至是知祥懼禍求他職莊宗喻知祥薦可代己者知祥因舉郭崇韜自代崇韜德之知祥遂補馬步軍都虞候莊宗建號以太原府為北京以知祥為太原尹北京留守魏王繼岌伐蜀郭崇韜為招討使崇韜臨訣白莊宗
曰卽臣等平蜀陛下擇帥以守西川無如孟知祥者已而唐兵破蜀因以知祥為同中書門下平章事成都尹充劍南西川節度副大使知祥馳至洛陽莊宗戒有司盛供帳多出內府珍奇諸物以宴勞之酒酣語及平昔以為笑樂歎曰繼岌前日乳臭兒爾乃能為吾平定兩川吾徒老矣孺子可喜然益令人悲爾吾憶先帝棄世時疆土侵削僅保一隅豈知今日奄有天下九州四海奇珍異產充牣吾府且指以示知祥曰吾聞蜀王之富無異於此以卿親賢故以相付旣而莊宗疑崇韜戒知祥誅之知祥曰崇韜國之勳舊必無二心俟臣至蜀觀
之苟無他志卽遣歸闕及知祥抵石壕會中使馬彥珪言往誅崇韜知祥遂倍道兼行自洛之蜀凡十有七日至成都而崇韜已死時同光四年正月甲戌也五代史作戊辰今從錦里耆舊傳諸將多忷忷至則承制宣慰人心稍定戊寅魏王以知祥詣大慈寺拜唐僖宗御容已又過延祥院見蜀後主王衍真容並令撤去別塑北方天王一軀先是蜀人擊拂以初入為孟入紀異錄又云先是蜀人打毬一棒便入湖子者為猛入語譌為孟入得蔭一籌後孟氏盡得兩蜀一籌者一子昶也或云此毬子從太原將來又王氏宮殿皆題太匠孟德姓名德與得同音蜀檮杌作孟得今從五國故事鑑戒錄及知祥來成都人以為先兆是時魏王
駐蜀宮知祥乃館於徐延瓊之第前蜀後主常於延瓊壁上書孟字以戲之語具前蜀傳中知祥見而笑曰疎狂霸豎亦豫知與吾交代邪未幾魏王引軍東還先鋒李紹琛卽康延孝反攻破漢州知祥遣大將李仁罕會任圜董璋等兵擊敗之追執紹琛於綿竹知祥自至漢州犒軍與圜璋置酒高會引紹琛檻車至座中自酌大巵飲之謂曰公何患不富貴而求入此邪紹琛曰郭侍中佐命功第一一旦無罪族誅如紹琛輩安保首領以此不敢歸朝耳知祥乃得其將李肇侯宏實及其兵數千以歸卽以肇為衙內馬步都指揮使而宏實副之時蜀中
羣盜猶未息知祥擇廉吏除橫賦安集流散下寬大之令與民更始遣將趙廷隱張知業率兵分討諸盜悉平頃之莊宗遇弒魏王繼岌自殺明宗入立改是年為天成元年知祥乃訓練兵甲陰有王蜀之志秋七月開庫中得鎧甲二十萬益置義勝定遠諸軍左右牙等兵凡十六營共萬六千人營於牙城內外又崇韜初分左右驍銳等六營凡驍兵三千人左右寧遠等二十營凡步兵二十萬人至是八月增置左右衝山等六營凡六千人營於羅城內外置義寧等二十營凡萬六千人分營內州縣就食又置左右牢城四營凡四千人分戍成都
境內九月壬戌又置左右飛棹兵六營凡六千人分戍濱江諸州習水戰以備夔峽命李仁罕及廷隱知業等分領之初魏王及崇韜率蜀中富民輸犒賞錢五百萬緡聽以金銀繒帛充納晝夜督責至有自殺者給軍之餘猶二百萬緡任圜自蜀入為相兼判三司素知成都所餘錢冬十月明宗加知祥太尉蜀檮杌作檢校太傅今從李昊羊馬城記兼侍中封平原公乃以鹽鐵判官太僕卿趙季良為官告國信兼三川都制置轉運使督蜀犒軍餘錢送京師且制置兩川征賦知祥怒不奉詔曰府庫他人所聚輸之可也州縣租稅以贍鎮兵十萬決不可得季良但發
蜀庫金帛十億於洛陽不敢復言制置轉運職事知祥素與季良有舊遂留之不遣樞密使安重誨頗疑知祥與東川節度使董璋據險擁兵久將難制且知祥為莊宗近姻思有以圖之初知祥之鎮蜀也莊宗以宦者焦彥賓為監軍明宗立悉誅宦者罷諸道監軍至是彥賓已罷客省使泗州防禦使李嚴自請為西川監軍必能制知祥是月己酉重誨遂以嚴為西川都監文思使朱宏昭為東川副使嚴前使蜀旣歸而獻策伐蜀蜀人皆惡之其母謂嚴曰汝前啟滅蜀之謀今再往必以死報蜀矣二年春正月知祥聞嚴來果怒曰焦彥賓以例罷
而諸道皆廢監軍獨吾軍置之是嚴欲以蜀再為功也掌書記毋昭裔等皆請止嚴無內知祥曰吾有以待之矣遣吏至綿劍迎候會武信節度使李紹文卒知祥自言常受密詔許便宜從事壬戌以西川節度副使內外馬步都指揮使李敬周為遂州留後趣之上道然後表聞是歲三月甲寅明宗卽以敬周為武信留後從知祥請也嚴至境上遣使持書諭意知祥自以與嚴有舊恩初嚴與知祥同事莊宗時知祥為教練使嚴常有過莊宗怒甚命斬之知祥戒行刑者少緩徒跣諫莊宗曰彊敵未滅嚴小過大王不宜以喜怒殺嚮義之人恐失士大夫心莊宗怒稍解命知祥監笞嚴二十而釋之盛陳兵甲見之冀其懼而不來嚴聞之自若已而至成都知祥禮遇嚴甚厚一日置酒
召嚴是時焦彥賓猶在蜀嚴於懷中出詔示知祥以誅彥賓知祥不聽因責嚴曰公前奉使王衍歸而請兵伐蜀遂致兩國俱亡今公復來蜀人懼矣且諸方鎮皆廢監軍公獨來監吾軍何也嚴惶怖求哀知祥曰衆怒不可遏也遂揖下目客將王彥銖執斬之鑑戒錄云李嚴於天成初復來臨護孟祖加之禮分從容乃言曰吾聞利口之覆邦家辨言之亂刑政故少正卯言偽而辨孔子誅之子今巧言如簧勿矜細行有大罪者五自知之乎只如初與王□□箭為誓及其降也復又誅之遂使天道惡盈二國俱滅其罪一也其次平蜀之際先入禁闈取內藏之珠金選宮庭之嬪婇其罪二也頃者詐諭三川減釋兩稅及其得地倍更加徵其罪三也而又誑惑朝廷妄陳利害說三川之形勢創二鎮之節旄■■控扼我咽喉覬覦我土地其罪四也今又來為我監護坐握兵權儭我瀋維承我爵位人神豈恕天意爭容爾之再來機亦謬
矣其罪五也言訖遂令武士把下階簷嚴亦倉皇失其節操乃叩頭曰嚴之五罪一死宜然願乞殘骸為洛中鬼高祖不聽命劍斬之隨以嚴尸屬左廂馬步都虞候丁知俊曰昔嚴奉使而汝為副是故人也為我瘞之因誣奏嚴詐宣口敕云代臣赴闕又擅許將士優賞臣輒已誅之內八作使楊令芝以事來蜀至鹿頭關聞嚴死奔還而明宗竟不復問也朱宏昭在東川聞之亦懼謀歸洛會董璋有軍事使之入奏宏昭偽辭然後行由是得免時知祥方遣牙內指揮使武漳迎家屬於晉陽行至鳳翔鳳翔節度使李從曮聞嚴被殺以為知祥反矣遂留而不發唐主旣不能詰而猶欲以恩信羈縻之詔聽知祥家
屬歸蜀乃遣客省使李仁矩慰諭知祥及吏民三月甲戌至成都丙申瓊華公主及子仁贊至自晉陽知祥因表請趙季良為副使夏四月唐以季良為西川節度副使知祥事無大小皆與季良叅決是時李昊歸成都以為觀察推官秋七月知祥遣僧五人貢佛牙於唐長一寸六分云僖宗幸蜀所留今屬應聖嘉節唐明宗以九月九日誕生號應聖節願資萬壽唐主命宣示羣臣冬十二月築羊馬城於羅城之外羅城故高駢所廣壬辰西南方有赤氣如火燄約二千里三年春三月知祥屢與董璋爭鹽利璋誘商旅販東川鹽入西川知祥患之乃於漢州置三場重征之
歲得錢七萬緡商旅自是不復之東川唐徙趙季良為果州團練使以何瓚為西川節度副使知祥得制書匿之表留季良不許乃遣將雷廷魯至京師論請唐主不得已從之是時瓚行至綿谷懼不敢進知祥因奏瓚為行軍司馬是歲唐師伐荊南詔以我兵下峽知祥遣左肅邊指揮使毛重威率兵三千戍夔州已而荊南高季興死其子從誨請命知祥請罷戍兵不許知祥諷重威以兵鼓譟潰而歸唐以詔書劾重威知祥奏請無劾由是唐大臣益以知祥為必反四年春大饑米斗錢四百文夏五月唐主將有事於南郊遣客省使李仁矩責知
祥助禮錢一百萬緡知祥覺唐謀困己辭不肯出久之請獻五十萬先是魏王繼岌東還留精兵五千戍蜀自安重誨疑知祥有異志聽言事者用己所親信分守兩川管內諸州每除守將則以精兵為其牙隊多者二三千少者不下五百人以備緩急至是唐以夏魯奇為武信軍節度使冬十月辛亥割閬果二州置保寧軍以李仁矩為節度使又以武虔裕為綿州刺史仁矩故為東川董璋所詬與之有隙而虔裕復於重誨為外兄仁矩□詗璋反狀增飾而奏之唐主又使魯奇益冶遂州城隍繕修甲兵璋已大懼時道路傳言又將割綿龍為節
鎮知祥亦懼知祥本與璋不協未嘗通問璋以為唐將致討始遣人來求婚以自結而知祥心恨璋欲不許趙季良謂宜合從拒唐知祥乃許以其女適璋子長興元年春正月董璋築七寨於劍門辛巳趙季良如梓州修好二月乙未朔季良還成都謂知祥曰董公貪殘好勝志大謀短終為西川之患丁酉腰斬軍校都延昌王行本是時都指揮使李仁罕張知業欲置宴召知祥先二日有尼告二將謀以宴日作亂已而詰之無狀推始言者得延昌行本因加刑焉戊戌知祥獨詣仁罕第就宴於是諸將皆親附而服之壬子知祥與璋連表言聞朝
廷於閬中建節綿遂益兵無不憂恐請罷還所遣節度刺史等唐主優詔慰諭之是月唐南郊加知祥兼中書令通鑑作四月戊戌今從蜀檮杌夏四月甲午朔董璋恐武虔裕伺其所為表兼行軍司馬囚之府廷五月璋閱集民兵皆剪髮黥面復於劍門北置永定關布列烽火是月知祥累表請割雲安等下三鹽監隸西川以鹽直贍寧江屯兵辛卯唐主許之先是知祥與璋俱有異志而安重誨信言事者猶欲倚璋以圖知祥至是璋先畜反謀遣兵掠遂閬鎮戍秋七月璋與子宮苑使光業書曰朝廷割吾支郡為節鎮屯兵三千是殺我必矣汝見樞要為言朝
廷更發一騎入斜谷吾必反與汝訣矣未幾唐又遣別將荀咸乂將兵戍閬州璋遂反九月癸丑西川進奏官蘇愿白知祥云朝廷將發兵討兩川知祥謀於副使趙季良季良請以東川先取遂閬然後併兵守劍門則大軍雖來吾無內顧之憂矣知祥從之遣使約璋同舉兵璋移檄利閬遂三鎮數其離間朝廷引兵擊閬州是月應聖節知祥開宴東北望再拜俯伏嗚咽泣下沾襟士卒為之欷歔明日庚午遂舉兵於成都以都指揮使李仁罕為行營都部署漢州刺史趙廷隱副之簡州刺史張知業為先鋒都指揮使將兵三萬攻遂州別將牙內
都指揮使侯宏實先登指揮使孟思恭將兵四千會璋攻閬州牓示諸州曰葢聞皇王御下恩信乖而叛離臣子事君猜忌生而權變固不可刮席以忍恥膠柱而移音開戶牖以啟戎長根芽而稔患以至舉戈問罪誓衆言征旁庇齊民式求多福知祥國朝懿戚受命莊宗自節制於西川遇鼎移於東洛且以時變則變喪君有君因盡節而傾誠遂梯航而入貢五年之內發運無虛積數五十萬緡粗給中朝之費此則勵勤勞於天子欲表率乎諸侯宇內皆知人誰不見至於屢加官秩亦荷𠖥光不幸間諜潛興窺覦顯露於閬中而立節就列鎮以
益兵搖動我軍民控扼我吭背頻將異議累具上聞冀少軫於懷柔希稍安於方面而朝廷不以為德轉深其疑竟乖魚水之歡自絕雲龍之契知祥與東川相公已聯姻好況密封圻朝聞雞犬之聲暮接笳鼙之響地里雖分於兩鎮人心何異於一家勢比同舟事資共濟今與東川點檢馬步軍十五萬人騎分路往武信利閬路黔夔等州問逐制置之由與興屯集之衆其行師法令別載條章務期宴寧必無侵虐況王氏開國久霸成都東則鐵鎖於瞿塘北則泥封於大散自是子孫失守將相離心合在蜀之蒸人固未忘於霸主因衆多之感舊
奮武旅以開疆佇遣四民各安其業然後花林步月錦水行春繁華何讓於往年爵祿重新於此日東川兵至閬州唐諸將多言宜深溝高壘以挫之李仁矩曰蜀兵懦弱安能當我精卒遂出戰兵未交而潰歸董璋晝夜攻之庚辰城陷殺仁矩滅其族丙戌唐主下制削董璋官爵興兵討之知祥以收下閬州牓示西川牓曰昨者兩川以朝廷自生疑貳不體忠良信讒賊之間言致諸侯之離德始則閬州節度使李仁矩兩來奉使頻此覘窺謂於果閬之間便是控臨之地妄興謀畫濫置節旄及奸計之遂心猶陰邪而未已數聞奏報背請兵師欲結禍階自為戍首所以東川相公慮其稔惡須議推兇連興貔武之師共破豺狼之窟自今月二十九日酉時得東川相公來書云二十五日夜三更三點親領兩川大軍四面圍褁攻打閬州城池至其日平明打破斫到李仁矩首
級并捉到都指揮使姚洪馬軍指揮使王景步軍指揮使費暉等訖餘城下見機來投指揮使都頭已下便與賞給安存兼本城軍人百姓並不傷動外餘拒敵黨類殺戮無餘此則天贊兵威人叶勇力遂至元兇斬首同惡就擒我師四合以環圍逆壘一攻而瓦解捷書雷迅喜氣山橫想與士民同多慶快見便乘勝前進攻收利州只期反掌之間更俟克敵之捷丁亥唐以知祥兼西南面供饋使以天雄節度使石敬瑭為東川行營都招討使以夏魯奇為之副璋使孟思恭分兵攻集州思恭輕進敗歸璋怒遣還成都知祥免其官戊子唐以敬瑭權知東川事庚寅又以右武衛上將軍王思同為西都留守兼行營馬步都虞候為伐蜀前鋒是秋唐改封瓊華公主為福慶長公主命秘書監劉岳為冊使行至鳳翔聞知祥稱兵
乃旋冬十月癸巳李仁罕圍遂州夏魯奇嬰城堅守知祥命都押牙高敬柔帥資州義軍二萬人築長城環之魯奇遣馬軍都指揮使康文通出戰文通聞閬州陷遂以其衆降仁罕戊戌董璋引兵趣利州遇雨糧運不繼還閬州知祥聞之驚曰比破閬中正欲徑取利州其帥不武必望風遁去吾獲其倉廩據漫天之險北軍終不能西救武信今董公僻處閬州遠棄劍閣非計也欲遣兵三千助守劍門璋以有備固辭丁未唐族誅董光業知祥以故蜀鎮江節度使張武為峽路行營招收討伐使將水軍趣夔州以左飛棹指揮使袁彥超副之癸丑
東川兵陷徵合巴蓬果五州十一月戊辰武至渝州降其刺史張環遂取瀘州遣先鋒將朱偓分兵趣黔涪是月唐都招討使石敬瑭入散關階州刺史王宏贄瀘州刺史馮暉與前鋒馬步都虞候王思同步軍都指揮使趙在禮引兵出人頭山後過劍門之南還克劍門殺東川兵三千人獲都指揮使齊彥溫據而守之蜀高祖實錄云十八日北軍自白衞嶺人頭山後過從小劍路至漢源驛出頭倒入劍門打破關寨掩捉齊彥溫及將士五百餘人甲戌宏贄等破劍州已而唐軍不繼乃焚廬舍取資糧仍保劍門乙亥唐主詔削知祥官爵己卯董璋遣使來告急知祥聞劍門失守大懼曰董公果誤我庚辰遣牙
內都指揮使李肇將兵五千往赴戒曰爾晝夜兼行先據劍州北軍無能為也又遣使詣遂州令趙廷隱將萬人會屯劍州復命故蜀永平節度使李筠將兵四千趣龍州守要害時璋自閬州統兩川兵屯木馬寨以備唐師會唐師趣劍州為我指揮使龎福誠謝鍠所擾復退保劍門十餘日不出知祥聞之喜曰吾始謂宏贄等克劍門徑據劍州堅守其城或引兵直趣梓州董公必棄閬州犇還我軍失援亦須解遂州之圍如此則內外受敵兩川震動勢可憂危今迺焚毀劍州運糧東歸劍門頓兵不進吾知其易與矣唐兵分道趣文州將襲龍州
定遠指揮使潘福超義勝都頭沙延祚擊敗之甲申張武卒於渝州知祥命袁彥超代將其兵朱偓將至涪州唐武泰節度使楊漢賓棄黔南奔忠州偓追至豐都還取涪州知祥命成都支使崔善權武泰留後仍牓示軍民牓曰今月二十一日據峽路行營討伐招收使狀報黔南節度使去今月二十七日將手下元戎兵士拋本州下水奔竄尋差衙隊指揮使朱偓部領左右飛棹并諸指揮兵士乘戰船十五隻往黔南安慰至今月二日午時回其黔南節度使今見在梁溪團點元隨兵士及旋添水軍却有五百餘人排比小戰船候寧江接應兵士到却欲歸復本州其朱偓當曰辰時部領戰船往渠溪襲逐至午時與賊軍相見交戰趂下水約百餘里至酆都垻頭殺獲賊軍一百餘人斬黔南內外都指揮使郭太尉吳近思張瓊等三十餘人奪得衣甲器械不少收獲牌印四副其黔南節度使則擕餘黨乘小舟沿流直下忠州竊以大舉舟師遠征峽路旗鼓纔聞其下
瀨雲檣尋指於上游連降郡城繼收營監勢且捷於破竹聲有類於爇蓬今則更閱捷書屢聞勝策況寧江軍以黔南為肘臂之地以渝合為饋運之衢我已斷之彼何望矣節帥棄城而竄遁裨將兼隊而追擒數俘馘以旣多收鎧甲而亦衆指期蕩定以固封隅凡曰軍民攸同快慰未幾董璋遣前陵州刺史王暉將兵三千會李肇等分屯劍州南山十二月壬辰石敬瑭至劍門乙未進屯劍州北山趙廷隱陳於牙城後山李肇王暉陳於河橋敬瑭引步兵進擊廷隱廷隱擇善射者五百人伏敬瑭歸路按甲待之矛矟幾相及乃揚旗鼓譟擊之唐軍退步顛墜下山俘斬百餘人敬瑭又使騎兵衝河橋肇以彊弩射之騎兵不能進薄暮敬瑭引去延隱引兵躡之與伏兵合擊大敗之敬瑭
還屯劍門是時唐軍涉險以餉道為艱自潼關以西民苦轉饋每費一石不能致一斗道路嗟怨而敬瑭師出無功唐主憂之遂切責安重誨重誨遽自請行癸丑發洛陽日馳數百里敬瑭本不欲興師及重誨離唐主側乃累表奏論以為兩川不可伐唐主頗然之我兵先戍夔州者千五百人至是唐悉縱之歸二年春正月壬戌知祥奉表謝唐庚午李仁罕陷遂州夏魯奇自殺癸酉石敬瑭復引兵至劍州屯於北山知祥梟魯奇首以示之魯奇二子從敬瑭於軍中泣請取父首葬之敬瑭曰知祥長者必葬而父豈不愈身首異處乎旣而知祥果
收葬焉敬瑭與我將趙廷隱戰不利復回劍門是月唐主用敬瑭及朱宏昭孟漢瓊言召安重誨還京二月己丑朔敬瑭以遂閩旣陷糧運不繼遂燒營北歸我兵與東川兵追至利州壬辰唐昭武節度使李彥琦棄城走甲午我兵同東川兵陷利州知祥命趙廷隱為昭武軍留後廷隱遣使密言董璋可與同憂不可與同樂他日必為公患請因其至劍州勞軍而圖之知祥不許庚子知祥以武信留後李仁罕為峽路行營招討使使將水軍東畧地乙巳趙廷隱李肇自劍州引還留兵五千戍利州丙午董璋還東川留兵三千戍果閬丁巳李仁罕
陷忠州三月己未朔仁罕陷萬州庚申又陷雲安監仁罕至夔州唐寧江節度使安崇阮與楊漢賓自均房遁去壬戌仁罕陷夔州夏閏四月唐殺其臣安重誨唐主以為致我興兵者由重誨失策及重誨死五月己亥乃下詔以離間知祥及董璋錢鏐為重誨罪丙午唐遣進奏官蘇愿進奉軍將杜紹本歸諭重誨專命興兵今已伏辜具言知祥甥妷在京師者皆無恙亦遣東川軍將劉澄還本道知祥聞重誨旣死唐又厚待其家屬邀璋欲同謝罪璋曰孟公家屬皆存而我子孫獨見殺何謝為且詔書在蘇愿腹中劉澄安得與聞乙未李仁罕自
夔州引兵還成都十二月昭武留後趙廷隱言利州城塹已完請兵取興元及秦鳳知祥不許廷隱又以頃在劍州與牙內都指揮使李肇同功願以昭武讓之知祥亦褒諭不允已而廷隱三讓癸酉召回成都以肇代守利州三年春正月知祥以朝廷恩意優厚而董璋塞綿州路不聽使者入謝與節度副使趙季良等謀欲發使自峽江上表掌書記李昊曰公不與東川謀而獨遣使則異日負約之責在我矣乃復命使語之璋不從是月福慶長公主李氏薨二月趙季良與諸將議遣昭武都監高彥儔將兵攻取壁州以絕山南兵轉入山後諸州
者知祥謀於僚佐李昊曰朝廷遣蘇愿等西歸未常報謝今輒興師侵逸公如舍墳墓甥妷自可傳檄舉兵直取梁洋安用壁州乎知祥乃止季良由是惡昊是時知祥三遣使說董璋謂不奉表謝唐恐復致討璋皆不聽三月辛丑又令李昊詣梓州極論利害璋益疑知祥賣己因發怒以語侵昊昊歸言璋不通謀議且有窺西川之志勸知祥備之夏四月璋謀襲我成都璋諸將皆云必克獨王暉曰劍南萬里成都為大時方盛夏師出無名功必不成知祥聞之乃遣馬軍都指揮使潘仁嗣將三千人詣漢州詗之璋入境破楊林鎮執我戍將武宏
禮知祥頗有憂色趙季良勸知祥自出以禦璋趙廷隱以季良言為然且曰璋輕而無謀舉兵必敗當為公擒之辛巳以廷隱為行營馬步軍都部署將兵三萬拒璋五月壬午朔廷隱入辭會璋檄書至又有遺季良廷隱及李肇書誣其與己通謀廷隱不視擲之地再拜而行知祥曰事必濟矣肇素不知書視之曰璋教我反耳囚其使者然亦擁衆為自全計璋兵至漢州仁嗣與戰於赤水師敗為璋所執璋遂陷漢州癸未知祥留季良及高敬柔守成都自帥兵八千人趣漢州至彌牟鎮廷隱陳於鎮北甲申遲明廷隱陳於雞蹤橋按薛史孟知祥傳云知祥親帥
其衆與趙廷隱等逆戰於金雁橋璋軍大敗今從通鑑義勝定遠都知兵馬使張公鐸陳於其後知祥得璋降卒衣以錦袍使持書招降璋璋曰事已及此不可悔也時軍中暑熱知祥巡行撫問三軍忻然如熱而濯一云如濯而風俄而璋望見我兵甚盛退陳於武侯廟下璋帳下驍卒大譟曰日中徒曝我何為何不速戰璋卽麾軍戰兵始交璋右廂馬步都指揮使張守進來降言東川兵盡此無復後繼當急擊之知祥登高冢督戰左明義指揮使毛重威左衝山指揮使李瑭守雞蹤橋為東川兵所殺時廷隱三戰不利牙內都指揮副使侯宏實兵亦却知祥懼以馬箠指後陳張
公鐸帥衆大呼而進東川兵大敗死者數千人擒璋中都指揮使元璝牙內副指揮使董光演等八十餘人奪甲馬五百餘匹璋拊膺曰親兵皆盡吾何依乎與數騎遁去餘衆七千人皆降遂復得潘仁嗣知祥引兵追璋至五侯津降其馬步都指揮使元瓌我兵入漢州府第求璋不得時士卒爭璋軍資故璋得走免趙廷隱追至赤水又降其卒三千人是夕知祥宿雒縣命李昊草牓諭東川吏民及草書勞問璋且言將如梓州詢負約之由請見伐之罪乙酉知祥會廷隱於赤水遂西還命廷隱將兵攻梓州璋先至梓州肩輿而入王暉迎問曰太
尉全軍而出今還無十人何也璋涕泣不能答及至府第方食暉與璋從子牙內都虞候延浩帥兵三百大譟而入璋急引妻子登城初璋奔回過金雁橋麾其子光嗣使降我以保家族光嗣哭曰自古豈有父殺而求生者乎寧同就死因與璋俱走至是自縊死璋至北門樓呼帳下指揮使潘稠討亂稠反引十卒登城斬璋首及斷光嗣首以授暉暉舉城降於廷隱是役也凡得璋梓綿龍劍普果閬蓬渠九城廷隱入梓州封府庫以待知祥李肇聞璋敗始斬其使以聞丙戌知祥入成都丁亥復將兵八千如梓州牓示曰葢聞皇天無親惟德是輔
明神不昧稔惡則亡逆賊東川節度使董璋包藏禍心負背盟約暴興士馬急寇封圻迎鋒而尋滅全軍單馬而竄歸本府昭武司徒統領大衆追襲餘妖則有前陵州刺史王暉覩其將亡因圖轉福梟璋父子雙獻其元克保軍城待余旌旆念其智勇足可嘉稱且謀不自於衆人罪止歸於元惡旣除心腹之患永固邦國之基知祥至新都廷隱獻璋首己丑發元武廷隱帥東川將吏來迎壬辰知祥有疾癸巳李仁罕來自遂州廷隱迎於板橋仁罕不稱東川之功頗加侵侮廷隱大怒乙未知祥疾瘳丁酉入梓州舉子勾龍逢獻賀捷詩知祥嘉納
之詩曰唇齒論交歲月長豈其率意忽顛狂元戎統領三軍戰巨業奔衝一陳亡莫訝潼江剛入寇都緣錦浦合興王武功葢世光前後堪向靑編萬古揚戊戌大賚將士旣罷知祥顧仁罕廷隱曰二將誰當鎮此仁罕曰令公再與蜀州亦行耳廷隱不對知祥愕然退命李昊草牒俟二將有所推則命一人為留後昊曰昔梁祖莊宗皆兼領四鎮今二將不讓惟公自領之便公宜亟還府與趙僕射更議之知祥因命仁罕歸遂州留廷隱東川巡檢以昊行梓州軍事昊曰二虎方爭不敢受命願從公還乃以都押牙王彥銖為東川監押癸卯知祥至成都廷隱尋亦引兵還知祥謂昊曰吾得東川為患益深昊請其故知祥曰
自吾發梓州得仁罕七狀皆云公宜自領東川不然諸將不服而廷隱言本不敢當東川因仁罕不讓遂有爭心耳君為我曉廷隱復以閬州為保寧軍益以果蓬渠開四州往鎮之吾自領東川以絕仁罕之望廷隱猶不平請與仁罕鬬勝者為東川昊深解之乃受命六月以廷隱為保寧軍留後戊午趙季良帥軍府將吏等請知祥兼鎮東川許之季良等又請稱王權行制書賞賜功臣不允知祥自是遂并有兩川然自璋死知祥卒不遣使謝唐唐樞密使范延光曰知祥雖已破璋然士卒皆東方人恐其思歸為變亦欲借朝廷之□以威其衆自
非屈意招之彼亦不能自歸也唐主曰知祥吾故人本因間諜致此危疑撫吾故人何屈意之有先是李克寧妻孟氏知祥妹也唐莊宗已殺克寧孟氏歸於知祥其子存瓌留事唐為供奉官唐主卽遣存瓌來省母因賜知祥詔曰董璋狐狼自貽族滅卿邱園親戚皆保安全所宜成家世之美名守君臣之大節秋七月庚寅存瓌至成都知祥見存瓌頗傲慢已而拜泣受詔乙未知祥遣存瓌還附表謝罪且告福慶長公主之喪自是復稱藩然益驕倨矣按何氏鑑戒錄載唐明宗詔及孟知祥奏狀與通鑑五代史畧異錄云明宗遣供奉官李僕射馳騎入川賜孟蜀高祖詔曰朕知卿近與逆賊董璋小間交兵已敕軍前俾其犄角高祖請記
室李昊條其章奏備陳本末其奏狀曰伏以故東川節度使董璋與臣為鄰從初不睦常厚誣於表疏每深間於朝廷欲肆爪牙來并土宇及審聖聽不惑物論難從臣合此時奮擊驍雄掃除姦宄尋屬陛下翠華外駐黃屋未安舍亦何傷克之不武誠恐益勞宵旰因議寢停雖隱忍以累年且參商而終日其後故臣安重誨特承君寵恣弄國權窺劍外之有萌示寰中之無畏臣亦窃料聖君之意必推亡以固存其如侍臣之言恐怒甲而難犯臣是與董璋暫以愛合和而不同雖玉帛之交馳豈心貌之相類誠知蘊蓄且務包容儻感飛颺必當掃殄其董璋至今年四月二十八日暴興兵甲五月一日驟入漢州臣其日先差昭武軍節度兵馬留後兼左廂步軍都指揮使趙廷隱總領三萬人騎發次新都臣自統領衙內親軍二萬人騎繼之俱列營於彌牟鎮北至三日詰旦結其大陣俟勦元兇其董璋至午時敢領妖徒來當鋒銳臣則親驅戈甲趙廷隱手奮鼓旗一擊而魚潰鳥離四合而豕分蛇斷斬首一萬餘級執俘八千餘人生擒賊中都指揮使元璝牙內副都指揮使董光演及已下指揮使都頭八千餘員奪下馬甲五百餘匹收獲衣甲器械十萬餘事其餘逆漏之徒尋令搜捉併
盡其董璋只與親男牙內都指揮使董光嗣併從騎二人罄馬而奔棄甲而遁撫隻輪而掩泣視亂轍以咸哀烏江之死所不逃赤壁之慚顏更厚臣幸以疾雷之勢破其急電之機臣便統領大軍壓背追襲其董璋至四日巳時走入東門至午時有前陵州刺史王暉知窠巢之已傾驗城池之不守梟斬董璋父子首級相次迎獻軍門徑進師徒收下城壘平定一方之衆止於四日之間莫不遐仗皇威戡除鄰患臣方以自違君命未達臣誠捷音雖審其風馳奏疏未遑其羽插豈謂皇帝陛下才聆動靜遽軫憂勞遄降使臣特頒明詔諭董璋之姦罪勉微臣以削平仍勅軍前俾施犄角並得暗合廟畧顯應神機更無唇齒之虞永荷股肱之寄今本文多從通鑑歐段八月甲子知祥令李昊為武泰留後趙季良武信留後李仁罕保寧留後趙廷隱寧江留後張知業昭武留後李肇等草表請以己為蜀王行墨制仍自求旌節昊曰比者諸將攻取方鎮卽有其地今又自求朝廷節
鉞及明公封爵然則輕重之權皆在羣下矣知祥大悟更令昊為己草表請行墨制得自補授兩川刺史以下又表請以季良等五留後為節度使九月知祥以子仁贊攝行軍司馬兼都總轄兩川牙內馬步都軍事是月葬福慶長公主於星宿山冬十月己酉朔唐復遣李存瓌來成都詔劍南自節度使刺史以下官聽知祥差署訖奏聞朝廷更不除人又遣閤門使劉政恩為宣諭使來歸福慶長公主之賻且為發哀冊贈晉國雍順長公主先是李嚴被誅之後唐除刺史輒以東兵衞送之夏魯奇李仁矩武虔裕各有牙隊數千人及我兵克遂閬
利夔黔梓六鎮得東兵無慮三萬人知祥厚給其衣食并表請家屬至是唐主詔諭不許然亦不復徵兵還未幾政恩復命知祥遣將朱滉朝唐四年春二月戊申知祥以墨制署趙季良等為五鎮節度使癸亥唐命知祥以檢校太尉兼中書令行成都尹劍南東西兩川節度管內觀察處置統押近界諸蠻兼西山八國雲南安撫制置等使封蜀王是月王遣官修故蜀主王建墓禁樵採三月宴府僚於王氏宣華苑謂左右曰使衍不荒於政有賢臣輔之繼岌小子豈能遽至此邪趙季良曰亦天時也不有所廢君何以興王大喜乙酉唐始下制除
趙季良等為五鎮節度使秋七月唐以工部尚書盧文紀禮部郞中呂珂為冊禮使賜王一品朝服冊文曰朕祇受天眷虔荷帝圖敷大信而仰法昊穹秉至公而俯臨億兆彰善癉惡必分涇渭之流崇德報功敢忘山河之誓其有榮聯戚里任重侯藩佐白水而中興為皇家而盡節雖旁緣詿誤而竟保忠貞疏鑿未通潮海之波瀾蹔阻氣霾旣定拱辰之光耀如初表章皆驗於推誠琛賮遠修於述職得不顯其丹赤懋以旌酬益敦魚水之歡永契君臣之道爰求吉日乃降徽章爾孟知祥五緯佐天三山鎮地七年乃辨真為梁棟之材十德俱全
信是琮璜之器先皇帝經綸八極濟活兆人李通首述其緯書鄧禹常參於霸業同心同德竟扶歸馬之朝不伐不矜罔恃濯龍之寵洎朕纂承鳳紀繄爾鎮守龍城鐵石彌堅菁茅不匱山川險絕每虔向日之心玉帛駿奔來助郊天之禮有臣若此當代何加董璋久作厲階終萌逆節旣辜恩於覆載欲嫁禍於勳賢叠以封章疏其鄰道虔劉我生聚離間我忠良爾外示叶同潛懷憤激衷罄言而誘諭彼旣不回伺良便以誅鋤乃期自雪以至敢驅叛黨徑逼仁封吹虺毒以傷人奮豺牙而暴物爾則妙施成筭竟出全師鼙鼓纔鳴旋聞落爪窠巢
自潰已致噬臍梓州之妖氣風驅涪州之狂波鏡淨解吾宵旰賴爾韜鈐固當銘在景鐘豈止光於信史況復備輸懇欵益驗傾虔敘魯館之夤緣述沛中之事舊深心可見亮節期彰不有疾風焉知勁草倘無異數曷報崇庸由是並築將壇顯陞王爵兼兩藩之奧壤啟一字之真封仍循益地之通規別改旌功之懿號賜之旌鉞冊以輅車雖加等之寵光爾皆不忝在睦親之義分予亦無慚於戲天鑒甚明為善者降之福祉君恩不黨立勛者厚以獎酬惟敬慎乎始終可延長于富貴勉承兌澤來鎮坤維可授依前檢校太尉兼中書令行成都尹
劍南東西兩川節度使管內營田觀察處置統押近界諸蠻兼西山八國雲南安撫制置等使仍封蜀土加食邑一千五百戶實封二百戶改賜忠貞匡國保大功臣散官勳如故仍令所司擇日備禮冊命主者施行八月乙巳朔文紀等至成都先是王自作九旒冕九章衣車服旌旗皆擬王者戊申王遂服袞冕備儀衛詣驛降階北面受冊升玉輅至府門乘步輦而歸王下教境內曰取威定霸乃公侯權變之方捨爵棄勳乃皇王敘酬之典其或兵屯萬旅地廣三川周環列國之山河奄有全蜀之封部儻不從權而狥衆則稽錄效以報功今稟命
於中朝得專制而行賞但念承世家之餘慶受旌鉞之殊榮自領成都於茲半紀窮奢極侈固斷意而不為講武教民在安邊而有作往歲方勤述職務保永圖不幸諸藩搆成深隙此際主兵將帥爭陳排難之功運策賓僚咸展出奇之畧因興武旅分蕩渠魁累破竹以焚枯連開疆而拓土其次諸司奉職庶吏推誠咸著勳勞豈忘獎答又昨聖上以顯分忠佞遂降冊封礪岳帶河銘大君之異寵輅車珠冕表列國之殊榮仍示優崇俾行墨制上自藩方之任下及州縣之官凡黜陟幽明許先行而後奏自可保不僭不濫之典賞立功立事之人必
無患於不均庶有覬於允當布告遐邇咸使聞知九月立三廟冬十一月唐主殂十二月王聞赴制服大臨謂僚佐曰宋王幼弱為政者皆胥吏小人其亂可坐視也是時蠻人高曩閣藏楊夾失朵兒只率衆歸附置碉門黎雅長河西魚通寧遠六軍民安撫司賜閣藏世勳二字世襲安撫
子／筆記／邵氏聞見後錄／卷十七(P.131)
邵氏聞見後錄卷第十七
嘉祐六年三月，仁皇帝幸後苑，召宰執、侍從、臺諫、館閣以下賞花釣魚，中觴，上賦詩：「晴旭暉暉花盡開，氤氳花氣好風來。游絲絮縈行仗，墮飄香入酒杯。魚躍紋波時潑刺，流深樹久徘徊。青春朝野方無事，故許歡遊近侍陪。」宰相韓琦、樞密曾公亮、參政張、孫抃、副樞歐陽脩、陳旭以下皆和，帝獨稱賞韓琦「輕陰閣雨迎天步，寒色留春送壽杯」之句。時翰林學士承旨宋祁久疾在告，明日和詩來上，帝覽之已悵然。不數日祁薨，益加震悼云。
真宗嘗問楊大年：「見比紅兒詩否？」大年失對。每語子孫為恨，後諸孫有得於相國寺庭雜賣故書中者。蓋唐末羅蚪、羅鄴、羅隱兄弟俱有文，時號「三羅」。蚪登科，從事坊州，有營妓小字紅兒，先為郡將所嬖，人不敢近，蚪亦悅之，郡將不能容，蚪棄官去，然於紅兒猶不忘也。擬諸美物，作比紅兒詩百首，事出摭言，亦略見太平廣記中，大年不知，何也。
嘉祐中，侍從官列薦國子博士梅堯臣宜在館閣，仁皇帝曰：「能賦『一見天顏萬人喜，卻回宮路樂聲長』者也。」蓋帝幸景靈宮，堯臣有詩，或傳入禁中，帝愛此二語。召試賜等，竟
不登館閣以死。
子／醫家／壽養叢書／新刻攝生要義／按摩篇(P.5-1)..[明胡文煥刻本]
按摩篇
夫存想者以意御氣之道自內而達外者也按摩者開関利氣之道自外而達內者也故醫家行之以佐宣通而攝生者貴之以洩壅滯凡有行者當在子後午前之時平坐東向以兩手大指按拭兩目過耳門使兩掌交會於項後如此三九遍次存想目中各有紫靑綘三色氣如雲霞欝欝浮出靣前再依前按拭三九遍復存想靣前雲氣暉暉霍霍灌入童子因嚥華池之液二十口乃開目以為常坐起皆可行之不必拘時一年許耳目便聦明久為之徹視數里聽於
絕嚮也靣上常欲得兩手摩拭之使熱則氣常流行作時先將兩掌摩熱然後以掌摩拭靣目高下随形皆使極匝如此三五過却度手於項後及兩鬢更互摩髮如櫛頭之狀亦數十過令人靣有灮澤皺斑不生髮不白脉不浮外久行五年不輟色如少女所謂山川行氣常盈不涸而木石榮潤是也耳欲得數按仰其左右令人聰徹鼻亦欲按其左右無數令人氣平乂常以兩手按鼻及兩目之眥上下按之無數閉氣為之氣通即止吐而復始亦三九遍能恒為之鼻聞百步眼乃洞觀黃庭經曰天中之嶽精謹脩靈宅
旣淸玉帝遊通利道路無終休此之謂也凡人小有不快即須按摩按捺令百節通利洩其邪氣凡人無問有事無事須日要一度令人自首至足但係関節處用手按捺各數十次謂之大度關先百會穴次頭四周次兩眉外次目眦次鼻凖次兩耳孔及耳後皆按之次風池次項左右皆揉之次兩肩甲次臂骨縫次肘骨縫次腕次手十指皆捻之次脊背或按之或搥震之次腰及腎堂皆搓之次胷乳次腹皆揉之無數次髀骨搥之次兩膝次小腿次足踝次十指次足心皆兩手捻之若常能行此則風氣時去不住凑理
是謂泄氣又常向腎堂及兩足心臨臥時令童子用手搓摩各以熱透表裡為度摩腎堂熱則腎氣透而易於生精摩足心熱則湧泉穴透而血不下滯
子／醫家／聖濟總錄（文瑞樓本）／符禁門／卷一百九十七／禁惡獸諸蟲法／禁蛇斂毒法(P.18-1)..[民國刊本]
禁蛇斂毒法
暉暉堂堂日沒亭光姿擢之節唾蛇萬方蛇公字蚰蜒蛇母字彌勒汝從江南
來江北言汝何失準則汝當速斂毒若不收毒吾有鴆鳥舌野猪牙蜈蚣頭何咤沙吾集要藥破汝速去速出斂毒還家急急如律令
子／醫家／聖濟總錄（四合一本）／符禁門／卷一百九十七　日本內閣文庫江戶刊本／禁惡獸諸蟲法／禁蛇斂毒法(P.45-2)..[元清刊本]
禁蛇斂毒法
暉暉堂堂日沒亭光姿擢之節唾蛇萬方蛇公字蚰蜒蛇母字彌勒汝從江南來江北言汝何失準則汝當速斂毒若不收毒吾有鴆鳥舌野豬牙蜈蚣頭何咤沙吾
集要藥破汝速去速出斂毒還家急急如律令
集／別集／元好問全集／卷第四／七言古詩二／世宗御書田不伐望月婆羅門引先得楚字韻(P.105)
世宗御書田不伐望月婆羅門引先得楚字韻
瑤光樓前按歌舞，桂樹秋香月三五。白頭誰解記開元？四海歡聲沸簫鼓四海歡聲沸簫鼓　趙考：「《全金詩》、《元詩選》、毛本『沸』作『自』。」今按歷史所抄本亦作「自」。。兩都秋色皆喬木，三月阿房已焦土。天上亦有別離情天上亦有別離情　趙考：「《全金詩》、《元詩選》、毛本『上』作『人』，『別離』作『離別』。」今按：明抄本、歷史所抄本與毛本同。，可是田郎心獨苦。承平舊物《霓裳譜》，寶氣暉暉映千古。銀橋
望極竟不歸，滅沒燕鴻下平楚。
集／詞曲／全金元詞／上冊／金詞／譚處端／搗練子(P.416-1)
又
欲入無為，樂閑中閑裏，秖這些兒。惟論目下，未來已往休披。常行坦蕩，遠財色、人是人非。新來凭，怡怡內樂，境上無掛毫絲。　昏昏默默得也，向無中捉住，真箇根基。惺惺灑灑，無用無作無持。頭頭返照，自然理、觸處暉暉。誰會得，清風皓月，湛湛兩箇人知。
叢書／武英殿聚珍版叢書／東漢會要／封建／卷十八／朝賀(P.9-2)..[清乾隆敕刻武英殿聚珍本]
朱暉辟東平王府正月朔旦蒼當入賀故事少府給璧是時隂就為府卿驕貴吏傲不奉法蒼坐朝堂漏且盡而求璧不可得顧謂掾屬曰若之何暉望見少府主簿持璧卽往紿之曰我數聞璧而未甞見請試觀之主簿
以授暉暉顧召令史奉之主簿大驚遽以白就就曰朱掾義士勿復求更以他璧朝蒼旣罷召暉謂曰屬者掾自視孰與藺相如帝聞壯之朱暉傳
叢書／武英殿聚珍版叢書／景文集／卷二十三／七言絶句／與獻臣希深伯中源叔景純會飲城東小園(P.5-1)..[清乾隆敕刻武英殿聚珍本]
林間曉日靜暉暉判共山公倒接䍦不信佳人唱花落
試尋欄畔有空枝
叢書／武英殿聚珍版叢書／西臺集／卷十九／五言律詩／許田道中雨止(P.1-2)..[清乾隆敕刻武英殿聚珍本]
許田道中雨止
索索風囘陣暉暉日弄晴掃門收石潤走馬覺身輕路濶車添轍泥乾僕問程暮川行客遠雲氣自昏明
叢書／武英殿聚珍版叢書／浮沚集／卷九／五言律詩／道中有感(P.3-2)..[清乾隆敕刻武英殿聚珍本]
道中有感
皛皛平川靜暉暉寒食曛連山荒白草屬地亂黃雲歲晚關心事天邊爲客身扁舟終不惡奔走失吾眞
叢書／武英殿聚珍版叢書／南澗甲乙稿／卷四／七言律詩／夜宿斜溪聞杜鵑(P.7-1)..[清乾隆敕刻武英殿聚珍本]
夜宿斜溪聞杜鵑
船牕初日弄暉暉起坐胡牀自攬衣無數靑山隨岸改幾聲幽鳥喚人歸鷗盟好在重遊戲蝶夢驚回果是非便擬走書聞稚子歸來同買釣魚磯
叢書／知不足齋叢書／對牀夜語／卷之二(P.1-1)..[清乾隆鮑廷博校刊本]
雙字用於五言視七言為難葢一聯十字耳苟輕易放過則何所取也老杜雖不以此見工然亦每加之意焉觀其納納乾坤大行行郡國遙不用納納則不足以見乾坤之大不用行行則不足以見道路之遠又寂寂春將晚欣欣物自私則一氣轉旋之妙萬物生成之喜盡於斯矣至若汀烟輕冉冉竹日淨暉暉湛湛長江去冥冥細雨來野逕荒荒白春流泯泯淸地晴絲冉冉江碧草纖纖急急能
鳴雁輕輕不下鷗簷影微微落津流脈脈斜相逢雖衮衮告别莫匆匆等句俱不汎若濟潭鱣發發春草鹿呦呦則全用詩語也
叢書／知不足齋叢書／游宦紀聞／卷之十(P.1-1)..[清乾隆鮑廷博校刊本]
游宦紀聞卷第十
鄱　陽　張　世南
黃祕書長睿父之子詔紀其尊人建炎庚戌在平江圍城中失去楊凝式書一冊并其先人手書楊傳以無別本念念不忘是歲四月復寓饒之德興太寧資福寺偶錄遺文遂見之喜甚予偶得其本恐終失墜今紀其年譜家譜傳贊於此唐咸通十四年癸巳凝式是年生故題識多自稱癸巳人唐天祐四年丁卯是年夏朱全忠篡唐凝式諫其父唐相涉宜辭押寶使
涉懼事泄凝式自此遂陽狂時年三十五代史補言時年方弱冠誤也晉天福四年己亥三月有洛陽風景四絶句詩年六十七據詩云到此今經三紀春蓋自丁卯至己亥實三十年則自全忠之篡凝式卽居洛矣眞蹟今在西都唐故大聖善寺勝果院東壁字畫尚完亦有石刻書側有畫像亦當時畫又廣愛寺西律院有壁題云後歲六十九亦當是此年所題此書凡兩壁行草大小甚多眞蹟今存但多漫暗故無石刻天福六年辛丑是年六月有天宮寺題名稱太
子賓客時年六十九眞蹟今在此寺東序題維摩詰後又吏部郞榮輯家有石刻一帖無年但云太子賓客楊凝式暮春奉板輿至自眞原等語其末云淸和之月復至當是此年前後也天福七年壬寅是年有奠定智大師詩二首時年七十眞蹟在文潞公家刻石在從事郞蘇太寧家晉開運元年甲辰是年元衍歲在甲辰四字四月十五日有看花詩八韻時年七十二題於洛陽一僧舍書勝上後云維晉九載今刻石在湖州前殿中侍御史劉壽家案商刻作劉燾開運二年乙巳是年
五月於天宮寺題壁論維摩經等語八月再題太子少保時年七十三眞蹟今在此寺東序并辛丑題同刻石開運四年丁未是年二月竝七月有寄惠才大師左郞中詩三首稱會同丁未歲會同卽契丹入晉改元之號也時年七十五稱太子少傅眞蹟在文潞公家刻石在蘇太寧家周廣順三年癸丑是年於長壽寺華嚴東壁題名時年八十一後又題院似禪心靜等二詩稱太子少師亦應是此年眞蹟今為人移去石刻亦不存人或得舊本耳又有與其從子侍御
者家問二帖後題廣順癸丑歲孟夏月眞蹟在洛陽士人家又有判完契五十餘字在洛陽故職方郞李氏家者刻之無年但稱七月十六日太子少師楊草名亦應是廣順中也又家譜云唐脩行楊氏系出越公房本出中山相結次子繼生洛州刺史暉暉生河間太守恩恩生越恭公鈎案鈎字似誤商刻亦同盧改作鈞俟更攷出居馮翊至藏器徙潯陽唐相楊收之父曰遺直生四子名皆從ㄟ曰發假收嚴以四時為義故發之諸子名皆從木假之子從火收之子從金嚴之子從水嚴生
涉涉生凝式而收乃藏器之兄涉之伯也新五代史記唐六臣傳乃以收為涉之祖嚴之父非也楊凝式字景度隋越公素之後唐相涉之子也天資警悟工草隷善屬文昭宗時第進士為度支巡官再遷祕書郞直史館梁開平中為殿中侍御史禮部員外郞去從西都張全義辟為畱守巡官梁相趙光裔器其才奏為集賢殿直學士改考功員外郞唐同光初以比部郞中知制誥改給事中史館脩撰判館事明宗立拜中書舍人長興中歴右散騎常侍工禮戸三侍郞
後以疾免改祕書監淸泰初遷兵部侍郞復以疾歸洛晉天福中遷太子賓客尋除禮部尚書致仕開運中宰相桑維翰表起為太子少保分司漢乾祐中歴少傅少師周廣順中再請老以尚書右僕射致仕顯德初改左僕射太子太保元年冬薨於洛陽年八十二舊史云年八十五誤也贈太子太傅初凝式父祖世顯於唐至涉相哀帝時方賊臣陵慢王室殘蕩賢人多罹患涉受命泣語凝式曰世道方極吾嬰網羅不能去禍將及且累汝朱全忠篡唐涉當送傳國寶凝式諫曰
尊為宰相而國至此不為無過乃更持天子印紱與人雖保富貴如千載史筆何時全忠恐唐室舊臣不利於己往往陰訪羣情疑貳之間及禍者甚衆涉常不自保忽聞凝式言大驚曰汝赤吾族矣凝式恐事泄因佯狂而涉以謙持終免梁禍凝式雖仕歴五代以心疾閒居故時人目以風子其筆迹遒放宗師歐陽詢與顏眞卿而加以縱逸旣久居洛多遨游佛道祠遇山水勝槩輒畱連賞詠有垣牆圭缺處顧視引筆且吟且書若與神會率寶護之其號或以姓名或
稱癸巳人或稱楊虛白或稱希維居士或稱關西老農其所題後或眞或草或不可原詰而論者謂其書自顏中書後一人而已其佯狂之迹甚著卜第於尹居之側遇入府前輿後馬猶以為遲乃杖策徒行市人隨笑之常迫冬家人未挾纊會有故人過洛贈以綿五十兩絹百端凝式悉畱之脩行尼舍俾造韈以施崇德普明兩寺飯僧其家雖號寒啼飢而凝式不㞕㞕也畱守聞其事乃自製衣給米遺之凝式笑謂家人曰我固知畱守必見賙也每旦起將出僕請所
之楊曰宜東游廣愛寺僕曰不若西游石壁寺凝式舉鞭曰姑游廣愛僕又以石壁為請凝式乃曰姑游石壁聞者撫掌凝式詩什亦多雜以恢諧少從張全義辟故作詩紀全義之德云洛陽風景實堪哀昔日曾為瓦子堆不是我公重葺理至今猶自一堆灰它類若此石晉時張從恩尹洛凝式自汴還時飛蝗蔽日偶與之俱凝式先以詩寄從恩曰押引蝗蟲到洛京合消郡守遠相迎從恩弗怪也然凝式詩句自佳及至洛後以詩贈從恩云案此句下疑有脫文其題壁有院似
禪心靜花如覺性圓自然知了義爭𡧓學神仙淸麗可喜也尹洛者皆當時王公凝式或傲然不以為禮尹亦以其耆俊狂直不之責也凝式本名家旣不遇時而唐梁之際以節義自立襟量宏廓竟免五季之禍以壽考終洛陽諸佛宮書跡至多本朝興國中三川大寺剎率多頽圮翰墨所存無幾今有數壁存焉士大夫家亦有愛其書帖者皆藏去以為淸玩世以凝式行書頗類顏魯公故謂之顏楊云贊曰唐李不綱朱晃乘時盜國一時公卿大夫迫於凶威魚伏鼠
遯能全節者無幾故六臣奉璽紱駿奔𢌿之惟恐居後而凝式乃能諫父以千載史筆為恥因茲陽狂弗與世網優游卒歲言足以厲俗智足以全生正諫似直吏隱如愚豈特甯武子東方朔之流乎世徒知陽狂可笑而不知其所以狂案商刻不知作不言徒知墨妙可傳而不言其挺挺風烈如此諫涉之事新舊史皆弗書復不為立傳可勝歎哉余因彙次筆跡遂為之傳使百代之下知凝式者不特以工書與陽狂而已
叢書／知不足齋叢書／藏海詩話／卷之首　提要(P.1-1)..[清乾隆鮑廷博校刊本]
前人詩如竹影金瑣碎竹日靜暉暉又野林細錯黃金日溪岸寬圍碧玉天此荊公詩也錯謂交錯之錯又山月入松金破碎亦荊公詩此句造作所以不入七言體格如柳子厚淸風一披拂林影久參差能形容出體態而又省力
叢書２／歲時習俗資料彙編／歲時廣記（十萬卷樓叢書本）／卷第九／人日／驗陰明(P.268)..[清光緒歸安陸氏刊十萬卷樓叢書本]
驗陰明
西清詩話都人劉克窮該典籍嘗與客論杜子美人日詩而云四百年中惟子美與克會耳就架取書與客曰此東方朔占書也歲後八日一日雞二日犬三日豕四日羊五日牛六日馬七日人八日穀其日晴明溫暖迺蕃息安泰之祥陰寒慘冽為疾病衰耗之兆子美詩云元日到人日未有不陰時子美意謂天寶亂離四方雲
擾幅裂人物歲俱災豈春秋書王正月之意耶深得古人用心如此又韓文公詩云初正候纔兆涉七氣已弄靄靄野浮陽暉暉水披凍東坡詩云曉雨暗人日春愁連上元
