集／總集／全上古三代秦漢三國六朝文／全晉文　凡一百六十七卷　／卷一百四十九／前燕／慕容暐(P.2320-1)
慕容暐
暐字景茂。儁第三子。㠯晉升平四年僭即皇帝位。改元建熙。在
位十一年。為秦苻堅所擒。封新興矦。署尚書平南將軍別部都督。後謀殺堅。為堅所誅。慕容德僭號。追諡幽皇帝。
集／總集／全上古三代秦漢三國六朝文／全梁文　凡七十四卷　／卷六／武帝　六　／草書狀(P.2985-1)
草書狀
蔡邕云。昔秦之時。諸矦爭長。𥳑檄相傳。望鋒走驛。以篆隷之難。不能救速。遂作赴急之書。蓋今草書是也。杜氏之變隸。亦由程氏之改篆。其先出自杜氏。以張為祖。以衞為父。索范者。伯叔也。二王父子。可為兄弟。薄為庶息。羊為僕隸。目而敘之。亦不失倉公觀鳥迹之措意邪。但體有疏密。意有倜儻。或有飛走流注之勢。驚疏峭絕之氣。滔滔閒雅之容。卓犖調宕之志。百體千形。而呈其巧。豈可一槩而論哉。皆古英儒之撮撥。豈羣小皁吏所能為。因為之狀曰。疾若驚蛇之失道。遲若綠水之徘徊。緩則鵶行。急則鵲厲。抽如雉啄。點如兔擲。乍駐乍引。任意所為。或麤或細。隨態運奇。雲集水散。風
迴電馳。及其成也。麤而有筋。似蒲萄之蔓延。女蘿之繁縈。澤蛇之相絞。山熊之對爭。若舉翅而不飛。欲走而還停。狀雲山之有玄玉。河漢之有列星。厥體難窮。其類多容。婀娜如削弱柳。聳拔如䙚長松。婆娑而飛舞鳳。宛轉而起蟠龍。縱橫如結。綿如繩。流離似繡。磊落如陵。暐暐曄曄。奕奕翩翩。或臥而似倒。或立而似顛。斜而復止。斷而還連。若白水之遊羣魚。藂林之掛騰𤠔。狀眾獸之逸原陸。飛鳥之戲晴天。象烏雲之罩恆嶽。紫霧之出衡山。巉巖若嶺。脈脈如泉。文不謝於波瀾。義不愧於深淵。傳志竟於君子。報款曲於人閒。蓋略言其梗概。未足稱其要妙焉。古文苑。
子／雜家／漢魏六朝筆記小說大觀／汉武帝內傳／汉武帝內傳(P.140)
時酒酣周宴，言請粗畢，上元夫人自彈雲林之璈，鳴弦駭調，清音靈朗，玄風四發，乃歌《步元》之曲，辞曰：
昔涉元真道，騰步登太霞。負笈造天關，借問太上家。
忽过紫微垣，真人列如麻。綠景清飆起，雲盖映朱葩。
蘭宮敞琳闕，碧空啟璚沙。丹台結空構，暐暐生光華。
飛鳳踶甍峙，燭龍倚委蛇。玉胎來絳芝，九色紛相拿。
挹景練仙骸，萬劫方童牙。誰言寿有終，扶桑不為查。
王母又命侍女田四飛《廣記》：非。答歌曰：
晟登太霞宮，挹此八玉蘭。夕入玄元闕，採蕊掇琅玕。
濯足匏瓜河，織女立津盤。吐納挹景雲，味之當一餐。
紫微何濟濟，璚輪復朱丹。朝發汗漫府，暮宿句陳垣。
去去道不同，且如体所安。二儀設犹存，奚疑億萬椿。
莫與世人說，行屍言此难。
歌畢，因告武帝仙官從者姓名，及冠帶執佩物名，所以得知而紀焉。至明旦，王母別去。上元夫人謂帝曰：“夫李少君者，專念精進，理妙微密，必得道矣。其似未有六甲靈飛之文，女當可以示之。”帝曰：“諾。”於是夫人與王母同乘而去。臨發，人馬龍虎，威儀此二字《廣記》作導從音樂四字。如初來時。雲氣勃蔚，《廣記》：雲彩郁勃。尽為香氣。極望西南，良久乃絕。
於是帝既見王母及上元夫人，乃信天下有神仙之事，亦有欲去世計数矣，而淫色恣性，殺伐不休。兆人怨於勞役，死者怨於无辜。其年作甘泉宮、通天台，長安蜚廉館。朝鮮王攻遼東，都尉乃募天下死罪擊朝鮮。八月，甘泉宮內生芝草九莖，詔曰：“甘泉宮中產芝，九莖聯葉，上帝博臨，不異下房賜朕宏休。其大赦天下。”賜云陽都百戶牛酒，作《芝房》之歌。至元封三年春，作角抵戏三百人。至元封四年，又行幸雍祠五畤。至元封五年，行內守。《汉書》作南巡守。至於盛唐，祠虞舜於九疑，登灊山、天柱山。春三月，还至泰山，增封甲子。祠高祖於
明堂，以配上帝，因朝諸侯王。元封六年，行幸回中，作首山宮。三月，行幸河東，祠後土。又先以元封二年七月七日，西王母、上元夫人下降於武帝，王母授帝《五岳真形圖》、《靈光生經》，上元夫人授六甲靈飛招真十二事。王母及上元夫人見帝之日，多所称說，或延年之訣，致神靈之法，或乘虛之数，步元之術，諸要妙辞。帝乃自撰《廣記》有集字。為一卷，及所授《真形》《經書》六甲靈飛之事。帝乃盛以黃金之箱，封以白玉之函，以珊瑚為軸，紫錦為幃囊，安著柏梁台上，数自齋戒整衣服親詣朝拜，燒香盥漱，然後執省之焉。
集／總集／漢魏南北朝墓誌彙編／北魏／魏故使持節平北將軍恒州刺史行唐伯元龍使君墓誌銘　正始元年十月十六日／銘文(P.45)
【銘文】魏故使持節平北將軍恒州刺史行唐伯元使君墓誌銘」君諱龍，字平城，河南洛陽人，平文皇帝之六世孫也。極天為構，帶地稱源，」盛德顯於望雲，雄圖煥於羈鹿。祖功符彼相，瞻八命以高驤；父任屬維城，守」四方而作鎮。君幼挺奇姿，生而秀穎，早深漠北之志，少稟山西之風。高祖」宸居兩楹，志清九服，有念名駒，顧懷虎子。太和之始，襲爵平舒男。雖猛志末」申，而雄姿簡帝。會北虜寇邊，烽燧時警，妙簡勳冑，以啟戎行。乃假君寧朔」將軍，龔行北討。帝親臨慰，勉獎以殊續。君前無橫陣，戰必先登，以攘敵之」功，拜奉車都尉。及大軍南伐，師指義陽，復假君龍驤將軍大將軍司馬。君被」堅執銳，斬將搴旗。帝嘉厥庸，眷言捨爵，進授行唐伯，授前軍將軍。趙王以」帝弟之尊，作蕃列岳。司武之任，非君勿居，授開府司馬。及鸞駕親戌，問罪南」服，鼓鞞之思，允屬伊人，復以安遠將軍為右軍統軍，司馬如故。以母憂去官。」君至性通神，哀感行路，豈唯致歎加人，故亦非扶不起。既而沔陽即序，江右」未賓，金革既興，呼門復及。復以驍騎將軍扈駕南討，還加閉野將軍，驍騎如」故。景明在運，邊亭息警，我求明哲，屬以共治，乃除清河內史，伯如故。復以荊」蠻蠢動，將毀王略，輟彼飛軨，統茲戎馬，以龍驤將軍秉麾南伐。又以義陽尚」阻，南師競進，勝負未形，先鳴莫在。以君功宣歷識，氣蓋當時，選眾而舉，朝無」異議。君臨機電決，猛志衝冠，郢城請罪，與有其力。方當騁茲果毅，運此奇謀，」掃狡冠於塞垂，追銜刀於江右；而輔善無驗，大寶多違，忽阻巷歌，奄捐館舍。」以正始元年十月十六日薨於第。葬於
首陽之巔。朝廷興嗟舊德，永念勳庸，」追贈使持節平北將軍恒州刺史，謚曰武侯。今重啟幽延，聿遵合骨，故刊石」玄泉，式揚不朽。其辭曰：」長發帝緒，建德應韓，暐暐枝葉，弈弈波瀾。犬牙攸在，磐石斯觀，三千以擊，」九萬伊摶。閑和有素，道術時鑽，北揮嚴敵，南翼行鸞。旅唯正正，師必桓桓，居」難以易，處險而安。運促天長，生危事久，忽變市朝，奄淪丘阜。兩宮貽念，六轡」驤首，永酸易及，長悲夜厚。」祖諱阿斗那，侍中內都大官都督河西諸軍事啟府儀同三司高梁王。」父諱度和，散騎常侍外都大官使持節鎮北將軍度斤鎮大將平舒男。」夫人洛陽紇干氏。祖和突，南部尚書新城侯。父萇命，代郡尹。」夫人下邳皮氏。祖豹，侍中儀同三司淮陽王。父欣，侍中豫州刺史一公。據《漢魏南北朝墓誌集釋》
