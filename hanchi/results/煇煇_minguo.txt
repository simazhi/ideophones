叢書２／四明叢書／四明叢書：第七集／趙寶峰先生文集　元　趙偕撰／卷二／古詩／題引子龍(P.13-1)..[張氏約園刊本]
題引子龍
黑雲萬里隨長風白日失色天濛濛老龍翻身幽海底瞬息之間升太空小龍奮躍力尚微舉頭大叫追其宗
老龍正飛復回顧煇煇紫電生雙瞳浩然神氣兩相接其間變化難形容秋蟾老子寫此圖野夫一見心忡忡苦念蒼生久枯槁焚香再拜心肅恭上祈老龍垂惻隱特遣龍子施神功四時膏澤及時降大有五穀年登豐風不鳴條雨破塊厝民壽域時熙雍龍兮龍兮有功如此斯不失其為真龍
叢書２／四明叢書／四明叢書：第七集／玩鹿亭稿　明　萬表撰　明　萬達甫編輯／卷一　詩／甲辰乙巳年作／毗陵逢羅狀元(P.12-1)..[張氏約園刊本]
毗陵逢羅狀元
清江病裏逢君別服藥閒居已四年一念相期今尚爾此心那復得安然江雲漠漠頻依望山月煇煇獨不眠何意扁舟千里至一宵清話失前緣
叢書２／四明叢書／四明叢書：第七集／玩鹿亭稿　明　萬表撰　明　萬達甫編輯／卷一　詩／庚戌年以前作／山中歸(P.23-1)..[張氏約園刊本]
山中歸
一宿青山促櫂歸初晴草木曉煇煇不分淑景三春盡卻憶幽期百事違夾路鳥聲清俗韻層林芳氣濯塵衣瞻雲已作誅茅計長夏寥寥獨掩扉
史／地理／宋元方志叢刊／咸淳臨安志　宋潛說友　纂修／卷十五／行在所錄十五／賦詠(P.3499-1)
明堂
宗祀慶成
周必大
親饗嚴三歲邦彝重　九筵
祖　宗垂統大天地著功全惟睿崇昭報於時展吉蠲發揮　皇祐日潤色　紹興年稽古千齡契齋心十日專揭名新扁榜御書明堂及明堂之門書冊屏葷羶竹冊御名以九月七日書假廟陰雲剝升煙皓月圓無風搖燭影有瑞粲星躔不值連宵雨那彰倏霽天貳觴猶翼翼百拜愈乾乾三日行禮上拜百餘歸次徒勞奏酌獻畢有
司依舊制請歸小次　上弗許立俟亞終獻行禮回班特許朘駕來百官例側班皆止之賀儀隨仗入霈澤　御樓宣禮畢即時　御垂拱殿受賀黎明御樓　聖躬益莊獻胙金絲合簪花錦繡鮮
慈皇顏有喜　聖孝古無前肆　赦纔畢即時獻胙　德壽宮禁衞皆賜花和氣騰都邑歡聲徧海壖祺祥應曼羨壽祿自緜延臣也芻蕘賤　恩斯雨露偏執綏　華蓋裏草　赦玉堂邊玉堂蓋殿名也第頌甘居後逢辰幸獨先四方今日靖申誦我將篇
慶成五首
任希夷
國重　明禋預戒期　九筵宏敞肅　宗祈階前萬旅皆花帽庭下千官盡絳衣三日齋心嚴　殿宿一聲　清蹕響　簾幃　聖躬靡恃皇天眷夙夜寅恭但畏威
芝房羽駕備通宵昧爽　天興　輦路遙原廟出遊卑漢祀太清先獻踵唐朝　冕旒穆穆陞　前殿鐘石鏘鏘達九霄謬忝侍臣分奏告嘉觴肅薦徧　宗祧
合宮三歲縟儀收太室先期肇自周玉瓚黃流躬祼鬯大圭元冕薦嘉羞靈臺畢舉三千禮　鑾路安行十二斿導從卻歸　齋殿去詰朝牡璧牡璧牡盧改珪非是當是用雲漢詩意乃牲字之譌對天
休
仲辛肆事展明堂磬管鏘鳴更令芳蒼璧肅陳勤聖主二觴嘉薦屬　儲皇雲車天上紛紛下月鑑庭中穆穆光八舉　親祠俱響荅
吾皇誠意感穹蒼
紫宸朝罷　御端門天宇澄清景氣溫　丹鳳樓中　黃繖立金雞竿上綵旗翻萬人聳聽風雷號四海均霑雨露恩須信卑宮勤肆祀
君王本意在元元
宗祀夕
潘牥
玉天無滓月光寒霽色分明在露盤一夜
九重全不寐時教中使捲簾看
明堂侍祠十絕
王庭
禮行肆類又稱禋喜見承平景鑠信堪笑漢人誇肸飾何如明德達精純
先皇鴻烈冠重興　廟社依然總燕寧　今日孝思嚴陟配必知深妥　在天靈
玉軑纔馳霽色開都人驩謼殷如雷曰暘曰雨元無定都自
吾皇一念來
唱徹嚴更　鳳鑰開侍祠濟濟列崇陔小臣亦忝廊西獻惟秉溫恭對越來
玉佩珊珊出　禁扉金蓮分炬散芳菲祠班咫尺臨　黃道惹得　天香滿袖歸
登歌奏罷樂初成懿懿芬芬薦德馨好是天心彰信順故教華月吐青冥
合宮深敞帀脩廊萬燭煇煇粲奉璋自有質文昭儉度不須揚厲述齋房
左个明堂是　集英鵠袍曾此接文明餕餘款聽鈞天奏疑是吾伊雅頌聲
千官移仗拱　端門一日雞竿萬里春湯網本疏民自格要知　家法在深仁
肸蠁豐融富媼釐班迴　長樂奉愉恰休嘉最易生安逸翼翼當如未祼時
史／地理／七塔寺志／卷五　志僧譜／澹禪和尚塔銘(P.18-2)..[民國二十六年排印本　　本書與法鼓文理學院合作製作]
澹禪和尚塔銘
大　壑
有魁梧奇偉之姿。必具經綸拔萃之行。故我佛釋迦。相好無倫。而說法利生。亦不可思議。證之歷祖。比比皆然。法華深譚。莫過十如。而首揭櫫。即曰如是相也。以是觀之。形好一端。蓋可忽乎哉。澹禪和尚者。即俊偉大人之相也。諱宏緒。別號誅道
人。定海金藏薛氏子。母孕師時。夢行脚僧托宿。師誕之後。志行邁於常兒。七八歲時。蛸飛蠕動。微生之物。悉知愛護。間有僧侶過門。師必牽裾弄袖。樂與攀談而莫能釋焉。有識者知師性之所近。且曰此兒非薛氏之千里駒。乃佛門之大龍象也。年方志學。見東隣少婦染病忽卒。即慨然曰。世相無常。一至於此。吾若不他謀。將何異於是耶。棄俗之心由是决。哀白於母。母憶其托胎之朕。知有夙根。許之。詣里中普濟寺松公上人乞度。上人窺其六根端秀。形貌異常。他日必為法器。欣然諾。薙髮之後。佛前執掃。誠懇端莊。如事生佛。繼為授戒。聞闍黎訓誨律範有戒殺等條。始恍悟幼時護生厭殺。及母言夢僧投胎。蓋有由矣。師秉戒後。洞識開遮。精持梵行。秋霜冬雪。無以喻之。雖多年耆宿。一見而敬且憚焉。未幾松公圓寂。衆遂公舉住普濟寺。經營未久。山門增輝。遠近善信。翕然嚮化。嗣聞雪竇慈公。為當代宗匠。卓錫甬江。棲神七塔。法輪大轉。海陬馳名。羨道之心。油然勃發。遂躡屩擔簦。趕趨百里。一至席前。即叩道要。慈公知為不凡品也。語多激發。命入禪堂而參究焉。
師精進心現。晝夜不懈。一日聞擊板聲。豁然有省。始識慈公之道越尋常。名不虛也。次日陳述所見。慈公笑而領之。曰。住行向地。同悟此體。而位位修證。功用相差。不啻天淵。縱如大鵬。一舉九萬。而中間尋尺。亦自歷然。爾宜深修極證。莫作得少為足人也。遂授心印。錄副寺事。無何。慈公入滅。及門諸子。惟師道貌。兩俱逾恒。顧命繼席雪竇。師面承屬授。銘感殊深。力擴前規。大興土木。而舉世絕無之說法堂。煇煇煌煌。嶐嶐崗崗。高矗雲際。有若與天人而爭麗也。前後殿廊。凡稍圮者。次第重建。巍然為一代中興主焉。厥後如京師。請大藏。供奉崇樓。以表一寺三寶具足。淸皇嘉悅。特賜紫衣。人中之榮。法中之盛。至此殆蔑以加矣。嗚呼偉哉。八年仲夏。驟示微疾。語諸子曰。吾機薪已燼。應火當亡。爾等宜知人命無常。出息不保。努力加修。資粮備足。吾一生修造太多。緣念過甚。到此風刀解體之時。定力缺乏。頗有不自由在。爾等及早圖之。莫作墮宗風人也。言訖。奄然而逝。世壽五十八。僧臘四十餘。余曩遊名山。一涉雪竇。初到法堂。驚未曾有。再覩師像。拍案稱奇。問諸淨侶。
曰斯堂即斯人造也。嗚呼。殆所謂貌行相符者歟。至若師之遊藝。工行草。精點染。寸縑尺素。重若拱璧。是年某月日。寺衆瘞師於寺之東南若干步。門人朗雲性菴等。均余舊好。以師之行狀相屬。余不敢以譾陋辭。謹將師之犖犖大者。詮其次第。勒諸貞珉。光耀未來云爾。銘曰。
雪山千仞兮。中有至人。瑰貌琦行兮。罕與其倫。精持梵綱兮。皎若冰霜。悟道甬江兮。毛骨淸涼。法堂崇嶐兮。高若天隣。三藏供奉兮。尊越七珍。末後垂範兮。如遺環漿。藻翰游戲兮。寶逾旃香。衰世執頑兮。單鳳隻麟。吁嗟茫茫兮。誰知師因。
史／雜史／遼海叢書／慶芝堂集／卷三／五言古詩一／感懷(P.1166-2)
感懷十首
西風夜作聲遊子不能寐攬衣起徬徨淚下沾衣袂黃葉墜高枝蟋蟀鳴前墀玄陰結重靄白月沈幽輝菁華喑喑：暗銷鑠所苦不自知良辰忽已晚皓首含酸悲
燦燦星河水皦皦天衢月縱橫不斷流盈虧何太疾碌碌淹恤子奄忽成白髮人生非草木安能任枯茁神玥扼龍頷奇翬探鳳穴持此希世珍冀邀美人悅緘襲歷險艱中道傷跛蹩跂足望所思眷戀生悲淒慙彼鸞鶴侶高騫厲羽儀
初日照高樓桃李爭鮮妍皦皦彼妹妹：姝女挾瑟侍春筵流睇蕩人心顧盻自生憐佳人恥行觴雙手裂華裳甘心被麻葈凜凜天雨霜霜寒歲云暮玉顏增芬芳妖冶離為容測測：惻然為悲傷
良冶鑄吳鉤愛子投紅爐器成不見寶冤魂鳴嗚嗚精誠召神鬼誰知此器殊匣中倚天劍雌雄乏真鑑風胡去不還鋒鍔長慘淡
金蠶食柘葉肝腸成五色吐絲製文錦光輝相擊射裁為紱袞裳雜
珮鳴珠璧被之可彰身獻之可華國金蚋一朝來奄忽遭污衊
晨風揚北羽秋鴻思南飛微生感蟲豸棲息各有歸茫茫望四海此身何所依歲月不我留展轉傷支離瑤琴膝上橫瞧殺激哀鳴初彈行路難再彈冰雪凝移商忽變徵貍首殘其形颯然起風雨黯慘天地冥
矯矯海東青奮翼思飛鳴出門鎩羽翰䙰褷非故形高騫阻雲漢雌伏悲巢傾風雨時見欺眾雛隨飄零天地大無私豈獨遺生成
𡄸𡄸雲中鴻唧唧窗下蛩招搖西北指乃知歲將終遐情凌嵩華客路傷飛蓬飛蓬逐旋飈飄颻何所窮睍睆鳴春禽奮翮騰高岑棲託既得所安念昔同林已矣復奚求金石皆虛浮
神蛾吐冰絲繚繞七朱絃瓊玖排雁柱金石激龍唇猗蘭聞白雪流風中纏綿太古留逸響可以格神人陽春氣不和四壁陰風寒終日不成音仰首坐長歎
冉冉蔦蘿絲煇煇麗喬木委身答蹇脩諧和擬琴瑟絃柱一朝離徽音中斷絕白日不照顏膏沐為誰設蓬首卻婉孌新妝工磬折芳蘭雜眾草朱蕤覆霜雪餘香襲衣裾幽情聊自悅
子／釋家／大正新脩大藏經／第四十八冊　諸宗部五／二○○一　宏智禪師廣錄九卷／卷二／泗州普照覺和尚頌古(P.18-2)
舉首山示眾云。第一句薦得。與祖佛為師。第二句薦得。與人天為師。第三句薦得。自救不了。僧云。和尚是第幾句薦得。山云。月落三更穿市過。頌曰
佛祖髑髏穿一串。宮漏沈沈密傳箭。人天機要發千鈞。雲陣煇煇急飛電。箇中人看轉變。遇賤則貴。貴則賤。得珠罔象兮至道綿綿。游刃亡牛兮赤心片片
叢書２／四明叢書／四明叢書：第三集／慈湖詩傳　宋　楊簡撰／小雅／卷十一　鹿鳴至鶴鳴(P.1-1)..[張氏約園刊本]
夜如何其夜未央庭燎之光君子至止鸞聲將將夜如
何其夜未艾庭燎晣晣君子至止鸞聲噦噦夜如何其夜鄉晨庭燎有煇君子至止言觀其旂
補音煇許云切史記斷戚夫人手足去眼煇之又薰粥薰作煇張衡西京賦金戺玉階彤庭煇煇珊瑚琳碧瓀珉璘彬按原本璘訛作璞嚮晨之時東方之明升矣庭燎之光漸微而見熏煇煙光相雜旂補音渠斤切孔武仲云旂從斤以詩與左傳驗之合音芹字芹畿聲相似故後人相承誤矣左氏傳晉下陽之謠曰丙之晨龍尾伏辰均服振振取虢之旂武仲所引卽此也
禮記旄期稱道注云旄期或為旄勤此一音多類此　毛詩序曰庭燎美宣王也因以箴之其者語助也當如字不必作基音夜如何其詩人自起問端也夜猶未中也說文云央中央也廣雅云央極中也秦風云宛在水中央胡云二章云未艾三章云鄉晨是從未央而至未盡從未盡而至鄉明也毛傳曰庭燎大燭也將將鸞鑣聲也秋官司烜氏凡邦之大事共墳燭庭燎故書墳為蕡鄭司農云蕡燭麻燭也按樓鑰集此下有然則與庭燎有異焉今俗曰𣔗盆者庭燎歟𣔗麻滓也音說毛傳以為大燭未安樓鑰論云今說亦未
安𣔗乃麻餅毛謂大燭司農謂麻燭皆是也古者如男子夜行必以燭童子隅坐而執燭又如顏叔之秉燭非如今之臘燭也凡照火而明者如麻骨樺皮松明之類可以照者皆謂之燭今祭祀所用庭燎以麻骨一大束立於地而然其上照耀一庭故毛謂之大燭司農謂之麻燭卻非𣔗盆也今本無𣔗盆之說當是從樓說刪定樓尚書云凡點火而明者如麻骨樺皮松明之類皆謂燭麻燭束麻骨郊特牲曰庭燎之百由齊桓公始也然則天子之庭燎百歟君子來朝者毛傳止謂諸侯則卿大夫不得謂之君子乎不得與於朝乎凡乘車詣朝者皆有鸞聲至於旂則獨諸侯載旂以朝此諸侯在其中也李曰左傳秦后子曰一世無
道國未艾也注曰盡也則艾為盡意毛傳曰晣晣明也噦噦徐行有節也有煇庭燎嚮晨而見熏也天寖明故得觀其旂鄭箋云朝禮別色始入夫為國以禮禮者天下之中制也不及焉固不可過焉亦不可不由乎中而能治天下者未之有也故箴之一車四馬八鸞鸞在馬鑣鑣銜也一馬二鸞
