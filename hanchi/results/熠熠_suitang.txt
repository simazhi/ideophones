集／總集／全唐文／全唐文／卷三百五十二／張環／以玉抵鵲賦(P.3565-2)
以玉抵鵲賦
夫何荊山之崔嵬。而美玉之在哉。匿精輝於朗璞。浮煙潤於崇隈。連壤石以熠熠。雜冰霰之皚皚。未登光於瑞府。畏委質於瑤臺。嗟野人之屢獻。而楚王之猶猜。此昭昭焉曾不識寶之為寶。彼默默者焉知乎才與不才。於戲。亂玉者珉。奪朱者紫。以斯為賤。亦孔之恥。含白虹而靡察。偶烏鵲而爰抵。徒嬉戲以起予。非特達而知已。向使早遇鄭客。先逢罕氏。則必待價而沽。命工而理。剖以為寶。有珪璋之秉焉。握而為珍。胡瓦礫之投矣。然後式我王度。比於君子。其故何哉。用之而已。類傅版築以滅跡。呂垂緡而退趾。忽殷帝以賚予。復周王之至爾。由匹夫以登良弼。自孤叟而參多士。豈非貴本於賤。泰更於否。觀彼玉之屈伸。實伊人之行止。則玉累形者璞。人厄才者命。投沙有去國之賢。懷寶為問津之聖。苟或秉屯受蹇。雖異物而同病。然而人韜素德。我獨文行。用晦可以為明。以蒙可為養正。將有待於潛隱。夫何取於奔競。始用仰衣冠之駿德。美銓藻之鴻柄。清鑒雲披。虛懷冰映。大拾遺寶。高懸明鏡。典我權衡。於斯為盛。別有被褐。蘊真而立。伊投人之或誤。乃按劍而遄及。昔
同六鷁。過宋都而退飛。今隨乘鴈。赴陸海而遙集。振羽翰而有待。搏扶搖而高戢。慚巧媚以為容。恥空言而取級。是宜不迨。敢當元圃之中。玷則可磨。希復白圭之什。儻或傾五都以置珍。獻萬乘而為執。則玉乎玉乎。無復向時之泣。
集／總集／全唐文／全唐文／卷三百五十九／杜甫　一／越人獻馴象賦　以辭林邑望國門為韻(P.3645-1)
越人獻馴象賦以辭林邑望國門為韻
倬彼馴象。毛群所推。特稟靈於荒徼。思入貢於昌期。豈不以獻我令辰。自林邑而來者。稽之舊史。在成康而紀之。一則識王者之無外。一則見遐方之不遺。苟形瓌之足偉。孰路遠之云辭。於是出豐草。去長林。殊狒狒之被格。異猩猩之就擒。厲其容也。故獸伏我力。和其性也。故人知我心。作蠻方之貢。為上國之琛。萬國標奇。名已馳於魏闕。千年表慶。價實越於南金。況乘之便習。或訛或立。動高足以巍峨。引修鼻而噓吸。塵隨蹤而忽起。水將飲而迴入。牙櫛比而槮槮。眼星翻而熠熠。中黃雖勇。力不能加。蒼舒信奇。知之
莫及。服我后之皁棧。光有唐之域邑。驅之則百獸風馳。翫之則萬夫雲集。故其威容足尚。筋力殊壯。輪囷而重若旄邱。贔屭而高如巨防。執燧奔戰。牽鉤委貺。遇之者或驚駭而反行。覘之者或披靡而遙望。何斯象之剛克。兼美義之不忒。懼有齒而焚軀。故全身而利國。縱使牛能任重。馬有報德。徒久困於輪轅。又每傷於銜勒。豈如我邈自遠藩。來朝至尊。辭桂林之小郡。入閶闔之通門。負名聞之藉藉。守馴擾以存誠。幸投之於芻藁。豈敢昧於君恩。
集／總集／全唐文／全唐文／卷四百八／婁元穎／泰階六符賦　以元亨利貞為韻(P.4186-1)
泰階六符賦以元亨利貞為韻
倬彼垂象。悠哉混元。列泰階而有曜。應洪化而無言。歷歷映天。連光於維斗。昭昭初月。接影於軒轅。總而言之。三台之號攸著。詳而察也。六符之驗斯存。聖人有以仰觀於變。其教彌敦。今上握符正位。出震居尊。宮壼肅穆。巖廊政分。行其三無。庶欽崇乎道德。致其五至。洵光被乎乾坤。此上
台所以曜而不昏也。若乃山川降精。卜夢斯并。野無遺彥。朝滿群英。稷契夔龍。詢謨乎三署。龔黃卓魯。鎮撫於百城。上下以之和睦。品物以之咸亨。此中台所以炯然而明矣。夫其群甿是賴。一藝必精。農無事而狎野。仕有祿而代耕。康衢之童。久嫻於歌詠。擊壤之老。無謝於生成。此下台所以皎爾而晶矣。故能通燭寰瀛。交泰天地。信景爍兮物有序。降休徵兮靈必至。曷比夫兩曜合璧。作祥瑞之一端。五星連珠。為太平之一致。況其照耀熠熠。其精純粹。分輝既象於六爻。比影復侔於三事。盛其德而高其色。通乎微而洞其祕。大易所謂自天祐之。吉無不利者也。乃作歌曰。君臣穆兮純化清。玉衡正兮泰階平。嘉歷數兮無極。配乾坤兮永貞。
集／總集／全唐文／全唐文／卷五百六十九／柳宗元　一／披沙揀金賦　以求寶之道同乎選才為韻(P.5758-2)
披沙揀金賦以求寶之道同乎選才為韻
沙之為物兮。視汙若浮。金之為寶兮。恥居下流。沈其質兮。五材或闕。耀其光兮。六府以修。然則抱成器之珍。必將有待。當慎擇之日。則又何求。配珪璋而取貴。豈泥滓而為儔。披而擇之。斯焉見寶。盪浸淫而顧盼。指炫熀而探討。動而
愈出。幽以即明。涅而不緇。既堅既好。潛雖伏矣。獲則取之。翻混混之濁質。見熠熠之殊姿。久暗未彰。固亦將君是望。先迷後得。孰謂棄予如遺。其隱也。則雜昏昏。淪浩浩。晦英姿兮自保。和光同塵兮合於至道。其遇也。則散奕奕。動融融。煥美質兮其中。明道若昧兮契彼元同。儻俯拾而不棄。諒致美於無窮。欲蓋而彰。將炯爾而見素。不索何獲。遂昭然而發蒙。觀其振拔汙塗。積以錙銖。碎清光而競出。耀真一作直質而持殊。錐處囊而纖光乍比。劍拭土而異彩相符。用之則行。斯為美矣。求而必得。不亦悅乎。豈獨媚旭日以晶熒。帶長川之清淺。皎如珠吐。疑剖蚌之乍分。粲若星繁。似流雲之初卷。是以周德思比。而岐昌即詠。陸文可侔。而昭明是選。若然者。可以議披沙之所托。明揀金之所裁。良工何遠。善價爰來。拂以增光。寧謝滿籯之學。汰之愈朗。詎慚擲地之才。客有希采掇於求寶之際。庶斯文之在哉。
集／總集／全唐文／全唐文／卷五百九十五／歐陽詹　一／迴鑾賦(P.6014-2)
迴鑾賦
夫何降一人兮。將凝帖乎萬方。神其精而傑其質兮。赫赫巍巍以昂昂。應千年之寶歷。承八聖之重光。道為紀。德為綱。仁為宅。義為防。化悠悠而蕩蕩。風習習以洋洋。沐雨露以蕃昌。燭日月以皆康。癸亥之歲。太皡司政。乃作幸於西。順上帝之令。將行曰。相彼元元。以哲后為父母。視淫君猶芻狗。予其在德。則夷狄皆予之子也。伊重關擊柝。虞誰而守乎。予其不淑。則骨肉實予讐敵也。雖金城湯池。於予何有乎。四門大開。七寢停警。飋凜慓以風清。寂澄凝而月靜。於時厥有頑民。從愚至逆。假鴻恩以出入。弄神器於閒隙。於是天忿地怒。人慘神惻。積憤氣以交衝。疊冤心以潛逼。災變流演。妖氛充塞。山河列以長晦。日月在而無色。明則士庶。幽則靈祇。豚魚有識。草木無知。企喁喁以嗷嗷。望我后之來儀。如孺子之憶慈親焉。如涸鱗之念長津焉。如枯苗之待膏雨焉。如籠鳥之仰林莽焉。既而文物無荒。聲名有素。木葉猶飛。金風未暮。聖澤西浹。天顏東顧。迴旌旗。整鸞輅。雨師啟途。風伯前驅。豐隆布令。列𡙇行誅。神功莫仇。
天力誰虞。櫛繽紛於瀴溟。駢駱驛乎虛無。洗地軸。拂天衢。殲有罪。福無辜。雰霾掃蕩於寰區。塵埃滌濯乎皇都。元凶不戮而淪痡。品物未覩而遙蘇。爾其靈物既先。乘輿乃從。雲車煙馭。春心日容。鬱霏霏以葳蕤。煇熠熠以嚴禺。祥風𩘻𩘻以淫淫。瑞色靉靉而溶溶。濛籠焉虹霓之縈儀鳳。髣髴焉江霧之送遊龍。若夷若夏。乃愚乃賢。振振駢駢。殷殷闐闐。巷如流以湯湯。野若草而芊芊。雲浮巨嶽。水集洪川。至喜翻悲。含淚而前。曰自沐元化。溟溟綿綿。如戴於天。如飲於泉。卒歲永年。皆謂自然。異日殷憂。方昭厥由。歸歟歸歟。人其待居。是日也。皇帝乃闢金門。升紫宮。宣睿旨。將天衷。熙乎若微雷淑氣暢昆蟲。芬乎若韶光麗景發青蔥。下蟠厚地。上洽元穹。扶桑而西。虞泉而東。百福交通。萬彙大同。白日三舍以逡巡。瞪丕征以融融。南山萬歲以爭呼。頷若動而崇崇。至矣哉之德也。深乎大乎。滂乎沛乎。爾其汪濊乎。可謂上合天經。下叶坤靈。旁統神明。中獲人情。故能不守有與之守。不爭有與之爭。此一舉也。足見天地之心。足辨人神之意。諒無黨以無偏。唯夫道德之比者也。
集／總集／全唐文／全唐文／卷六百十五／夏方慶／天晴景星見賦　以有道之邦德星昭見為韻(P.6208-1)
天晴景星見賦以有道之邦德星昭見為韻
煥彼景星。麗於蒼昊。其隱也。陰魄晦而氛霧作。其見也。夜景明而欃槍埽。敷大信以何言。抑殊祥而是考。祥所以叶天經。符帝道。既表應而無欺。亦照臨而不私。祚聖而德斯至矣。懸象而人皆仰之。向晦且殊於中見。在天寧比乎明夷。垂至精而契至理。宏蕩蕩而播巍巍。不然。出房孰稱乎舜德。居翼何貴乎堯時。今我皇齊七政以作則。奉三無以御極。上天降祥。景星昭德。固云其道不遠。孰謂其神不測。晦明始見。助皇化之惟明。動息靡常。類乾健而不息。應陽精乃三其數。彰土德乃黃其色。既不孤而有鄰。信元吉而柔克。時也雲斂遙素。天澄遠青。纖塵不起。微露斯零。掩映孤月。乘陵眾星。回燭北辰。似將朝乎帝座。傍窺南極。疑欲
覲乎天庭。激高風以熠熠。耿斜漢之熒熒。青赤以辨其方。合散以通其變。連二氣而初吐。混三光而乍見。否泰之運式孚。天地之心可見。景星之瑞也。曷與為雙。俾具瞻於萬邦。景星之德也。配乎悠久。粲熒煌於九有。於以贊高明。於以示休咎。察無聲之載。非我何知。彰有道之邦。非我何守。不私其用。胡繼明於月晦之時。克保其謙。故騰輝於日入之後。是時天鑒匪遙。德聲孔昭。煥赫緜古。光揚聖朝。豈徒並連珠而邁同色。流碧落而耀青霄。
集／總集／全唐文／全唐文／卷六百三十二／李程／破鏡飛上天賦　以青天流魄玉戶失顏為韻(P.6380-1)
破鏡飛上天賦以青天流魄玉戶失顏為韻
何新月之嬋娟。如破鏡之上天。微茫而桂樹猶短。髣髴而菱花不全。皓色減去。清光獨懸。謂是云非。開玉匣而長在。自無而有。指金波而未圓。象則凌虛。名何責實。伊酷似其素影。若同分於麗質。莫測潛化。空驚迴出。憐此夕以孤飛。念誰家而暗失。況夫微明海澨。遠掛關山。感重輪而易缺。思鞶帶而莫攀。姮娥掩色。嫮女分顏。意迢遞而難明。半生象外。豈別離之可贈。餘在人間。霽景澄寂。泬寥凝碧。匪迴輝而照膽。徒向晦而淪魄。洞房未掩。過臺上而不歸。斜漢欲低。入窗中而猶隔。亦何辨夫鎔於火化。騭彼陰靈。比孤光於珪白。喻片影之銅青。遙空絢練。遠色晶熒。爽氣共浮。豈彩霞之能掩。芳塵不到。非素手之所經。觀夫漸倚上元。迫於下土。瞻吳牛之罷喘。對孤鸞之欲舞。徵碎質以委地。有方輝而竟戶。哉生之後。從一氣以裁成。埋照之時。豈五金而能補。正當殘夜。偏稱高秋。含煙不隱。泛水如流。茍孕明於真宰。非稟質於人謀。似逃秦殿。聊上庾樓。疑熠熠以從革。類纖纖以若鈎。異彼粧奩。掩茲遊燭。方應候以戲珠。不鑒容以銷玉。坐惜雲曙。行愁漏促。暈猶未合。無陳方士
之灰。點不可磨。空負先生之局。
集／總集／全唐文／全唐文／卷六百三十二／李程／眾星拱北賦　其二　以人歸政德如彼眾星為韻(P.6381-1)
眾星拱北賦其二　以人歸政德如彼眾星為韻
邈矣辰極。凝光於北。以迢迢之遠狀。出蒼蒼之正色。蔭華蓋作上帝之居。擁神休為下土之式。厥高可仰。其儀不忒。觀眾星之附麗。如小邦之懷德。至於遐瞻五緯。迴眺九圍。湛河漢之秋景。滅煙霞之夕霏。此則信無大而無小。諒知章而知微。粲以低昂。嗟在空而錯置。煥而旋復。訝共貫而知歸。環紫極而未散。流素月而方稀。瞻夫攝提引翼。鈎陳邐迤。或重輝而玉集。乍浮爍而波委。儲精定位。叶天步之廓然。有耀遠方。振旄頭而嘒彼。且沖漠之外。或盈或虛。宵則觀夫成列。晝焉測其所如。是知惟辰得中。同睿作聖。合真宰之至理。稟昊天之成命。陰滋玉燭。徒見冥其六符。洞契璇樞。惟悟齊其七政。當其重城未啟。永夜向晨。想清防於嚴密。披元霄而得真。俱熠熠以晶朗。乍煌煌而彩新。類珠連之可媚。儼天行而自陳。拱之立言。孔氏巳傳乎舊史。犯而成象。漢帝曾容其友人。洎乎晷度環合。躔次律中。輻輳轂纔可比其稠。水會瀛未足方其眾。蓋所以明上德之攸擬。宣下情而通諷。客有托身白社。翹思青冥。當天地交
泰。山川永寧。敢屬辭而體物。照庶士之從星。
集／總集／全唐文／全唐文／卷六百四十一／王起　一／下車泣罪人賦　以萬方之過在予一人為韻(P.6481-2)
下車泣罪人賦以萬方之過在予一人為韻
人惟有罪。罪實在予。將恤刑於荷校。遂責己而駐車。顧法令之未平。滋彰甚矣。儼冕旒而興念。涕泣漣如。始也備羽衛而行。因巡狩而出。遇茲拘繫。將伏斧鑕。王乃止翠華。駐清蹕。恐法吏之苛暴。嗟刑網之峻密。稽鳳輦而惻隱再三。愍褫帶而幽囚非一。於是降玉輅。下朱輪。議獄緩死。拖黻垂紳。出轅箱而欷歔交睫。顧桎梏而汍瀾滿巾。雖囹圄之中。自罹有國之典。恐羅網之內。時陷無辜之人。於戲。法議難逃。過亦有在。致狴牢未空之事。乃教化不明之罪。初猶
掩抑。見天顏之慘悽。漸覺滂沱。濕衮衣之文采。承顏熠熠。滿眼浪浪。情將同於肆眚。義有軼於納隍。是以顧盼悲泣。徘徊感傷。布聖旨於方輿之間。必先一物。推睿情於圜扉之下。以及四方。故得法制備修。獄訟無怨。由衷而感於黎庶。自已而勗於億萬。涕洟猶在。宥物之義已彰。縲紲未收。率土之人知勸。行道而道斯遠矣。愛人而人亦懷之。何天網之自入。使皇情以興悲。蓋假其人為邦家之本。因其事為慈惠之資。不然。何一降車而開二十世之業。一灑淚而成四百年之基。然後刑法永清。威懷遠播。是知夏后之得天下也。能恤人而引過。
集／總集／全唐文／全唐文／卷六百四十二／王起　二／庭燎賦　以早設王庭輝映群辟為韻(P.6488-2)
庭燎賦以早設王庭輝映群辟為韻
王者崇北辰之位。正南面之威。赫朱燎以具舉。列彤庭而有輝。助彼皇明。可燭於夜色。叶茲睿哲。引曜於宵衣。信乎令典有作。舊章不違。當其冠劍鏗鏘。環珮昭晰。峨峨爭赴。肅肅就列。聽玉漏而未央。仰紫宸而初爇。珠旒將出。方熠熠以星懸。綵仗徐來。巳煌煌而電設。九儀稍布。六樂爰分。代星光之照曜。雜佳氣之絪縕。騰輝於鴛鷺之行。若離若合。委照於熊羆之旅。或友或群。昭昭彰彰。紫氣紅光。聲明煜煒。百物熒煌。覩炎上之有赫。知臨下之無荒。遠而瞻之。謂焚裘之煙昭儉於晉帝。迫而察之。似流屋之火呈瑞於周王。金釭莫齊。銀燭非競。長風乍拂。高燄彌盛。華衮燦爛以相鮮。猛虡攫拏而交映。其容烈烈。其明杲杲。附寒者覺其春深。假寐者疑其曙早。則知統四海。朝百辟。勵夙興。勤夕惕。佐盛儀而有待。惜流光而無斁。昭其明也。叶天鑒之穆清。望而畏之。契天威之咫尺。彼爟火秦舉。神光漢覿。何足示來儀之容。呈入覲之績。則知我皇立人之程。為國之經。旂淠淠而咸造。鸞鏘鏘而可聆。萬宇乂。多士寧。豈徒美君子之至。在宣王之庭。
集／總集／全唐文／全唐文／卷六百四十二／王起　二／漢武帝遊昆明池見魚銜珠賦　以題為韻(P.6489-2)
漢武帝遊昆明池見魚銜珠賦以題為韻
漢武帝出咸京。遊昆明。覿潛魚之躍。吐靈珠之英。珍不藏川。是獲媚川之色。仁苟及物。必能動物之誠。先是撥刺巨鱗。傍畔水裔。或詹何所中。或任公所制。利鈎貫鰓而錯落。長絲縈岸而掣曳。殘瘁不振。沉浮未濟。是用脫其鋒。解其綴。索於枯肆。初同患於波臣。銜以圖書。終乃小於軒帝。他日擇良辰。鏡清流。舍鑾輅。登龍舟。不徐不疾。以遨以遊。於是傍臨桂棹。遠映珠旒。或銜或戲。似驪龍之頷將吐。若明若滅。比瓊蚌之胎未收。光芒稍逼。輝赫難儔。實有意於豐報。固無情於暗投。含幽育明。轉煌煌於畫鷁。振鬐掉尾。時熠熠於牽牛。既而千官動色。百辟咸覩。且曰修其文。耀其武。澤之廣。恩之溥。雖彼池中之物。亦懷天下之主。報德而入於隋掌。此類蛇銜。感音而失於晉庭。彼慚鶴舞。況乎燭龍奪艷。石鯨獨吐。泣鮫人之目。固不可倫。綴神女之軀。曾何足數。由是儼天儀。俯洪池。映噞喁而未出。炫的皪而方施。然後得廉寸之彩。失圓折之規。則皎皎駒來。自掩白狼
之美。翩翩鵻至。徒稱赤雀之奇。是知人能博施。物亦幽贊。無煩罔象之索。詎假闌干之貫。向若安其忍。棄其難。俾頒首長逝。劫灰未散。安得此樂於江湖。見託於河漢。則玉殿之側。誰綴其玲瓏。金輿之傍。莫矜其照爛。以言於魚也。厥道斯存。以言於人也。如何勿敦。則受嘉惠。蒙渥恩。得不效節於當代。而垂名於後昆。
集／總集／全唐文／全唐文／卷六百四十七／元稹　一／郊天日五色祥雲賦　以題為韻(P.6548-2)
郊天日五色祥雲賦以題為韻
臣奉某日詔書曰。惟元祀月正之三日。將有事於南郊。直端門而未出。天錫予以靈瑞。是何祥而何吉。臣拜稽首。敢言其實。陛下乘五位而出震。迎五帝而郊天。五方騰其粹氣。故雲五色以相宣。控壇乍直。捧日初圓。獸蹲而龍鱗熠熠。鳥跂而鳳翼翩翩。羽蓋凝而軒皇暫駐。風馬駕而王母欲前。影帶旂常。疑錯繡之遙動。昭章文物。比摛錦之相連。觀之者無小無大。謂之曰若煙非煙。昔者卿雲作歌於虞舜。白雲著詞於漢武。皆跂望而為言。非仰觀而遂覩。今陛下德至天地。恩覃草莽。當翠輦黃屋之方行。見金枝玉葉之可數。陋泰山之觸石方出。鄙高唐之舉袂如舞。昭布於
公侯卿士。莫不稱萬歲者三。並美於麟鳳龜龍。可以與四靈而五。於是載筆氏書百辟之詞曰。郁郁紛紛。慶霄之雲。古有堯舜。幸得以為君。象胥氏譯四夷之歌曰。煒煒煌煌。天子之祥。唐有神聖。莫敢不來王。帝用愀然曰。予何力。澤未周於四海。雲胡為而五色。來爾群后。舉爾眾職。因五行以修五事。由五常以厚五德。正五刑以去五虐。繁五稼以除五賊。苟順夫人理之父子君臣。安知夫雲物之赤黃蒼黑。進我輦路。就我陶匏。雖有光華之萬狀。不若豐穰於四郊。凡百庶寮。相趨而顧。稍疑江上之綺。果異封中之素。補天者雖欲抑之而不出。吞筆者安可寢之而無賦。越明日。臣稹詠霈澤於雞竿之前。覩斯雲散之為五采之湛露。
集／總集／全唐文／全唐文／卷六百五十六／白居易　一／荷珠賦　以泣珠絲鮮瑩為韻(P.6673-1)
荷珠賦以泣珠絲鮮瑩為韻
迸水所集。輕荷正敷。引脩莖而出葉。凝玉液以成珠。淨綠田田。神龜之巢處斯在。虛明皎皎。靈鵲之銜來豈殊。既羅列其青蓋。又昭章於白榆。亂點的皪。分規青瑩。仰虛無以上出。掩晶熒而外映。灑之不著。湛兮逾淨。時寄寓於傾欹。每因依於平正。可止則止。必荷之中央。在圓而圓。得水之本性。飆風既息而常凝。魚鳥頻衝而不定。爾乃一氣晴後。初陽照前。宿雨霽而猶濕。曉露裛而正鮮。熠熠有光。映空水而煥若。纍纍無數。遍池塘而炯然。宛轉而魚目迴視。沖融而蚌胎未堅。因霑濡而小大。隨散合以虧全。輕彩蕩淵。穠香厭浥。明璣而夜月爭光。丹粟而晨霞散日。其息也與波俱停。其動也與風皆急。若轉於掌。乃是江妃之珠。如凝
於盤。遂成泉客之泣。冰壺捧之而殊倫。水鏡沈精而莫及。則知氣有相假。物有相資。惟雨露之留處。當芙蓉之茂時。雖賦象而無準。必成形而在茲。喻於人則寄之生也。擬於道則沖而用之。自契元珠之妙。何求赤水之遺。
集／總集／全唐文／全唐文／卷六百五十六／白居易　一／宣州試射中正鵠賦　以諸侯立戒眾士知訓為韻(P.6675-2)
宣州試射中正鵠賦以諸侯立戒眾士知訓為韻
聖人弦木為弧。剡木為矢。惟弧矢之用也。中正鵠而已矣。是謂武之經。禮之紀。故王者務以選諸侯。諸侯用而貢多士。將俾乎禮無秕稗。位有降殺。廣場闢而堵墻開。射夫同而鐘鼓誡。於以致國用。充歲貢。使技癢者出於群。藝成者推於眾。在乎矢不虛發。弓不再控。射繹志也。信念茲而在茲。鵠小鳥焉。取難中而能中。乃設五正。張三侯。叶吉日於清晝。順殺氣於素秋。禮事展。樂容修。既五善而斯備。將百中而是求。於是誠心內蘊。莊容外奮。升降揖讓。合君子之令儀。進退周旋。伸先王之彝訓。故禮舉而義得。且無聲而有聞。及夫觀者坌入。射者挺立。矢既挾。弓既執。抗大侯。佽決拾。指正則掌內必取。料鵠乃彀中所及。雕弧乍滿。當晝而明月彎彎。銀鏑急飛。不夜而流星熠熠。其一發也。騞若徹札。其再中也。𢶉如貫笠。玉霜降而弓力調。金風勁而弦聲急。愜群心而踴躍。駭眾目而翕習。若然者。安知不能空彎而雁驚。虛引而猿泣者也。矧乃正其色。溫如栗如。游於藝。匪疾匪徐。妙能曲盡。勇可賈餘。豈不以志正形直。心莊體舒。不出範兮。信得禮之大者。無失鵠也。豈反身而求諸。
斯蓋弓矢合規。容止有儀。必氣盈而神王。寧心讋而力疲。則知善射者。在乎合禮合樂。不必乎飲羽。在乎和容和志。不必乎主皮。夫如是。則射之禮。射之義。雖百世而可知。
集／總集／全唐文／全唐文／卷六百九十四／李紳／善歌如貫珠賦　以聲氣圓直有如貫珠為韻(P.7122-1)
善歌如貫珠賦以聲氣圓直有如貫珠為韻
歌者達其志。曲者導其情。方假象以微妙。將類珠而取明。於以遂條暢。於以考清貞。揚穆穆之音。端而陳德。審纍纍之節。貫以成聲。且夫發深誠。表和氣。惟中規之可法。諒徑寸而同貴。儼然在上。初宛轉以凝旒。肅若飄空。想熒煌而動緯。惟乙所傳。宜商有焉。溫良則無類於曲。含暢則有取於圓。雅調相依而瀝瀝。清音迭奏而綿綿。乍起黃鐘。疑蚌開而色爛。將吟綠水。如浦沉而影連。美乎迴若循環。疏非掩抑。聲既發而明朗。珠既貫而絃直。九功是闡。同在握以騰光。三歎屢聞。非闇投而改色。其曲彌清。其音彌久。馳熠熠以交映。度連連而相受。出乎口吻。元珠莫覩於可聞。入彼虛無。象罔雖求而何有。故能直已中奮。和心外舒。咄長言而皎矣。務妙轉以繩如。聆湛露之終。光懸瑞景。體橫汾之末。目駐神居。斯可以正煩濁。別流翫。陽春續響於孤絕。白雪連耀於璀璨。雖聞唱以殊聲。終合音於共貫。是知大雅含象。清明式符。曲折而必遵於道。周圓而可法於珠。俾將繼聲者識乎有曲。審音者知我無渝。
集／總集／全唐文／全唐文／卷七百十六／陳仲師／燈蛾賦　以人皆曰予智為韻(P.7356-1)
燈蛾賦以人皆曰予智為韻
燈者火也。尊而不親。奚斯蟲之眇質。翻體密而意馴。必將蹈火而後止。是以疑冰之與鄰。雖異探湯。執熱之情可見。不蒙明照。暗投之罪則均。是以雁飛無忘于避繳。龍蟄有貴乎存神。于以知無知之智。有以同自知之人。無損于明。雖光暉可借。自貽其咎。與壓溺同塵。始其燄燄中開。青煙爰發。薨薨四足。白羽若月。焦爛唐突。離披觸蹷。人心卒然。天意若曰。嬰焚灼者。何如玉石之俱盡。處高明者。曷若烏兔之屢闕。且繼彼覆車。雖百夫死難而無餘。納諸密網。狀眾鳥驚飛而在初。循環責實。宛轉投虛。沈脂膏則屈死。觸煙燄則焚如。自我搆患。非天禍子。愛水螢之光。載浮熠熠。笑鼎魚之樂。其斃徐徐。阽乎焦原。可叶其義。投畀炎火。莫之知避。曷若晨雞候明以自得。火鼠就燥而無累。莫不守之以為順。居之以為智。是蛾也。餘光可託。留影如寄。排朱燄。扇輕吹。胡糜爛于瞬息。為腐餘之容易。若然者。蠢蠢之類。將外強而必乖。炎炎之著。非內熱之所懷。既油然相煦于膏火。亦瞥然相忘于形骸。吾所以知捐軀于鼎鑊。與是
道而孔皆。
集／總集／全唐文／全唐文／卷七百十九／蔣防／螢光照字賦　以能勵躬必大成為韻(P.7392-1)
螢光照字賦以能勵躬必大成為韻
士有閱簡策。尚專精。恒俾夜而作晝。每聚螢以襲明。期照燭於無隱。俟沉研而有成。縹帙時開。玉篆共丹輝並耀。銀鈎下映。繁星與片月俱生。帷幌之際。微明舒蔽。或熠熠以光吐。復離離而珠綴。俯而察。煥乎呈科斗之文。靜而觀。烱爾見雕蟲之藝。諒依人以明道。匪韜光以自衛。居暗室者。懷我而載寢載興。遇明時者。假我而自強自勵。用或因物。勤斯飭躬。不晦乎風雨。不翳乎昏蒙。臨墨池則珠還合浦。映草聖則燎點寒叢。誰謂向乎晦。照篇籍兮無大無小。誰謂藏乎密。隨晝夜兮無固無必。金輝始徹。疑清露之騰文。鳥跡旋分。謂靈烏之就日。可以窮永夕。可以佐殘燈。舍之則其功不足。用之則其道彌宏。顧螢光之在照。蓋欲罷而不能。
集／總集／全唐文／全唐文／卷七百二十二／獨孤鉉／碎琥珀枕賦　以良藥是資奇物非寶為韻(P.7427-2)
碎琥珀枕賦以良藥是資奇物非寶為韻
琥珀為枕兮可保而持。欲加首兮金瘡是資。況無用於寢戈之日。固非全於枕轡之時。在寶難求。不藉金之堅也。其脆易破。無勞斧以斮一作斯之。豈為我寶。用安爾止。況將展轉之狀。用救通中之痏。分好惡於千歲之姿。定剛柔於一人之捶。莫投金柱。相如之璧則非。不隕霜鋒。子雲之珍焉是。夫其鏗然始解。發耀騰暉。定錙銖詎論乎大小。考多少未極乎情微。異色傍分兮渙然冰釋。虹光中裂兮溘爾星飛。然後霞彩斷。角勢違。豈同摘玉之流。去彼取此。殊異毀珠之日。辨是與非。美夫節彼用物。視其豐約。始如席上之
珍。忽碎封中之藥。念刮骨之痛。爾將束手於無為。在抗首一作道之時。我則曲肱而奚若。故遠於患。無或不良。扣兩端兮乍疑分寶。摧一角兮尚可含章。在目無全。似假庖丁之術。應手而碎。不同石氏之強。雖謂大道不寶。吾道則屈。固非合散之流。不是群分之物。假以衒時為美。絕代稱奇。昔為永堅之好。今傷善價之儀。偕符氏之堅名。果遭真石。同五鹿之神角。或遇金鎚。猶能動彩熠熠。馳精杲杲。難分走海之靈。尚認涉洹之寶。徒美夫棄其異而斥其好。曾不知失其枕而獲其道。
集／總集／全唐文／全唐文／卷七百二十二／趙蕃／溜穿石賦　以能以甚柔而攻至堅為韻(P.7429-1)
溜穿石賦以能以甚柔而攻至堅為韻
山溜泠然。漱幽石而濺濺。恒羃䍥以迸集。忽嵌空而下穿。介若自持。謂稟靈而利物。呀而中斷。見積小以摧堅。且其輕重異源。剛柔殊類。嘉洞出而無眹。知累功而有自。貫白雲之幽抱。滴滴方來。破蒼苔之古痕。泠泠斯至。崎峗莫狀。激射無窮。逗跳沫以居內。洩涓流而在中。日就月將。必漸然而爭赴。因微方著。殊易者之先攻。原乎厥性既柔。其平如砥。因滴瀝以成象。若洞徹而虛已。注而匪竭。歎追琢之莫加。協乃有時。顧堅貞而何以。下漱而玉。中開似冰。謂雕以為樽。窪而無當。疑鑿而成磴。豁爾非憑。然則引深邃。洞觚稜。諒在物而靡及。非自微而不能。由是異類相推。於斯
何甚。蒙兮莫奪。堅然是稟。清光亂灑。初熠熠以穿菱。素彩頻垂。每熒熒而透錦。偉夫炯若方絜。於焉注茲。或零落以將盡。竟連環而不遺。依依未通。遵神泉之靡息。一一將徹。聽鳴玉之遠而。故可以託質悠悠。於山之幽。載吐潛液。靜如冥搜。滴盤礴之間。通茲餘潤。挺剛克之際。分乎至柔。諒成功之不遠。庶積習之可求。
集／總集／全唐文／全唐文／卷七百二十二／趙蕃／隙塵賦　以不依光末難見微質為韻(P.7429-2)
隙塵賦以不依光末難見微質為韻
日入空隙。塵生夜光。嘉的的以初引。見冥冥而自彰。乍拂圓輝。積纖形而散亂。時搖輕吹。翻弱質以悠揚。洎夫託彼曜靈。起茲虛室。恒紛空而色碎。每燭幽而景密。仰孤光之未及。猶在暗而效質。由是亭亭旁照。羃羃斜飛。必炯爾以賦象。終飄然而相依。故所以臨素壁。隱清輝。若下歌梁。方凝姿而漠漠。如驚陳榻。幾引耀以霏霏。是故當皎皛以自飛。引虛光而將扇。振遺芳而交集。流細影而倏遍。散乎幽處。非厚地而不揚。透彼無間。庶高天而可見。爾其晶明下射。杳靄中攢。景熠熠以將盡。勢規規而尚殘。及皛輝之餘。斜分稍易。當冥濛之際。仰望誠難。至若窈窕孤懸。熒煌相蹂。靜對幽闥。閑臨虛牖。窮隱見而不讓。隨方圓而可久。若
然者。則混而同貫。自得審於浮沈。浩以相鮮。孰可辨於妍不。是以杳如有待。紛若無機。穿棟宇以光小。拂簾櫳而色微。片影方呈。似鑿幽人之室。輕文靡定。如緇遊子之衣。故其餘照乍沈。纖埃旁達。既在陰而不昧。將耀質而難奪。亦何必越茫洋。散空闊。願依大廈之內。永寄流光之末。
集／總集／全唐文／全唐文／卷七百二十二／趙蕃／眾星環北極賦　以辰極鎮居眾星拱北為韻(P.7431-1)
眾星環北極賦以辰極鎮居眾星拱北為韻
惟極天之樞。惟星日之餘。日散精而外布。天樞要以高居。的然守中。昭上元之道著。爛兮繁會。助下濟以光舒。況乎有條不紊。既明且疏。雖貫珠而奚擬。縱編貝而豈如。周流無窮。隨五緯之軌道。運行有度。參兩曜之居諸。疑徐而速。若動而息。不騫不崩。匪差匪忒。俱遞遷而序別。各有位而分職。瞻言粲粲。何三五之在東。嘒彼纍纍。亦四七而朝北。是知統太一而為眾。處天心而稱極。故能總懸象之綱。作垂光之則。不然。何以探天之賾。何以表天之闢。必得一以含默。乃聚黃以修繹。明夫據會者靜而處。輔相者動而順。靜乃常德不離。動惟適道無吝。然後眾星熠熠。外辨方而不迷。一極煌煌。中居所而作鎮。是以仲尼譬為政之德。羲和時敬授之信。則天道恒象。人事或遵。北極足以比聖。眾
星足以喻臣。惟臣不矜德。合星之夕惕。惟聖不伐道。配極之日新。故得肅清黃道。利貞紫宸。豈惟大邦是控。臨朝御眾而已。實將先天稽極。後極立經。仰觀其動靜。旁暢其儀形。然後為政同乎北極。來方類乎眾星。斯乃先哲之臣。是崇是奉。臯陶所以邁德。虞舜所以垂拱。不然。彼眾星之環北。又奚足以為重。
集／總集／全唐文／全唐文／卷七百二十二／楊宏真／隙塵賦　以不依光末難見微質為韻(P.7432-1)
隙塵賦以不依光末難見微質為韻
隙有塵兮。則惟其常。日緣隙兮。亦孔之彰。何在陰而滅彩。能委質以和光。藹若成規。任隙中之小大。紛然無緒。隨日際以悠揚。觀夫熠熠孤光。霏霏素質。盡方圓之所至。滿虛明而不溢。不灑不掃。宜靜以探微。或欨或吹。則動而逾密。何羃䍥以可久。混空濛而為一。一點凝輝。異出同歸。豈開簾而霰入。疑向牖之蟲飛。其虛其徐。有若無兮漠漠。不皦不昧。散而聚兮微微。既不足以凝榭。又何虞於化衣。想夫向晦長存。匪陽不見。的爾東去。忽焉西轉。嗟柳絮之從風。訝雪花之見晛。翔而不息。安即為難。挂高棟而將晚。留空隅而助寒。疑琢玉成環。環中屑墜。若窺壺入洞。洞裏雲殘。美纖姿而無隱。雖小道而可觀。原夫自託於空。而隙能善誘。無求於日。而隙以虛受。察之眴精。攬之盈手。同白駒之滅沒。非野馬之紛蹂。遠窺濁水。斯自異於浮沉。仰觀歌梁。必坐分於妍不。美其含華有耀。委照無違。想剝廬之斯眾。
知舊館之猶稀。安寢之堂。就餘光而若在。偷光之壁。尋微燭以相依。何異暗室無欺。明誠未達。伊弱質之隱見。在無私之與奪。儻高鑒以吹噓。願飛翔於天末。
集／總集／全唐文／全唐文／卷七百二十二／楊宏真／螢光照字賦　以能勵躬必大成為韻(P.7433-1)
螢光照字賦以能勵躬必大成為韻
儒有貧居在陰。志學無必。思照字之物類。得聚螢於心術。散點熠熠。文彩之旁流。開卷熒熒。古今之洞出。曈曨隱映。積小而成。臨竹簡而增美。歷銀鉤而轉明。讀周室之書。每見日中之字。覽龐涓之傳。猶疑火照其營。既有求於時習。奚勿用而宵行。想夫交錯積中。英華發外。魚鳥飛動。鉛黃晻靄。無心於處暗。彌見精專。取足於臨文。豈勞光大。炫晃無窮。心勤飭躬。泛凝暉於垂露。翻碎影於彫蟲。筆精之體無隱。藻思之文有融。既的皪於六身之上。復浸淫於三。豕之中。則知雅善後宜。功能自勵。時當炎燠。嗟映雪而未期。義涉穿窬。忌偷光之失計。是用聿求昭質。承乏華燈。每揚之自此知照。況燭之因以輝宏。斯作者所以警清士而體物。俾無忘其所能。
集／總集／全唐文／全唐文／卷七百五十八／謝觀／清明日恩賜百官新火賦　以題為韻除清字(P.7873-2)
清明日恩賜百官新火賦以題為韻除清字
國有禁火。應當清明。萬室而寒灰寂滅。三辰而纖靄不生。木鐸罷循。乃灼燎於榆柳。桐花始發。賜新火於公卿。由是太史奉期。司烜不失。平明而鑽燧獻入。匍匐而當軒奏畢。初燄猶短。新煙未密。我后乃降睿旨。茲錫有秩。中人俯僂以聳聽。蠟炬分行而對出。炎炎就列。布皇明於此時。赫赫遙臨。遇恩光於是日。觀夫電落天闕。虹排內垣。乍歷闈璅。初辭渥恩。振香爐以朱噴。和曉日而燄翻。出禁署而螢分
九陌。入人寰而星落千門。於時宰執具瞻。高卑畢賜。降五侯以殷渥。歷庶僚以簡易。煖逐來命。風隨逸騎。入權門見執熱之象。閱有司識燭幽之義。咸就第以照臨。示廣德之遐被。於是傳詔多士。同歡令辰。將以明而代暗。乃去故而從新。均於庭燎。貺彼元臣。熠熠當門。煙助松篁之茂。熒熒滿目。燄如桃李之春。群臣乃屈膝辟易。鞠躬踧踖。捧煦育之溫惠。受覆載之光澤。各罄謝懇。競輸忠赤。拜手稽首。感榮耀之無窮。舞之蹈之。荷鴻私之累百。然後各爨鼎鑊。傳輝膳官。爭焚爐炷。競爇膏蘭。銷冷酒之餘毒。卻羅衣之曉寒。方知春秋故事。未逾於我。周禮救災。徒稱變火。曷若賜於百官。萬方同荷。
集／總集／全唐文／全唐文／卷七百五十八／謝觀／初雷起蟄賦(P.7876-1)
初雷起蟄賦
蟄處於冬。雷生自震。啟一聲於春候。知萬類之奮迅。虺虺初動。祁祁始振。首出庶物。為陰陽號令之端。有開必先。作天地發生之信。原夫飛走各志。群分處陰。既不戁以不竦。尚聲銷而影沉。及夫勾芒御辰。夾鐘應律。整雲師布露之澤。迫和氏春分之日。溫風載扇。重陰四密。動豐隆之大聲。發昆蟲之暗室。跂行喙息。聞填填而鼓舞爭馳。脰振翼鳴。隨虩虩而雷同競出。隱蔽雖久。騰揚有期。變軯轟而作矣。俱引領以從之。見群生嚮風之義。知大鈞播物之時。是則感之於彼。而乃乘之在茲。且遂隱隱以起予。各侁侁而挺爾。穴處者聆之而厲志。泥蟠者聞斯而舉趾。均發萬品。非唯百里。各騰聲實。鶯出谷而載飛。競逐明時。范彈冠而思起。搖車效之而可也。聚蚊因之而有以。然後舍彼即此。違陰就陽。角觡奮迅。羽翼弛張。殷南山之粗厲。啟出地之潛藏。似桴鼓之纔終。戈鋋熠熠。如擊石之止後。鳥獸蹌蹌。有若眾彙居蒙。一呼而告。群生未覺。一言以導。曾無震寢之
虞。誰有擊臺之暴。於是桃吐其秀。鷹化為鳩。助發生之德。省囹圄之囚。潛匿假之而振拔。毛介因斯而處休。大哉震元利。拯群生而出幽。
集／總集／全唐文／全唐文／卷七百六十八／盧肇／湖南觀雙柘枝舞賦(P.7993-2)
湖南觀雙柘枝舞賦
瀟湘二姬。桃花玉姿。獻柘枝之妙舞。佐清宴於良時。始其金罍欲陳。象筵宿設。考清音於絃管之部。選麗質於綺羅之列。何彼姝之婉孌。媚戎服之豪俠。司樂以魚符發詠。侍兒以蘭膏薦潔。華燈張。翠被徹。聽銅壼之刻漏。瞻銀漢之明滅。佇新詞以潛習。隱含具而纔閱。恐急節之將差。撫柔荑而不絕。及夫陽烏浴彩。寒雞早晨。登妝臺而鸞鳳比翼。對寶鏡而菡萏爭春。袿裳馥以彩翠。玉指皓以嶙峋。互飾鉛華。畏濃澹之殊態。共聽金管。恐高低之不均。須臾饔正奉羞。司尊舉酌。左肴兮右胾。兕觥兮玉爵。朱題赩以垂虹。素幕翩以騰鶴。羅異果之芬芳。映雕盤之錯落。時也群工合奏。絃悲管清。升歌闋。賓禮成。於是乎𢹮鼉鼓。啾鳳笙。雲駢四座。花芬兩楹。舞師巧誨於蹈厲。諧優飾辨以縱橫。且曰不巾不櫛。匪鐸匪舌。古也郅支之伎。今也柘枝之名。因清角之繁奏。見韶華之並榮。佳人乃整金蟬。收玉燕。襲舞衫。突舞弁。珠彩熒煌。鈐光炫轉。外寶帶以連玉。中丹裾而疊蒨。則有鞶鑑逶迤。瓊瑰四垂。靴瑞錦以雲匝。袍蹙金而雁欹。將翱將翔。惟鴛惟鴦。稍隨緩節。步出東廂。始再拜以離立。俄側身而相望。思東南之美兮清風甚長。凝情頃刻
兮靜對鏗鏘。再撫華裾。巧襞修袂。將勻玉顏。若抗瓊珶。懷要妙以盈心。望深思而滿背。彼工也以初奏迎。我舞也以次旅呈。乍折旋以赴節。復宛約而含情。突如其來。翼爾而進。每當節而必改。乍慘舒而復振。驚顧兮若嚴。進退兮若慎。或迎兮如流。即避兮如恡。傍睨兮如慵。俛視兮如引。風褭兮弱柳。煙羃兮春松。縹緲兮翔鳳。婉轉兮游龍。相邇兮如借。相遠兮如謝。忽抗足而相跐。復和容而若射。勢雖窘於趨走。態終守乎閒暇。飛飆忽旋。鸞鶴聯翩。撼帝子之瑤珮。觸仙池之玉蓮。擁驚波與急雪。捲祥雲及瑞煙。詞方重陳。鼓亦再歇。俄舉袂以容曳。忽吐音而清越。一曲曲兮春恨深。一聲聲兮邊思發。傷心兮隴首秋雲。斷膓兮戍樓孤月。歌扇兮纔斂。鳴鼙兮更催。將騰躍之激電。赴迅疾之驚雷。忽如厭乎揮霍。戢餘勢以徘徊。屹而立。若雙鸞之窺石鏡。專而望。似孤雲之駐蓬萊。輕攢翠蛾。稍拂香汗。暫爾安逸。復騁陵亂。抽軋軋於蕙心。耀纖纖之玉腕。躊躇曠望。若戀虞以南馳。俯僂迴旋。非為劉而左袒。拾華衽以雙舉。露輕裾之一半。花灼灼。鼓逢逢。帽瑩隨蛇。熠熠芝蘭之露。裾翻莊蝶。翩翩獵蕙之風。來復來兮飛燕。去復去兮驚鴻。善
睞睢盱。偃師之招周伎。輕軀動盪。蔡姬之讋齊公。則有拂菻妖姿。西河別部。自與乎金石絲竹之聲。成文乎雲韶咸夏之數。然後能使燕趙慚妍。威嬙掩嫮。我之服也。非妹喜之牝雞。我之容也。非木蘭之雄兔。既多妙以多能。亦再羞而再顧。鼓絕而曲既終。倏雲朝而雨暮。
集／總集／全唐文／全唐文／卷八百十四／樂朋龜／僖宗皇帝哀冊文(P.8576-1)
僖宗皇帝哀冊文
維文德元年歲次戊申十月乙丑朔二十七日辛卯。僖宗皇帝將遷於靖陵。禮也。羽衛既整。笳蕭畢陳。感切群品。哀動人神。孝弟嗣皇帝臣。國體情重。天倫痛深。範規鴻烈。想像徽音。舉觴奠以頓首。援哀冊以寫心。詞曰。
天實生聖。聖必為君。銀河色變。玉清氣分。祥圖煥炳。瑞景絪縕。重瞳舜目。八彩堯雲。克明克類。乃武乃文。是超東戶。宜繼南薰。乃平萬方。乃登四海。墜典必舉。舊章無改。威儀
穆穆。多士藹藹。聲冠令王。化冥真宰。東漸漲溟。西被流沙。徒施尉候。匪間幽遐。書文車軌。籠為一家。貫胸魋髻。慕我諸華。既洽無為。益彰在宥。疏網雖設。吞舟是漏。微火不防。燎原孰救。四極鼇傾。兩曜麟鬭。爞爞湯旱。湯湯堯水。火爍金流。陵移山徙。咨嗟祈祝。隘溢圖史。莫咎人謀。難窮天理。漢后三七。冥運則然。秦都百二。巨防虛傳。風排月陣。彗掩星躔。亶去岐山。滿游崑嶽。于橐于囊。為蝯為鶴。書藏稽穴。琴捐洞壑。沈吟往事。追想前作。爰乘天駟。爰幸井絡。澄澈錦江。崢嶸劍閣。皇天震怒。列藩會盟。妖氣一蕩。駭浪徐清。遂復中夏。言歸上京。兒童躍舞。父老懽迎。寢殿未安。偽孽為害。紏率姦人。隱藏無賴。洋洋漢源。熠熠芝蓋。爰警爰蹕。乃朝乃會。僭逆既顛。鑾輅言旋。魯戈迴日。媧石補天。方覩萬物。方永億年。遽云厭代。俄乃上僊。嗚呼哀哉。帝鄉兮莫追。天路兮何之。龍馭飄兮弓劍在。雀臺暮兮歌管悲。嗚呼哀哉。顧惟幼沖。祇紹明聖。捧秦氐之誓詞。虔霸陵之遺令。載深號咽。敢云稱咏。望松闕兮杳冥。撫棣萼兮精誠。念烏兔之奔邁。仰牛斗之縱橫。播芳塵於簡冊。託悽恨於銘旌。嗚呼哀哉。
集／總集／全唐文／全唐文／卷八百四十二／劉騭／善歌如貫珠賦　以聲氣圓直有如貫珠為韻(P.8854-1)
善歌如貫珠賦以聲氣圓直有如貫珠為韻
妙為曲者暢於情。樂為心者和於聲。微至儀之難象。因貫珠而強名。豈不以符雅正。契虛盈。聆纂纂之音。無遺曲折。體纍纍之狀。取象圓明。方其咀宮商。激志氣。雖直己而成善。亦導和而為貴。當發德詠功之際。侔照乘之聯輝。在一唱三歎之時。若呈祥而聚緯。其聲既全。其質彌元。發皓齒而潛融熠熠。隨雅調而暗轉連連。間赤水兮虛瑩。異滄海兮孤圓。動白雪之聲。初疑剖蚌。度元雲之曲。終類投泉。是知善臻其極。喜可以飾。不煩不體。乃端乃直。赴於節。意的爍以交光。盛於文。想瑩煌而化一作比色。懿夫歌以心而虛受。珠以元而可久。表於直而不表於邪。貫於心而不貫於手。其奏也乃生於自然。其闋也復歸於無有。掩抑虛徐。溫如皦如。誠激揚而導志。諒璀璨而澄虛。所以表和平。所以
類輝煥。陽春為罔象之得。綠水乃驪龍之翫。知音者誠審其無象無形。而不知音者徒謂其有條有貫。且道以物而相符。事有類而形殊。擇其善者。騰光於瞬息。去不善者。匿曜於斯須。吾將激流徵。習緜駒。精於曲。喻於珠。庶賞善而不昧。比至寶以無渝。
集／總集／全唐文／全唐文／卷九百／李惲／大漢英武皇帝新建天龍寺千佛樓碑銘　并序(P.9394-1)
大漢英武皇帝新建天龍寺千佛樓碑銘并序
帝宅之西。五里而遠。群山邃谷。延袤縈擁。北自乾坎。南距申酉。蒼崖峭壁。怪石靈泉。薜蘿蔭乳竇以夏寒。藂桂嚮晴暘而冬綠。澗溜清泚。自激輕音。蔓草芃茸。本無毒螫。洞穴窈窕。煙嵐閉虧。隔雲聞雞犬之聲。度嶺接樵蘇之徑。大哉。氣通斗極。崆峒帶多武之鄉。地劃參墟。晉野樂深思之俗。況乎刑政之經不紊。霸王之器具存。紀都邑即天下之浩穰。養士馬即域中之精勇。往者北齊啟國。後魏興邦。雖未臻偃伯之稱。且咸正事天之位。時或倦重城之晏處。選面勝之良遊。各營避暑之宮。用憩鳴鑾之駕。亦猶秦之阿房。晉之虒祁。楚之章華。漢之未央。古基摧搆。往往存焉。年歷寖遠。率多改作。蓋以翼翼都會。豪右富民。因舊圖新。增制惟錯。於是乎金人塔廟。老氏宮觀。星布於巖石矣。懿哉坤維之上。一舍之遙。群木陰翳。奇峰崷崒。上有平址。東西僅五十步。北倚石壁。有彌勒閣。內設石像。侍立對峙。容旨溫
闕一字其鐫磨之巧。代不能及。昔睿宗皇帝再加添設。功用宛然。次東有池水甚潔。澄湛凝碧。覩之恐聳。國人儼其堂宇。偶以神位。每角亢方中。雷雨未施。即雩禱咸萃矣。馴嶺西下闕二字約三百步。有高寺榜曰天龍。故易義云。夫龍者。潛即勿用。飛即在上。天龍之名。固其宜矣。今英武皇帝應千齡之運。居九重之尊。比自舞象執經。齒冑學優於庠序。問安侍膳。闕四字於庭闈。動叶咨詢。行符典則。負對日之辯。似不能言。闕一字秤象之智。果而勿伐。肅肅煌煌然。偉量知幾。深不可測。立德在間平之右。承家繼文武之基。自非道濟艱危。孝安宗社。孰能與於此乎。天會中。睿宗皇帝以道闕十一字出閣授檢校司徒歸義府都督。時年尚幼沖。躬親官次。寡辭敏德。務簡刑清。吏不敢欺。府無留事。嘗以公退休暇。與叔季諸王。方駕接軫。禮謁精藍。一歲之中。闕三字數上獨於東序愬觀音像一堂。其內幡花鬘蓋供飾之用。靡不嚴潔。於茲日新。每具齋禱。罔不乾乾惕惕。潛發明誠。所志者。延鴻祚於邦家。弭烖氛於區宇。因心愛敬。不忘斯須。闕二字甚嘉群論歸美。攸是罷解公府。特恩加檢校太保。授右金吾衛大將軍。充大內都點檢。貞幹服勤。中外嚴敕。宣威
敬事。動叶聖謨。及皇帝踐阼。加闕二字太師行太原尹。階勳爵邑。悉稱公台。尋領侍衛親軍事。未幾。值倉卒之變。震駭非常。上獨執雄斷。入平內難。時戊辰秋九月。嗣昇宸極。立定傾危。赫然大闕一字垂裕終古。自是闕二字潔念。恒切歸依。每屆良辰。必親行幸。至壬申年十二月二十二日。詔有司於大殿後正面造重樓五間。尋遣良冶鑄賢劫自拘留孫如來已降鐵佛千尊。闕一字範金審像闕二字容光相圓明等無差別。如是勻分龕室。各安上級。時詔宣徽北院使永清軍節度使檢校太保范超自始監修。應期成就。基砌柱礎。廣檻飛甍。丹彩相望。闕四字巍乎窗扉下瞰於雲端。棟宇勃興於地表。金爐曉炷。惟聞薝蔔之香。玉磬晨鳴。不假蓮花之漏。議者曰。樹超世之果。圖不朽之功。必依惟睿之謀。宜享終天之祿。豈比夫望祭闕五字禱之宮。駕騁瑤池。徒縱盤遊之樂者哉。上御宇之八年乙亥歲。天贊皇帝。義敦天性。禮叶彝章。洎春末夏初。累飛詔示。必以備物典冊。將加徽號洪名。闕二字君親之恩。敬修迎受之禮。至夏六月十六日。果降貴近昭宣闕一字容尋於正殿闕二字英武皇帝兼頒龍衣玉帶。駟馬雕鞍。別賜神旗鼓吹。殊私異將闕五字眾心悅
隨。群后稱慶。寶函金簡。揚命舜命禹之書。馭朽持盈。盡為子為臣之敬。禮之大者。帝載無窮。先是英武皇帝以今歲攝提建月青風闕五字昇寒氣將退。嚴整儀衛。親率公卿。駕蒼虬之騤騤。衣赭袍之熠熠。雲韶寅導和樂闕五字曲之居悞屆初禪之境。臣幸陪天仗。親奉德音。既成闕一字福闕六字之佑遽茲承詔。俾誌勝緣。將紀洪猷。潛思祕祝。所冀龍華會上。側聆善囑之言。星宿劫中。徧覩青蓮之相。歡心有待。謹作銘云。
覺皇遞興。大教垂世。成位有期。壞空相繼。大哉賢劫。千佛重光。六度萬行。軌躅相望。浩劫迢遙。一念可攝。勿謂難逢。聲塵相接。惟彼陶唐。上列參墟。莓莓沃野。煌煌帝居。天啟亨會。神輸瑞圖。英武定難。后來其蘇。聖人有作。撫寧邦域。治民事天。允釐庶績。金像玉樓。伊帝之力。普濟蒼生。永尊皇極。
集／總集／全唐文／全唐文／卷九百五十／麻不欺／衝牙賦　以君子佩玉由我成聲為韻(P.9868-2)
衝牙賦以君子佩玉由我成聲為韻
佩必有節。牙惟應聲。既熠熠以光動。始鏘鏘而韻清。馳聲曲折之間。突爾乃激。方隨步武之際。跳然若驚。嘉其琢自良工。飾於君子。冀靜聞而中矩。每徐轉而知止。乍旁達以散遷。忽高飄而間起。比於德寧無故以去身。習乎容諒和鳴而入耳。是知宮徵交應。周旋必聞。助清音而靡絕。混真質以纔分。將觀其禮。朝於君。假抑揚而有耀。俟動靜以成文。故乃藉此相攻。彰夫必佩。窅爾同聲。服而非礙。顧規模
之可則。宛在其中。聽寥亮之無差。不離於內。則知俯仰寧阻。進退皆由。引異響而非往。配禮容而必周。虛徐互振。寂寞相求。洞晨照而彌徹。驚微風而更幽。原夫製彼奇形。韻茲良玉。雖杳杳以將盡。竟遲遲而潛續。澹以成章。靜而應曲。重輕莫雜。恒宛轉而下垂。左右皆調。每玲瓏而中觸。由是孤光屢進。片影彌輕。駐幽音而乍默。值逸勢而俄成。方將映組綬。廁瑤瓊。應疾徐而洞徹。順激射以鏘鳴。故其悄以分音。玲然自我。當待叩而逾寂。匪輕搖而孰可。豈不以佩服紛綸。威儀眾夥。徵衝牙之微旨。然後知古禮之不墮。
集／總集／全唐文／全唐文／卷九百五十二／王奉珪／明珠賦(P.9890-2)
王奉珪
明珠賦
歷眾珍以探美。惟明珠之獨妍。自然虛靜。不假雕鐫。光熠熠以照物。勢規規而抱圓。西山之下。隨珠星而隱見。東海之上。逐明月而虧全。故能色奪琉璃。光射金玉。鮫人泣吳江之際。游女弄漢皋之曲。在蜀郡而浮青。居石家而字綠。無脛而至。有感必通。去映魏車之乘。來還合浦之中。垂輕簾而璀璨。綴珠網之玲瓏。然明鑑不渝。奇如何賞。觀之則符彩溢目。捧之則分明盈掌。使野客取於驪龍。仙帝歸之象罔。豈直水懷川媚。夜光晨朗而已哉。偉夫宛轉周流。通冥洞幽。物有求於我。我於物無求。是則文魚謝恩。將我酬於漢室。靈蛇報德。將我答於隋侯。則知珠之為用久矣。為用深矣。一丸則鶴贈於噲參。九曲乃蟻穿於夫子。所貴藏於寶匣。不可避於金市。有褐被之士。懷而不厭。敢向君以暗投。請不驚於按劍者也。
集／總集／全唐文／唐文拾遺／卷四十四／崔致遠　十一／大唐新羅國故鳳巖山寺教謚智證大師寂照之塔碑銘　并序(P.10873-2)
大唐新羅國故鳳巖山寺教謚智證大師寂照
10874-1
之塔碑銘并序
敘曰。五常分位。配動方者曰仁心。三教立名。顯淨城者曰佛。仁心即佛。佛目能仁。則也道郁夷柔順性源。達迦衛慈悲教海。□猶石投水。雨聚沙然。矧東諸侯□外守者。莫我天而地靈。既好生為本。風俗亦交□為□缺八字隱上古之化。加姓參釋種。遍頭居寐錦之尊。語襲梵音。禪舌足多羅之密。是乃天彰西顧。海引東流。宜君子之鄉□法王之道。日日深又日深矣。且自魯紀隕星。漢徵夢月。像跡則百川含□。德音則萬籟號風。或□琬琰。故盜雒宅。鏡秦宮之事跡。照照焉如揭合璧。苟非三尺喙。五色毫。焉能措辭其閒。駕說於後。□以國觀國。考從鄉至鄉。則夙傳沙□而來。波及海隅之始。昔當東表鼎跱之秌。有百濟蘇塗之儀。若甘泉金□祀□西□攝滕東入句驪。阿度於我。如康會南行時。迺梁菩薩帝反同泰一春□我法興王剬律條八載也。亦既海岸植與樂之根。日鄉耀憎長之寶。天融嘗願。地聳勝因。爰有中□捐軀。上仙剔髮。苾蒭西學。羅漢東遊。□尒□閒娑婆遍化。莫不選山川勝概。窮土木奇功。藻宴坐之宮。燭徐行之路。信心泉涌。慧力風揚。果使□杵蠲災。□□騰慶。昔之蕞尒
三國。今也壯哉一家。鴈剝雲排。將無隟地。鯨枹雷振。不連諸天。漸□有餘。幽求無□。其教之□也。毗婆娑先至。則四郡驅四諦之輪。摩訶衍後來。則一國耀一乘之鏡。然能龍雲躍律。虎風騰□。洶學海之波濤。蔚戒林之柯葉。道咸融一無外。情或涉乎有中。抑止水停淵。高山偶□者。蓋有之矣。世未之知。伯長□有得道□西泛。睹西堂之奧。智光侔智藏而還智始語元契者。蓋縛猿心護奔北之短。衿鷃翼誚圖南之高。既醉於誦言。□嗤為廣語。是用韜光廡下。斂跡壺中。罷恩東海東。終□北山□。豈大易之無悶。中庸之不悔者邪。□秀□嶺西□螘慕者彌山。鴈化者出谷。道不可廢。時然後行。及興德大王纂戎。宣康太子監撫。去邪毉國。樂善肥家。有洪法大師。亦西堂正心。來南岳休足。鷩冕陳順風之請。龍德慶開霧之期。顯示方傳。朝凡暮聖。變非蔚也。□勃焉試覷較其宗趣。則修乎修沒修。證乎證沒證。其靜也山立。其動也谷應。無為之益。不爭而勝。於是乎東人於寸地虛矣。能以眾利利海外。不言其所利。大矣哉。尒後觴騫河□融道無爾祖實繁有徒。缺津或珠還合浦。為巨擘者。可屈指焉。西化則靜眾無相常山慧覺禪譜益州金鎮州金
者。是東歸則前所敘北山義南岳陟而降之。安□國師慧目育智力。聞雙溪照新興彥涌。□體珍篋休□雲於山日永固□師聖住深善。提宗德之厚。為父眾生道之尊為師主者。古所謂逃名名我隨。遯聲聲我追者。故皆化被恒沙。蹟傳豐石。有令兄弟。宜爾子孫。俾定林標秀於雞林。梵水安流於□水矣。別有不戶不牖。而見大道。不山不海。而得上寶。恬然息意。澹乎忘味。彼岸也不行而至。此土也不嚴而治。七賢孰取譬。十住難定位者。賢雞山智證大師其人也。始大成也。護蒙于梵軆大德。稟具於瓊儀律師。終上達也。探元於慧隱。長居乎默于楊孚。今於法允。唐四祖為五□父東漸於海。遡游數之雙峰。子法朗。孫慎行。曾孫遵範。玄孫慧隱。來孫大師也。朗大師從大毉之大證。按杜中書正倫墓銘敘云。遠方奇士。異域高人。無憚□途來至□。則掬□歸止。非師而誰。蓋知者不言。復藏於密。能撢秘藏。惟大師然。時不利兮。道未亨也。乃浮于海。聞于天。肅宗皇帝寵貽天什曰。龍兒渡海不凴筏。鳳子沖虛無認月。師以山鳥海龍二句為對。有深旨哉。東還大師畢萬之後斯驗矣。其世緣則王都人。金姓子。號道憲。字智詵。父□□。母伊氏。長慶甲辰。
歲現乎世。中和壬寅。歷歸乎寂。恣坐也四十三夏。歸全也五十九年。其俱體則身仞餘。面尺所。儀狀魁岸。語言雄亮。真所謂威而不猛者。□可滅奇蹤秘說。神出鬼沒。筆不可紀。今探其感應聳人耳者六異。操屑人心者六是。而分表之。初母夢一巨人告曰。僕昔勝見佛。季世為乘門。以謓恚故。久隨龍報。報既既矣。當為法孫。故佐妙緣。願宏慈化。□有娠幾四百日。灌佛旦誕焉。事驗□亭。夢符像室。使佩韋者益試。擁毳者精修。降生之異一也。生數夕不嚥乳。穀之則號欲嗄。欻有道人過門誨曰。欲兒無飛。忍絕焄腥。母從之。竟無恙。使乳育者加慎。肉食者懷慚。宿習之異二也。九歲喪父。殆毀滅。有追福僧憐之。諭曰。幻軀易滅。壯志難成。昔佛報恩。有大方便。子勉之。因感□輟哭。自所生請歸道。母慈其幼。復念保家無主。礭不許。耳踰域故事則亡去。就學浮石山。忽一日心驚。坐屢遷。俄聞倚門成疾。遽歸省而病隨愈。時人□阮孝緒。居無何。染沉疴。謁毉□效。枚卜之。僉曰宜名隸大神。母追惟曩夢。誡慮以方。袌而泣。誓言斯疾若起。乞佛為子。信宿果大瘳。仰悟慈親。終成素志。使舐犢者割愛。飲虵者擇疑。孝感之異三也。至七七受具□就。□覺袖中
光熠熠然。探之得一珠。豈有心而求。乃無脛而至。真六度經所喻矣。使饑殍者自飽。醉偃者能醒。勵心之異四也。坐雨竟將它適。夜夢遍告菩薩。撫頂提耳曰。苦竹難行。行之必成。形聞瘴然。默篆肌骨。自是不進服繒絮焉。修線之須。所必麻楮。不穿達□矧羽□餘用□縕□者開眼。衣蟲者厚顏。律身之異五也。自綺年飽老成之德。加瑩戒珠。可畏者競相從求益。大師拒之曰。人大患好為師。強欲慧不惠。其如摸不□邪。況浮芥海鄉自濟。來則無影。逐為必笑之態。後山□有樵叟疑前路曰。先覺覺後覺。何須拾空殼。就之則□見焉。爰媿且悟。不□來求森竹韋于雞籃山水石寺。□卜築他所。曰不繫為懷。能遷是貴。使佔畢者三省。營巢者九思。垂訓之異六也。贈大師景文大王心融斲教。面渴輪工。遙深尒思。所俾我即。乃寓書曰。伊尹大道。宋□小見。以儒辟釋。自邇□邑□居頗有佳所。木可擇矣。無惜鳳儀。妙選近侍中可人鵠陵昆孫立言為使。既傳教已。因攝齊焉。荅曰。修身化人。捨靜奚趣。烏能之尒。善為我辭。幸許安塗中。無令在汶上。上聞之。益□重自□無翼眾一變於不言。咸通五年冬。端儀長翁主未三人。為稱當來佛是歸。敬謂下生。
厚資上供。□邑司所領賢溪山安樂寺。富有泉石之美。請為猿鶴主人。乃告其徒曰。山號賢溪。地殊愚谷。寺名安樂。僧其住持。從之徙焉。□使樂山者益靜。擇地者慎思。□藏之是一焉。他日告門人曰。故韓粲金公嶷勳度我為僧。報公以佛。乃鑄丈六元金像。傳之以銑。爰用鎮仁宇。道冥路。使行恩者日篤。重義者風從。知眾之是二焉。至八年丁亥。檀越翁主使□藍南畝暨臧獲本藉授之為□袍傳舍。俾永永不易。大師因念言。王女資法喜。尚如是矣。佛孫昧禪悅。豈徒然乎。我家匪貧。親黨皆歿。與落路行人之手。寧充門弟子之腹。遂於乾符六年。捨莊十二區田五百結隸寺焉。飰孰□能銘。斲民天是賴。佛土可期。雖曰我日且居□王云始資疑於王孫韓粲。繼宗執事侍郎金八元金咸熙及正法大統釋元亮。飛九臯應千里。贈大傅獻康大王恕而允之。其年九月。教南川郡統僧訓□懷別墅□王場斯□外□君臣益地。內資父母生天。使命者與仁。賓欲者悛過。檀捨之是三焉。有居乾慧地者曰沈忠。聞大師刃餘定慧。鑒透乾坤。志確曇蘭。術精安廩。禮足乙白。言弟子有□地在羲暘山腹。鳳巖龍谷。境□目□禪宮。徐荅曰。吾未能□。身惡用
是。忠請膠固。加山□有甲騎。為前朝之異。乃錫挺僬蹊而歷相焉。旦見山屏四迾。則鸑翅掀雲。水帶百□。則虬腰偃石。□堮旦昔日獲是地也。庸非天乎。不然。青衲之居。其作黃巾之窟。遂率先於眾。防後為基。□四注以厭之。鑄鐵像二軀以衛之。中和辛丑年。教遣前安輪寺僧緣俊恭肅正史裴聿文標定疆域。乃賜牓為鳳巖焉。及大師化往數年。有山甿為野冠者。始敢拒輪。終能食櫱。得非深𣂏定水。預沷魔山之巨力歟。使折臂者標義。掘尾者制狂。開發之是四焉。大傅大王以花風提弊。慧海濡枯。素欽噩育之名。渴聽法深之論。乃注心雞足。灑翰鶴頭以徵之。日久□緣念踰三除。內修大惠。希許一來。大師感動琅凾。言及勝因。通世同□。懷玉出山。轡織迎途。至憩足於禪院寺。錫安信宿。□聞心於月池宮。時屬纖蘿不風。溫樹方夜。適覩金波之影。端臨玉召之心。大師俯而□仰而告□。是即是除俱言□之□然應真□金□曰所傳風□固法於此遂拜為正言。比及出。俾藎臣□譬旨。幸宜小停。□曰。謂牛戴牛。所直無幾。以鳥養鳥。為惠不貲。請從此辭。枉之則折。上聞之喟然。以韻語歎曰。施既不沒空門□。師□支鶴。吾非超鷗。乃命十戒弟
子宣教。省副使馬恕行□送歸山。使待兔者離林。羡魚者學網。出處之是五焉。□在世行無遠近夷險。未嘗代勞以蹄角。及還。山外霓梗跋涉。乃㠯栟櫚步輿寵行。謝使者曰。是豈井大春□所云人車□。傾□君所不傾。矧□髮者□然。命既至受之。□濟苦具□移疾千安樂練居。杖不能起始乘之。使病病者了空。賢賢者離載。用捨之是六焉。至冬杪既望之二日。趺坐語言之際。泊然無常。嗚呼。星迥上天。月落大海。終□□谷。則聲咽虎溪。積雪摧松。則色侔鵠樹。物感斯極。人悲可量。信而假殯于賢溪。其日而速窆於義□。其辭曰。
麟聖依仁仍據德。鹿仙知白能守黑。二教徒稱天下式。螺髮真人難确力。十萬里外□西域。□□年後燭東圀。雞林地在鼇山側。仙儒自古多奇特。可憐羲仲不賓餞。更悲佛印辭空色。教門從此分邪□。言路因之理溝洫。身依兔窟心難息。足蹋羊歧眼還惑。法海安流直叵測。□心□訣苞真悊。得之得類因象得。默之默異寒蟬默。北山昔與南岳涉。雲鵠翹與展鵬翼。海外時遊遠禪亦。蓬托麻中能自直。珠探衣內休傍貸。湛若賢溪善知識。十二因緣匪虛飾。何因□□
絙□。何用紙筆及含墨。彼或遠歸來匍匐。幾能前坐降魔賊。莫把意樹誤𦀂埴。莫把□□枉□□。莫把恒沙論萬億。莫把孤雲定南北。德馨四遠聞薝蔔。惠化一方安社稷。同奉天花缺拭缺禪缺攜嗣佳綿缺入棘腐儒□款慚□名可勒。才輸飾頌文難𦀂。涉□未向山中□。
集／總集／全唐文／唐文拾遺／卷四十八／沈仁衷／感應塔記(P.10922-2)
感應塔記
昔者瞿曇氏之化天竺也。將宏妙法。式振辨才。既演暢于崛山。俄湧現于靈塔。久居多寶。契乎宿因。純化之瑞。斯可見矣。洎無憂王之治間洲也。冥搜舍利。遐構佛陀。括囊于八國之中。經營于一日之內。被乎世界。炯若星羅。鬼國之憂。斯可見矣。由是教傳東國。法仰西方。伊塔廟之聿興。遂支提而寢廣。徵諸善者。可
得言之。晉義熙二年。隱士許詢字元度。拂衣俗態。脫屣浮名。捨第宅兩區。建迦藍二所。其一則營于鏡水。號曰祇洹。其一則立彼蕭山。目之崇化。迺于餘衍。樹以浮圖。唯乏相輪。未全香剎。旋于中夜。忽邇飛耒。既道俗而式瞻。且規矩而暗合。未幾。有番僧邂逅。繞塔踟躕。或問其來。非無所以。乃言國為天竺。寺實菩提。遽失相輪。遍搜印度。遂杖錫跋履。尋光現真。眾復詰之。奚以為證。訴以七寶營搆。諒匪五金作為。驗之不誣。信矣何爽。元度載發宏願。當冀來生。果克為王。重建是塔。浮世空嗟于閱水。善根有若于移山。逮夫梁武受圖。蕭氏命族。至岳陽王詧。除會稽郡守。將欲理棹。訪于志公。歷彼川塗。訣之休咎。乃曰。今之分命。蓋還舊居。請詢曇彥上人。在彼香巖精舍。無何法眼。早已經心。遂約緇徒。佇迎元度。數日岳陽適至。畫隼爰來。夫彼彥師。已伺門首。乃謂曰。許元度。來何暮。昔日浮圖今如故。岳陽王應之曰。弟子姓蕭名詧。豈許元度耶。彥師既知宿命未通。豈造次能喻。于時延入虛室。遽爇名香。乃以定慧加之。于是斯須。恍若豁開疑罔。鎮悟前生。洞究因緣。了在心目。俄命同載。適彼蕭山。爰止舊廬。遂禮遺像。既現塔中舍利。兼騰基上神
光。仍于龕室之間。採出斧鑿之類。且悲且喜。于載于三。尋率俸金。別營雁塔。不日而就。異世合符。稽彼感通。有如影響。邇後年祀敻遠。世故推遷。緬層搆之冀存。顧基坰之空在。累代而下。一簣不留。遐考厥出。宜乎有待。吳越監軍節度使渤海公。文武傑出。忠孝間生。實惟霸王之心腹。久居元舊之爵位。中立無倚。出言有章。多重寶綠水紅蓮。得夷吾春風夏雨。綵衣炳煥。棣萼芬芳。虞潭養堂。莫能比興。陸凱侯族。才足矜誇。而能屬意真筌。靈衿道樹。側聞往事。載動信心。遂與蜀國夫人。敦琴瑟之情。表金石之固。同發誠願。須彼勝緣。務捨珍財。再崇瑞相。而乃磨礱文石。陶埏塼瓦。起自戊午年秋初。訖于己未歲冬首。甃成雙塔。並建五層。其制超今。其高邁古。事符感徹。妙盡雕鎪。東則璀璨珴珴。樹岳陽之善本。西則晶熒赫赫。表元度之良因。其第一層則儼列天人師子石像。其第二層已上。則湧起千佛。面于四方。眾寶莊嚴。五綵繪素。聳銕輪而萃漢。懸金鐸以鳴風。臺類須彌。狀侔阿育。晉代之高蹤不泯。梁朝之餘烈重光。愚竊思之。信可徵矣。若非公纘許詢前志。應蕭詧後身。則何得契彼三生。成茲萬善。夫如是。亦何必志公復出。曇彥重來。舉
而論之。固其宜矣。樹德之盛。積善攸歸。雅述徽猷。稱乎琬琰。仁衷才疏頌魯。學媿游梁。摛藻騰芳。徒懷鳥鳳。激波飛譽。曷比魚鵾。誰謂餙揚。罔遺荒墜。退讓弗克。黽勉何多。雖銳意于枳園。必貽譏于畫虎。其詞曰。
粵靈塔之穹崇兮。肇多寶之湧現。矧阿育王之鬼功兮。示閻浮之神變。禮一念之勤拳。闢萬善之關鍵。由感應之不誣。遂祖述之斯薦。有許詢之曠達。樂蕭山之蔥蒨。捐爽塏之華居。聿莊嚴于秘殿。營窣漢之俄成。慊相輪之未建。忽中夜而飛來。實眾目之咸見。冀後世之再逢。俾真風之重扇。造梁朝于帝族。封蕭詧于禹甸。問所適于誌公。通宿命于曇彥。果宏誓于疇昔。襲洪固于周遍。洎年代之屢遷。念頹毀之誰援。誕明公于海嶽。列群辟于方面。鼓琴瑟之克諧。捨金玉而靡倦。樹雙標之聳拔。表三生之勇健。燦熠熠之金容。累層層之玉現。振象教之罔細。開龍華之方便。輾不退之法輪。正無漏之高選。惟天上兮人間。受豐報之宏願。紹興府志
子／醫家／御定佩文齋廣群芳譜／天時譜　卷一至卷六／夏　卷四／六月／集藻／五言古詩(P.37-2)..[文淵閣四庫全書本]
〔五言古詩〕
〔增〕宋鼂補之〈夏季〉夏季百果繁兔葵亦成實獨有野石榴幽花時熠熠熠熠非獨好芳榮頼午日翩翩彼白蜨髣髴麤采挹睡餘起對此嘉興亦蕭瑟良非阡陌麗敢競陽春出無言以成蹊上愧桃李質幸當飽霜餘萬顆富君室
子／醫家／御定佩文齋廣群芳譜／花譜　卷二十二至卷五十三／卷二十九　荷花一／集藻／賦(P.20-2)..[文淵閣四庫全書本]
［賦］
御製〈西苑芙蕖賦〉惟澤芝誌於爾雅菡蓞詠於風詩繄金塘
之麗草允栁沼之朱儀夫其的爍輕莎翩躚清瀨玉節蟠根翠羽襞葢縷黃作鬚跗紫成𦷾䕃太液之漣漪蕩昆明之霧靄爾乃幽房晨折芳葩夜舒前迎丹殿後匝瑶除髙披直道斜嬝周廬萋萋川碧淼淼天虚光留錦騖隂唼文魚葉𣻌珠而錯落影翻月而軒渠若夫黛罨如烟華濃似𦂶藻采橫洲霱雲被沚或雪沁瓊英螺含碧蘤桃倩紅𧀮菊分金蕊競秀揚輝爛兮出水如仰如俯似低復昂𠅘𠅘交𠋣田田並将宛若瑶林之四映矯如朱鷺之載翔至於
萍合橋㾗蒲牽波縠溪静禽喧臺髙樹複梅雨滳而浮馨麥飈扇而散馥氤氲於講席之書郁烈乎侍臣之服間命沙棠之楫駕芙蓉之舟似搴華峰之種無待汾水之謳宴羣工於在鎬聊悦豫以凝庥盖其濯素挺生拔泥不滓外直中通花榮實㫖潔比髙人清同君子是以廬山則淵明屆焉濂溪則惇頤樂只余願賢士之釋荷裳乃睠幽姿而不自已
〔増〕漢閔鴻〈芙蓉賦〉乃有芙蓉靈草載育中川竦修幹以
凌波建綠葉之規圓灼若夜光之在𤣥岫赤若太陽之映朝雲乃有陽文修嫮傾城之色揚桂枻而来遊玩英華於水側納嘉賔兮傾筐珥紅葩以為餙感夭桃而歌詩申闗雎以自敕嗟留夷與蘭芷聴鶗鴂而不鳴嘉芙蓉之殊偉託皇居以𤼵英　魏曺植〈芙蓉賦〉覽百卉之英茂無斯華之獨靈結修根於重壤泛清流而擢莖其始榮也皦若夜光尋扶桑其揚暉也晃若九陽出暘谷芙蓉蹇産菡萏星屬𢇁條𡸁珠丹榮吐綠焜焜韡韡爛
若龍燭觀者終朝情猶未足於是狡童媛女相與同遊擢素手於羅袖接紅葩於中流　晉孫楚〈蓮花賦〉有自然之麗草育靈沼之清瀨結根繫於重壤森蔓延以騰邁爾乃紅花電𤼵暉光曄曄仰曜朝霞俯照緑水潜緗房之奥密兮含珍藕之甘腴攅聚星列纖離相扶㣲若𤣥黎披幽夜粲若鄧林飛鵷雛　潘岳〈蓮花賦〉偉𤣥澤之普衍嘉植物之並敷遊莫羙於春臺華莫盛於芙蕖於是恵風動冲氣和眄清池翫蓮花舒綠葉挺纖柯結
綠房列紅葩仰含清液俯濯素波修柯婀娜𣐱莖苒弱流風徐轉廻波㣲激其望之也曄若皦日燭崑山其即之也晃若盈尺映藍田　〈芙蓉賦〉䕃蘭池之豐沼育沃野之上腴課衆榮而比觀煥卓犖而獨殊狎獵雲布窋咤星羅光擬燭龍色奪朝霞丹煇揮紅飛鬚𡸁的紛披赩赫散煥熠爚流芬賦采風靡雲旋布濩磊落蔓衍夭閑𤼵清陽而增媚潤白玉而加鮮　夏侯湛〈芙蓉賦〉臨清池以遊覽觀芙蓉之麗華潜靈藕於𤣥泉擢修莖乎
清波煥然䕃沼灼爾星羅若乃廻縈外散菡萏内離的出艶𤼵葉恢花披綠房翠𦷾紫飾紅敷黃螺圓出𡸁蕤散舒纓以金牙㸃以素珠固陂池之麗觀尊終世之特殊爾乃採淳葩摘圓質析碧皮食素實味甘滋而清羙同嘉異乎橙橘参嘉果以作珍長𠑽御乎口實　宋傅𠅙〈芙蓉賦〉考庶卉之珍麗實總羙於芙蕖潜幽泉以育藕披翠蓮而挺敷汎輕荷以冒沼列紅葩而曜除徼旭露以滋采靡朝風而肆芳表麗觀於中沚播郁烈於蘭
堂在龍見而萌秀於火中而結房豈呈芬於芷蕙将越味於沙棠詠三閭之被服羙蘭佩而荷裳伊𤣥匠之有瞻悦嘉卉於中渠既輝映於丹墀亦納芳於𦂶䟽
〔原〕鮑照〈芙蓉賦〉感衣裳於楚賦詠憂思於陳詩訪羣英之艶絶標髙名於澤芝會春陂乎夕張搴芙蓉而水嬉抽我衿之桂蘭㸃子吻之瑜辭𨕖羣芳之徽號羙斯花之郁烈抱兹性之清芬稟若華之驚絶單蓲陽之妙手測淲池之光潔爍彤輝之朙媚粲雕霞之繁悦顧椒丘而
非偶豈圓桃而能埓彪炳以蒨藻翠莖而紅葩青房兮規接紫的兮圓羅𣗳妖婬之弱幹散菡萏之輕荷上星光而倒景下龍鱗而𨼆波戲錦鱗而夕映曜繡羽以晨過結游童之湘吹起榜妾之江歌備日月之温麗非盛明而謂何若乃當融風之暄盪承暑雨之平渥被瑶塘之周流繞金渠之屈曲排積霧而揚芳鏡洞泉而含綠葉折水以為珠條集露而成玉潤蓬山之瓊膏輝葱河之銀燭𠜍五華於仙草超四照於靈木雜衆姿於開卷
閲羣貌於昬明無長袖之容止信一笑之空城森紫葉以上擢紛緗蕊而不傾根雖割而琯徹柯既解而𢇁縈感盛衰之可懐質始終而常清故其為芳也綢繆其為媚也奔𤼵對妝則色殊比蘭則香越泛明彩於宵波飛澄華於曉月陋荊姬之朱顔笑夏女之光髮恨狎世而貽賤徒愛存而賞沒雖凌羣以擅竒終從嵗而零歇
〔増〕梁簡文帝〈採蓮賦〉望江南兮清且空對荷華兮丹復紅卧蓮葉而覆水亂髙房而出叢楚王暇日之歡麗人
妖艶之質且棄𡸁釣之魚未論芳䓑之實惟欲迴渡輕船共採新蓮傍斜山而屢轉乘橫流而不前於是素腕舉紅袖長迴巧笑堕鳴璫荷稠刺宻亟牽衣而綰裳人喧水濺惜虧朱而壊妝物色雖晚徘徊未返畏風多而榜危驚舟移而花逺謌曰𡮢聞蕖可愛採擷欲為裙葉滑不留綎心忙無暇薫千春誰與樂惟有妾随君　元帝〈採蓮賦〉紫莖兮文波紅蓮兮芰荷綠房兮翠盖紫實兮黃螺於時妖童媛女蕩舟心許鷁首徐廻兼傳羽杯
棹将移而藻挂船欲動而萍開爾其纎腰束素遷延顧歩夏始春餘葉嫩花初恐沾裳而淺笑畏傾船而斂裾故以水濺蘭橈蘆侵羅𧟆菊澤未反梧臺逈見荇濕霑衫菱長繞釧泛柏舟而容與歌採蓮於江渚歌曰碧玉小家女来嫁汝南王蓮花亂臉色荷葉雜衣香因持薦君子願襲芙蓉裳　昭明太子〈芙蓉賦〉色兼列彩體繁衆號初榮夏芬晩花秋曜興澤陂之徽章結江南之流調　江淹〈蓮花賦〉檢水陸之具品閲山海之異名珍爾
秀之不定乃天地之精英殖東國之流詠出西極而擅名方翠羽而結葉比碧玉而為莖蕊金光而赩色藕氷折而玉清載紅蓮以吐秀披絳葉以舒英故香氛感俗淑氣参靈躑躅人世茵蒀祇㝠青桂羞烈沉水慚馨於是生乎澤陂出乎江隂見彩霞之夕照覿雕雲之晝臨既翕赩於洲漲亦映曖於川潯奪夜月及熒光掩朝日與赩火出金沙而延曜被淥波而覃拖冠百草而絶羣出異𩔖之衆夥故仙聖傳圖英𨼆留記一為道珍二為
世瑞𤼵青蓮於王宫驗竒花於陸地若其江淡澤芬則照電爍日池光沼綠則明璧洞室曜長洲而瓊文映青崖而火質或凴大淵之清峭或殖疏圃之蒙宻故河北櫂歌之姝江南採菱之女春水厲兮楫潺湲秋風駛兮舟容與著縹芰兮出波擥湘蓮兮映渚迎佳人兮北燕送上客兮南楚知荷華之将晏惜玉手之空佇廼為謡曰秋雁度兮芳草殘琴柱急兮江上寒願一見兮道我意千里逺兮長路難若其花實各名根葉異辭既號芙
蕖亦曰澤芝麗詠楚賦艶歌陳詩非獨瑞草爰兼上藥味靈丹砂氣驗青艧乃可劍棄海岫龍舉雲㠋畫臺殿兮霞蔚圖縑縞兮炳爍永含靈於洲渚長不絶兮川壑
〔原〕唐王勃〈採蓮賦〉非登髙可以賦者惟採蓮而已矣况洞庭兮紫波復瀟湘兮綠水或暑雨兮朝霽乍凉飈兮暮起黛葉青跗烟周五湖紅葩絳蘤電爍千里尤見重於幽客信作謡於君子爾其珍族廣茂淑類博傳藻河渭之空曲被沮漳之淪漣燭澄灣而爛爛亘修漲之
田田豈直水區澤國江漘海壖是以吴娃越艶鄭婉秦妍感靈翹於上節悦瑞色於中年錦㠶映浦羅衣塞川飛木蘭之畫楫駕芙蓉之𦂶船問子何去幽潭採蓮已矣哉誠不知其所以然賞由物召興以情遷故其游泳一致悲欣萬緒至若金室麗妃璇宫佚女傷鳯臺之寂寞厭鸞扃之閑處侍飲南津陪歡北渚見磯岸之紆直覿旌旄之低舉上苑神池芳林御陂樓隂架沚殿彩乗漪張拜洛之容衞備橫汾之羽儀簫鼓𤼵兮龍文動鱗
羽喧兮鷁首移咸靚妝而麗服各分騖而並馳蘋縈漿礙荇觸船危視雲霞之沃蕩望林泉之蔽虧洪川泱泱兮菡萏積綠水湛湛兮芙蕖披惜嵗時兮易晚傷君王兮未知折紺房與湘菂攬紅葩及碧枝廻綃裙兮竊獨歎歩羅襪兮私自竒莫不驚香悼色畏别傷離復有濯宫年少期門公子翠髮蛾眉頳唇皓齒傅粉蘭堂之上偷香椒屋之裏亦復銜恩激誓佩𠖥緘愁承好賜之珍席奉嬉遊之彩斿繡楝曛兮翠羽帳瑶塘曙兮青翰舟
搴條拾蕊沿波泝流池心𡩖而藻薄浦口窄而萍稠和橈姬之衞吹接榜女之齊謳去復去兮水色夕採復採兮荷葉秋願承歡而卒嵗長接席而寡仇於是薊北無事𨵿西始樂霧盡江垠氣恬海寞消怪氣於沅澧照榮光於河洛殊方異類舞詠相錯王公𠨞士歌吹並作則有侯家瑣第戚里芳園穿池壩岸之曲蓄水河陽之源隄防谷口島嶼轘轅嘉木畢植靈草具繁沉桂北之丹藕濯荊南之紫根鬱凄凄而霧合燦曄曄而霞翻洎乎
氣徹都鄙景華川陸麥雨㣲凉梅飈淺燠命妖侣於石城嘯娱朋於金谷乃使綠珠捧棹青琴理舳樽芳醪藉珍餗汎玉潭之瀰漫遶金渠之隈隩石近水而苔濃岸連山而𣗳複排芰末而爭逺託蘆間而競逐赴汨凌波飛袿振羅風低綠幹水濺黃螺上客喧兮樂未已羙人醉兮顔将酡畏蓮色之如臉願衣香兮勝荷徘徊郢調悽慘燕歌念窮歡於水涘誓畢賞於川阿結漢女邀湘娥北溪蕊尚密南汀花更多恨光景兮不駐指芳馨兮
謂何若乃南楚義妻東吴信婦結䄜整佩承筐奉帚忽君子兮有行復良人兮逺征南討九真百粤北戍雞田雁城念去魂駭相視骨驚臨春渚兮一送見秋潭兮四平與子之别烟波望絶念子之寒江山路難水淡淡兮蓮葉紫風颯颯兮荷花丹翦瑤帶而猶欷折瓊英而不歡既而緣隈逗浦還栧歸㯭睠芳草兮已殘憶離居兮方苦延素頸於極漲攘皓腕於神滸惜佳期兮末由徒增思兮何補又若倡姬蕩媵命侣招羣淇上洛表湘臯
汝墳望洲草兮翡翠色動浦水兮驪龍文願觧佩以邀子思搴裳而從君悲時暮愁日曛鳴鐶釧兮響窈窕艶珠翠兮光繽紛憐曙埜之絳氣愛晴天之碧雲棹廵汀而栁拂船向渚而菱分掇翠莖以翳景襲朱蕚以為裙梃楫凌亂風流雨散鳴榔絡繹霧罷烟釋状飛虯之蜿蜿若驚鴻之奕奕艇怯奔潮篙憎淺石絲著手而偏繞刺牽衣而屢襞乃有貴子王孫乘間縱觀何平叔之符彩潘安仁之藻翰税龍馬於金堤命鳧舟于石岸錦纜
翻灑銀檣照爛日側光沉風驚浪深紆北渚之新贈恣東溪之密尋鴛鴦繡彩之文履瑇瑁瓊華之寶琴扣舷擊榜吴歈越吟溱與洧兮葉覆水淮與濟兮花冒潯值朙月之夕出逢丹霞之夜臨茱茰歌兮軫妾思芍藥曲兮傷人心伊採蓮之賤事信忘情之葢寡雖迹兆於水鄉遂風行於天下感極哀樂聲参鄭雅是以緬察谷底窮覽地維北盡豐鎬澇潏南究巴沲越沂莫不𠉀期應節沿濤汎湄薄言採之興言服之𤼵文扃之麗什動幽
幌之情詩使人結眷令人相思宜其色震百草香奪九芝棲碧羽之神雀負青𦫉之寶龜紫秩流記丹經秘詞豈徒加繡柱之光彩曄文井之華滋已矣哉向使時無其族代乏厥類獨秀上清之境不生中國之地學鸞鳯而時来與鶼鶼而間至必能使衆瑞彩沒羣貺色沮湯武齋戒伊臯延佇豈俾夫秦童趙僕倡姬艶女狎而玩之擷而採之乎時有東鄙幽人西園舊客常陪帝子之輿經侍天人之籍詠綠竹於風曉賦彤管於日夕暑徃
寒来忽矣悠哉蓬飄梗逝天涯海際似還卬之寥廓同適越之淫滯蕭索窮途飄颻一隅昔聞七澤今過五湖聼菱歌兮幾曲視蓮房兮幾株非鄴地之宴語異睢苑之歡娱况復殊方别域重瀛複嶂虞翻則故鄉寥落許靖則生涯惆悵感芳草之及時懼修名之或喪誓剗迹潁上棲影渭陽枕箕岫之孤石泛磻溪之小塘餐素實兮吸絳芳荷為衣兮芰為裳永潔已於丘壑長寄心於君王且為歌曰芳華兮修名竒秀兮異植紅光兮碧色
稟天地之淑麗承雨露之霑飾蓮有藕兮藕有枝才有用兮用有時何當娜婀華實移為君含香藻鳯池　宋之問〈秋蓮賦并序〉天授元年勑學士楊炯與之問分日於洛城西入閣每雞鳴後至羽林仗閽人奏名請龜契佇命拱立於御橋之西玉池清冷紅蕖菡萏謬履扃闥自春徂秋見其生視其長覩其盛惜其衰得終天年而無夭折者良以隔礙仙禁人莫由見向若生於瀟湘洞庭溱洧淇澳即有吴姬越客鄭女衞童芳心未成採擷
都盡今委以白露順以凉風榮落有期秋分畢矣斐然願歌其事乆之乃為秋蓮賦焉若夫西城秘掖北禁仙流見白露之先降悲紅蕖之已秋昔之菡萏齊秀芬敷競𤼵君門閟兮九重兵衞儼兮千列綠葉青枝緣溝覆池映連旗兮揺艶揮長劍兮陸離疏瀍兮裂榖交流兮相沃四繞兮丹禁三匝兮承明曉而望之若霓裳宛轉朝玉京夕而察之若霞標灼爍散赤城既如秦女艶日兮鳯鳴又似洛妃拾翠兮鴻驚足使瑶草罷色芳𣗳無
情複道兮詰曲離宫兮相屬飛閣兮周廬金鋪兮璧除君之駕兮旖旎蓮之葉兮扶疎萬乘顧兮駐綵騎六宫喜兮停羅裾仰仙遊而徳澤縱幽覽而神虚豈與夫溪澗兮沼沚自生兮自死海泝兮江沱萬里兮烟波泛漢女遊湘娥佩鳴玉戲清波中流欲渡兮木蘭楫幽泉一曲兮採蓮歌江南兮峴北汀洲兮不極既有芳兮莎城長無艶兮水國豈知移植天泉香飄列仙嬌紫臺之月露含玉宇之風烟雜葩兮照燭衆彩兮相宣鳥翡翠兮
丹青翰𣗳珊瑚兮林碧鮮夫其生也春風晝蕩爍日相煎夭桃盡兮穠李滅出大堤兮艶欲燃夫其謝也秋灰度管金氣騰天宫槐疎兮井桐變搖寒波兮風颯然歸根息艶兮八九月乘化無窮兮千萬年越人望兮已長久鄭女採兮無由緣何深蔕之能固何穠香之獨全别有待制揚雄悲秋宋玉夏之来兮翫早紅秋之暮兮悲餘綠禮盛燕臺人非楚材雲霧圖兮蘭為閣金銀酒兮蓮作杯落英兮徘徊風轉兮哀哀入黃扉兮灑錦石縈
白蘋兮覆綠苔寒暑忙忙兮代謝故葉新花兮往来何秋日之可表托芙蓉以為媒
〔増〕白居易〈荷珠賦〉迸水所集輕荷正敷引修莖而出葉凝玉液以成珠浄緑田田神龜之巢處斯在虚眀皎皎靈鵲之銜来豈殊既羅列其青葢又昭章於白榆亂㸃的爍分規青瑩仰虚無以上出掩晶熒而外映灑之不著湛兮逾浄時寄寓於傾欹每因依於平正可止則止必荷之中央在圓而圓得水之本性飃飈既息而常凝魚鳥頻衝而不定爾乃
一氣暗後初陽照前宿雨霽而猶在曉露裛而正鮮熠熠有光映空水而煥若纍纍無數遍池塘而炯然宛轉而魚目廻視冲融而蚌胎未堅因霑濡而大小随㪚合以虧全輕彩蕩𣻌芳濃厭浥眀璣而夜月争光丹粟而晨霞散入其息也與波俱停其動也與風皆急若轉於掌乃是江妃之珠如凝於盤遂成泉客之泣冰壺捧玉而殊倫水鏡沈精而莫及則知氣有相假物有相資惟雨露之留處當芙蓉之茂時雖賦象而無準必成形而
在兹喻於人則寄之生也擬於道則冲而用之自契𤣥珠之妙何求赤水之遺　宋歐陽修〈荷花賦〉𡵯蘭塘以清暑兮颯蘋風以中人擷杜若之春榮兮搴芙蓉於水濵嘉丹葩之耀質出綠水而含新䕃曲池之清泚𣻌波紋之淵淪披紅衣而耀彩寄清流而託根挺無華之淺艶靡競麗乎先春抱生意以自得兮及薫時之嘉辰若夫夏畹蘭衰夢池草密惨羣芳之已銷獨斯蓮之迥出可以嗅清香而折酲可以玩芳華而自逸况其晩浦烟
霞水𠅘風日投文竿而餌𡸁泳萍莖而波溢𢇁縈藕以全折杯卷荷以半側墜紫菂以𣣱烟斂紅芳而向夕可憐影兮相顧列金葩而返植清風遏以似起碧露合而乍失或兩兩以相扶漸𠅘𠅘而獨出𤼵臙脂於北土生異香於西域匪江妃之小腰即廣陵之清骨爾乃曲沼㣲陽橫塘細雨逐橋上之歸鞍笑堤邉之遊女堕虹梁而窺影𠋣風臺而欲舞覆翠被以薫香然犀燈而照浦雙心並根千株泣露湛月白而風清杳池平而𣗳古送
艇子於西州聞棹謳於北渚迎桃根而待檝逢宓妃而未渡廹而視之靚若星妃臨水而脉脉盈盈逺而望之杳如峡女行雲而朝朝暮暮其妖麗也其閒雅也香荃橈兮木蘭舟澹容與兮悵夷猶東西随葉𨼆上下逐波浮已見雙魚能比目應笑鴛鴦會白頭昔聞妃子貴東隣池上金花不染塵空留此日田田葉不見當時歩歩人　明申時行〈瑞蓮賦并序〉惟聖皇御歴十有四年道化滂流和氣翔洽於時崇慈寜之新構備尊飬之上儀
大孝潜孚靈貺昭答乃有嘉蓮獻異重臺𤼵祥萬乗臨觀六宫燕喜信熙時之上瑞馨徳之貞符爰付丹青用𡸁琬琰命臣等賦之臣謹拜手𥟵首而作賦曰若夫璇宫壯麗紫殿巍峩接蓬莱之仙苑環太液之㤙波渟泓𤣥澤醖釀醇和欣嘉生之咸鬯紛靈瑞其何多宛彼芙蕖嫣然沼沚載以文罌陳之金戺覆碧葉兮田田𣻌清漣兮泚泚被茝紉蘭抽黃曵紫既冉冉以流馨復重重而結𦂶爾其艶外生艶華中吐華剖碧房兮敷絳蕚幻
珠實兮成丹葩粲英英其疉起芬郁郁其交加乃若旭日方升𠨞雲有爛初抱赤兮若傾忽飛丹兮若煉如盤如葢臨金掌以曈曨非霧非烟照虹梁而璀璨又若桂輪乍滿蕙露初零凝清輝兮湛湛潄芳潤兮盈盈紺宇層樓接銀潢而瀲灔雲鬟髙髻開寶鏡以晶熒又若凉雨纔收薫風徐送濯雲錦兮澄鮮舞霓裳兮飛動凌波綽約宛洛浦之驚鴻翽羽翩躚恍秦臺之儀鳯至於星敷電𤼵霧變霞蒸觸景而生態隨物而賦形縦他卉之
穠麗未若茲花之最靈觀其托體慈闈敷榮秘殿映藻井以生妍傍𦂶疏而呈倩煒煌三秀之庭揺曳五明之扇載色載笑如承長樂之歡来㳺来觀每荷重瞳之眷詫神物之有知信人寰之僅見豈比夫駢花并寔連理分枝望舒生於漢圃合歡産於唐池太華峯頭徒咏如船之異麻姑壇上虚傳變碧之竒斯盖重申之佑命特顯象於昌期猗歟我皇徳如虞聖時業業以憂勤日䕫䕫而祇敬承顔順志極尊飬之隆解慍阜財布𡩖仁之
令故珍貺駢𩥚而竒祥疉應䋲繩繼繼用彰累葉之休赫赫眀眀式表重華之盛尚増修於𤣥徳庶永承乎天慶
〔原〕申時行〈後瑞蓮賦〉有韡者華婉如清揚菡萏為簮芙蓉為裳出五沃之上腴兮苞九疑之竒芳繄中通而外直兮洵䔍實而輝光徳可比於君子兮又奚遜夫國香羌託種於𩄇沼兮載移根於長樂挺翠盖之團團兮冒朱華之灼灼枝承蕤以婀娜兮何揚翹之磊落揉珠菂以成葩兮煥重英之出蕚森濯潁於芝房兮儼敷
榮於菌閣朝晞髮於扶桑兮若葵赤之常傾夕弄影於望舒兮象桂輪之載盈峩星冠於絳闕兮散霞標於赤城鳯羽矯其翩翻兮蜃樓起而崢嶸恣意態之橫出兮紛可炳於丹青彼新宫之嶻嶪兮固神靈之所宅薫風扇其淳和兮甘雨滋其薌澤卿雲助其爛漫兮膏露増其的皪夫惟孕粹而鍾祥兮肆焜煌而舄奕乃其含芬桂掖流曄椒塗承恩輝於黼幄兮分繡采於翟䄖映畫堂之甲帳兮迎紫𦋺之金輿燦榮光於華渚兮鬱佳氣
於蓬壺宫伯忻忻而告瑞慈顔𥠇𥠇其歡愉何司花之特巧殆坤元之出符天子乃考祥圖披靈契徴素蓮於王母遡石蕖於炎帝或一房而百子或一花而千嵗兆多夀而多男允卜年而卜世於是羣臣効三呼之祝薦萬嵗之觴陳瓜𤔅椒聊之什詠竹苞松茂之章曰文子與文孫兮𠈷熾而昌曰聖母及聖皇兮𠈷夀而康如重臺之積累共乾坤而乆長臣拜手而作頌庸昭示於無疆頌曰瞻彼璇宫臨紫極兮仙籞神池滙靈澤兮煜煜
竒葩産禁掖兮綠葉朱華苞翠菂兮重英疉蕚何赩赫兮地符山川帝申錫兮百世本支兆蕃碩兮慈齡聖算齊箕翼兮小臣獻頌揚休徳兮福禄萬年子孫千億兮
集／總集／全上古三代秦漢三國六朝文／全三國文　凡七十五卷　／魏　凡五十六卷　／卷四十四　魏　四十四　／阮籍　一　／清思賦(P.1305-2)
清思賦
余㠯為形之可見。非色之美。音之可聞。非聲之善。昔黃帝登仙于荊山之上。振咸池于南口之岡。鬼神其幽而夔牙不聞其章。女娃耀榮于東海之濱。而翩翻于洪西之㫄。林石之隕從而瑤臺不照其光。是㠯微妙無形。寂寞無聽。然後乃可㠯覩窈窕而淑清。故白日麗光。則季后不步其容。鍾鼓閶鉿。則延子不揚其聲。夫清虛寥廓。則神物來集。飄颻恍惚。則洞幽貫冥。冰心玉質。則激潔思存。恬淡無慾。則泰志適情。伊衷慮之遒好兮。又焉處而靡逞。寒風邁于黍穀兮。誨子而遊鶄。申孺悲而毋歸兮。吳鴻哀而象生。茲感激㠯達神。豈浩瀁而弗營。志不覬一作凱。而神正。心不蕩而自誠。固秉一而內脩。堪粵止之匪傾。惟清朝而夕晏兮。指濛氾㠯永寍。是時羲和既頹。玄夜始扃。望舒整轡。素風來征。輕帷連颺。華茵肅清。彭蚌微吟。螻蛄徐鳴。望南山之崔巍兮。顧北林之葱菁。大陰濳乎後房兮。明月耀乎前庭。迺申展而缺寐兮。忽一悟而自驚。焉長靈㠯遂寂兮。將有歙乎所之。意流蕩而改慮兮。心震動而有思。若有來而可接兮。若有去而不辭。嗟愽一作博。賤而失庚。一作心恍忽而失度。情散越而靡治。豈覺察而明真兮。誠雲夢其如茲。驚奇聲之異。缺造兮。鑑殊色之在斯。開丹桂桂一作山。之琴瑟兮。聆崇陵之參差。始徐唱而微響兮。情悄慧㠯蜲𧉮。遂招雲㠯致氣兮。乃振動而大駭。聲飂飂㠯洋洋。
若登崑崙而臨西海。超遙茫渺。不能究其所在。心瀁瀁而無所終薄兮。思悠悠而未半。鄧林殪于大澤兮。欽邳悲于瑤岸。徘徊夷由兮猗靡廣衍。遊平圃㠯長望兮。乘脩水之華旂。長思肅㠯永至兮。滌平衢之大夷。循路曠㠯徑通兮。辟閨闧而洞闈。羨要眇之飄遊兮。倚東風㠯揚暉。沐洧淵㠯淑密兮。體清潔而靡譏。厭白玉㠯為面兮。披御覽八作霏。丹霞㠯為衣。襲九英之曜精兮。珮瑤光㠯發微。御覽三百八十一作發輝。服儵煜㠯繽紛兮。綷眾采㠯相綏。色熠熠㠯流爛兮。紛雜錯㠯葳蕤。象朝雲之一合兮。佀變化之相依。麾常儀使先好兮。命河女㠯胥歸。步容與而特進兮。眄兩楹而升墀。振瑤谿而鳴玉兮。播陵陽之斐斐。蹈消漺之危跡兮。躡離散之輕微。釋安朝之朱履兮。踐席假而集帷。敷斯來之在室兮。乃飄忽之所晞。馨香發而外揚兮。媚顏灼㠯顯姿。清言竊其如蘭兮。辭婉婉而靡違。託精靈之運會兮。浮日月之餘暉。假湻氣之精微兮。幸備嬿㠯自私。願申愛于今夕兮。尚有訪乎是非。被芬芳之夕畼兮。將暫往而永歸。觀悅懌而未靜兮。言未究而心悲。嗟雲霓之可憑兮。飜揮翼而俱飛。棄中堂之局促兮。遺戶牖之不處。帷幕張而靡御兮。几筵設而莫輔。一作拊。載雲輿之奄靄兮。乘夏后之兩龍。折丹木㠯蔽陽兮。竦芝蓋之三重。翩翼翼㠯左右兮。紛悠悠㠯容容。瞻朝一作雲。霞之相承兮。佀美人之懷憂。采色雜㠯成文兮。忽離散而不畱。若將言之未發兮。又氣變而飄浮。若垂髦而失鬋兮。飾未集而形消。自自當作目流盻而自別兮。心欲來而貌遼。紛綺靡而未盡兮。先列宿之規矩。時黨莽而陰曀兮。忽不識乎舊宇。邁黃妖之崇臺兮。雷師奮而下雨。內英哲與長年兮。笞離倫與膺賈。搉魍魎而折鬼神兮。直徑登乎所期。歷四方而縱懷兮。誰云顧乎或疑。超高躍而疾鶩兮。至北極而放之。援閒維㠯相示兮。臨寒門而長辭。既不㠯萬物累心兮。豈一女子之足思。
集／總集／全上古三代秦漢三國六朝文／全晉文　凡一百六十七卷　／卷九十二／潘岳　三　／螢火賦(P.1991-1)
螢火賦
嘉熠燿之精將。與眾類乎超殊。東山感而增歎。行士慨而懷憂。翔太陰之元昧。抱夜光㠯清遊。熲若飛焱之霄逝。彗似移星之雲流。動集陽暉。灼如隋珠。熠熠熒熒。若丹英之照葩。飄飄熲熲。初學記作款款若流金之在沙。載飛載止。光色孔嘉。無聲無臭。明影畼遐。飲湛露于曠野。庇一葉之垂柯。無干欲于萬物。豈顧恤于網羅。至夫重陰之夕。風雨晦暝。萬物眩惑。翩翩獨征。奇姿燎朗。在陰益榮。猶賢哲之處時。時昏昧而道明。若蘭香之在幽。越羣臭而弭馨。隨陰陽之飄繇。非飲食之是營。問螽斯之無忌。希夷惠之清貞。羨微蟲之琦瑋。援彩筆㠯為銘。蓺文類聚九十七。初學記三十。御覽九百四十五。
集／總集／全上古三代秦漢三國六朝文／全晉文　凡一百六十七卷　／卷九十七／陸機　二　／瓜賦(P.2015-2)
瓜賦
佳哉瓜之為德。邈眾果而莫賢。殷仲和之湻化。播滋榮于甫田。背芳春㠯初載。近朱夏而自延。奮修系之莫莫。邁秀體之緜緜。赴廣武㠯長蔓。粲煙接㠯雲連。感嘉時而促節。蒙惠露而增鮮。若乃紛敷雜錯。鬱悅婆娑。發彼適此。迭相經過。熙朗日㠯熠熠。扇和風其如波。有葛蘽之覃及。象椒聊之眾多。發金縈于秀翹。結玉實于柔柯。蔽翠景㠯自育。綴修莖而星羅。夫其種族類數。則有栝樓定桃。黃㼐白縳。金釵密筩。小青大班。玄體素腕。貍首虎蹯。東陵出于秦谷。柱髓起于巫山。五色比象。殊形異端。或濟貌㠯表內。或惠心而醜顏。或攄文㠯抱綠。或被素而懷丹。氣洪細而俱芬。體脩短而必圓。芳郁烈其充堂。味窮理而不䬼。德弘濟于飢渴。道殊流于貴賤。若夫濯㠯寒水。淬㠯夏凌。越氣外斂。溫液密凝。體猶握虛。離若剖冰。蓺文類聚八十七。初學記二十八。御覽九百七十八。
集／總集／全上古三代秦漢三國六朝文／全晉文　凡一百六十七卷　／卷一百四／陸雲　五　／晉故散騎常侍陸府君誄(P.2056-2)
晉故散騎常侍陸府君誄案。陸喜字文仲。瑁第二子。孫晧時為選曹尚書。入晉為散騎常侍。
惟太康五年夏四月丙申。晉故散騎常侍吳郡陸君卒。嗚呼哀哉。天降純嘏。誕育俊乂。才□九奧。德鍾三懿。應運繼期。顯微闡昧。特恢大猷。雍化熙世。昊天不弔。奄忽零墜。嗚呼哀哉。朝隕棠。邦喪國輝。帝欽遺烈。士詠清機。思經皇心。痛浹民懷。揮淚充邑。惜慟盈畿。敢述洪迹。于茲素旂。其辭曰。
於穆皇源。時惟誕弘。權輿有媯。爰帝暨王。徽音接響。丕祚克昌。乾鑒南眷。誕降我祖。顯考尚書。納言帝宇。正命惟允。銓衡攸序。篤生常侍。固天所隆。祚爾靈粹。陶㠯惠風。道協體稟。德與性鍾。叡心遠畼。淵思遐通。瞻言濳覽。克哲克聰。耽精遐奧。肆志篇章。仰咨遺訓。思齊曩蹤。擒光丞晦。微言是綱。錯綜羣蓺。精徹毫芒。顯允閑姿。既明且緯旦緯之緯當作偉。敦敘汜愛。經德紀義。契闊邦族。是綜是緯。博約㠯禮。陳錫載施。雍雍閨闈。克諧由仁。率禮崇化。色養寍親。九族和睦。德被宗姻。猗猗髦俊。祈祈縉紳。鑽仰明範。挹道希塵。愷悌弘裕。惠化是振。濳機密畼。靡幽不甄。濯㠯清波。權㠯明鈴。旌善板築。刊穢紫辰。邦無媮幸。靈不牟員。沐浴玄源。風移俗純。儀德鄒甸。比化泗濱。耀略切輝。既升末融。爰莅揚邑。作尹名邦。密邇帝畿。大東小東。宣敷五教。敞化㠯崇。徵無墜命。興無廢功。帝欽良政。民懷穆風。粵稽舊章。率由典刑。考績三載。絀幽陟明。超踐皇闥。紆組垂纓。奕世納言。帝衡㠯平。本崇曩烈。堂構克榮。征鼙屢振。干戈未戢。乃秉雄戟。徵戎東邑。四牡徂征。威德㠯立。爰守會稽。青紱既襲。帝曰欽哉。疇咨羣后。改授顯服。屯騎是撫。雍容皇甸。綜文經武。時值大過。士爽其德。虔惟常侍。高明柔直。履冰察霜。淪心遠測。春存三季。形志于色。頻顣厄運。載離咎慝。靖亨思順。曹氏匪革。投弁釋紱。晧恩皓恩當作浩恩東嶽。遁世無悶。清源是濯。馥風彌馨。明徽載鑠。皇途既闢。天罔誕張。運在九五。違嶮即康。猗歟高懿。避風遠臧。帝降大命。𠀉園是揚。祼將天邑。舒藻舊京。僉曰休哉。昭德塞違。乃升常伯。補闕拾遺。振纓紫極。攄
光太微。奕奕玄冕。熠熠貂璫。仰耀皇維。俯映明堂。輿振鳴鸞。體佩琮璜。居德彌沖。雖休匪康。既跚君宿。未跱鼎辰。將陟太階。弘載育民。皇靈靡顧。大命奄臻。厲凶彌畱。儵忽頹湮。嗚呼哀哉。黃河難澄。梁木易荒。聖賢絕景。希世齊光。豈曰徒生。實維天網。於鑠常侍。本德昭仁。俯鑑瑤響。仰綴玉振。其在克壯。自蹇乘屯。鳳翳靈條。龍竄祕泉。收逋匿耀。洪略陶縕。雖跚嘉運。託景風雲。瑰光既耀。靈寶未闡。弗慮皇圖。銜恨徂遷。嗚呼哀哉。江河慕海。𠀉陵樂山。於惟君德。齊聖廣淵。羣彥景附。漸化濯真。蓋㠯崇嚴。函㠯裕淵。西徂華源。負澤慕塵。幽萌濳畼。滯思賴振。六言六行。匪君不肅。五有三無。匪君不極。衡準失平。匪君不直。方策遐邈。匪君不式。君其永沒。民其焉則。結思遺愛。惟哀允惻。嗚呼哀哉。仲尼喪魯。孺慕失聲。國僑殞鄭。邦無竽笙。實惟常侍。徽懿克明。思思當作恩懷士心。信結民情。聞者巷泣。赴者風征。八音輟響。獻酢弗營。羽檝翳川。輕駕盈庭。揮袂雲藹。殞淚雨零。嗚呼哀哉。伊惟平生。襲寵荷輝。愷樂承明。桑梓猶哀。聿懷震𠀉。言告言歸。明德遠燭。慮凶㠯咅咅當作吉。雖則榮泰。存亡是卹。爰築新邑。經始匪日。眷懷不虞。寍襯斯室。王事靡盬。皇畿是旋。鳴和吉往。曾未浹辰。震旆凶歸。輝景長泯。痛感皇祇。哀普四民。嗚呼哀哉。穆穆天子。昭明有融。乃命三人。禮憲是崇。賜㠯歸賻。榮㠯贈終。冠蓋南徂。映族輝邦。日薄南陸。辰次天漢。龜筴協貞。靈域載判。明器既庇。神道已羨。縣象未登。明星有爛。軒車微動。執紼同贊。永棄高廈。黃廬是館。寍彼昏昧。荒此輝粲。幽房長鍵。脩夜靡旦。翼翼輕蓋。翩翩丹旂。龍章舒藻。旟旐有輝。轜輪轇結。玄駟徘徊。人誰弗思。靡思匪哀。援扎心楚。投翰餘悲。嗚呼哀哉。
子／類書／藝文類聚／卷第八／水部上／江水(P.157)
江水
尚書禹貢．岷山導江．東別為沱．　又曰．三江既入．震澤底定．　春秋元命苞曰．牛女為江潮．江潮者．所以開神潤化．故其氣湍急．　孫卿子曰．子路盛服見孔子．孔子曰．由．是襜襜者何也．在昔江出於汶山．其始出．源可以濫觴．及其至江之津也．不方舟．不避風．不可涉也．非唯下流水耶．今汝衣服既盛．顏色充盈．天下且孰肯諫汝乎．　列女傳曰．楚昭王貞姜．齊女也．昭王出遊．留夫人漸臺．江水大至．使使者迎夫人．忘持符．夫人不肯出．使者還取符．未及．臺已壞．流水而死．事具人部賢婦人篇．　又曰．廣漢姜詩妻．事姑至孝．姑好飲江水．水去家七里．妻常雞鳴泝流而汲．而風雪．不時得水．詩責遣之．妻寄隣家．紡績給與．詩聞追還．舍側立有涌泉出．味如江水．　謝承後漢書曰．吳郡王閎．渡錢塘江．遭風．船欲覆．閎拔劍斫水．罵五○太平御覽六十作伍．子胥．水息得濟．　吳志曰．魏文帝出廣陵．望大江曰．彼有人焉．未可圖也．乃還．　吳錄曰．書云．三江既入．震澤底定．震澤．吳西南太湖也．　又曰．步騭表言．此降人說．北多作
布囊．欲以盛沙塞大江．吳主見呂岱．說．騭言北欲以沙囊塞江．每讀其表．輒獨失笑．此江自開闢以來．寧可以囊塞之乎．【詩】梁沈約泛永康江詩曰．長枝萌紫葉．清源泛綠苔．山光浮水至．春色犯寒來．臨睨信永矣．望美曖悠哉．寄言幽閨妾．羅袖勿空裁．　又渡新安江貽京邑遊好詩曰．眷言訪舟客．茲川信可珍．洞澈隨深淺．皎鏡無冬春．千仞寫高樹．百丈見遊鱗．紛吾隔囂滓．寧可濯衣巾．願以潺湲末．霑君衣上塵．　梁任昉濟浙江詩曰．昧旦乘輕風．江湖忽來往．或與歸波送．乍逐飜流上．近涯無睱目．遠峯更興想．綠樹懸宿根．丹崖頹久壤．　又嚴陵瀨詩曰．羣峯此峻極．參差百重嶂．清淺既漣漪．激石復奔壯．神物徒有造．終然莫能仗．　梁劉孝綽和太子落日望水詩曰．川平落日迥．落照滿川漲．復此淪坡池．泒引別沮漳．耿耿流長脈．熠熠動輕光．臨泛自多美．況乃還故鄉．榜人夜理檝．棹女闇成粧．欲待春江曙．爭塗向洛陽．　梁王臺卿臨滄波詩曰．高軒臨不測．清江窮廣深．天邊生岸影．水上結雲陰．風來白華起．潮滿黃沙．　又泛江詩曰．春江下白帝．畫舸向黃牛．錦纜迴沙磧．蘭橈避荻洲．濕花隨水泛．空巢逐樹流．岸社多喬木．山城足迥樓．　陳陰鏗晚出新亭詩曰．大江一浩蕩．離悲足幾重．潮落猶如蓋．雲昏不作峯．遠戍唯聞鼓．寒山但見松．九十方稱半．歸途詎有蹤．【賦】東晉郭璞江賦曰．咨五才之並用．寔水德之靈長．惟岷山之導江．初發源於濫觴．緫括漢泗．兼包淮湘．并吞沅澧．汲引沮漳．源二分於崌崍．流九泒乎潯陽．鼓洪濤於赤岸．淪餘波於柴桑．注五湖以漫漭．灌三江而漰沛．滈汗六州之域．經營炎景之外．呼吸萬里．吐納靈潮．自然往復．或夕或朝．若乃巴東之峽．夏后疏鑿．絕岸萬丈．
璧立霞駮．碧沙潰沱而往來．巨石硉矹以前却．魚則江豚海狶．叔鮪王鱣．鯟鮋．鮫鰩鯩鰱．爾其水物怪錯．則有王珧海月．土肉石華．瑣蛣腹蟹．水母目蝦．紫蚖如渠．洪蚶專車．瓊晞曜以瑩珠．石應節而揚葩．若乃龍鯉一角．奇鶬九頭．有鼈三足．有龜六眸．赬蟞肺躍而吐璣．文魮磬鳴以孕璆．馬騰波以噓蹀．水兕雷咆乎陽侯．雹布餘粮．星離沙鏡．青綸競糺．縟組爭映．石帆蒙籠以蓋嶼．蓱實時出而漂泳．其下則金礦丹礫．雲精燭銀．鳴石列乎陽渚．浮磬肆乎陰濱．其羽族則有晨鵠天雞．鴢鷔鷗．千類萬聲．自相諠聒．繁蔚芳蘺．隱藹水松．涯灌芊萰．潛薈葱蘢．爰有包山洞庭．巴陵地道．潛達傍通．幽岫窈窕．金精玉英瑱其裏．瑤珠怪石綷其表．海童之所巡遊．琴高之所靈矯．冰夷倚浪以傲睨．江妃含嚬而眇．若乃宙宇澄寂．八風不翔．舟子於是搦櫂．涉人於是檥榜．漂飛雲．運艅艎．舳艫相屬．萬里連檣．泝迴沿流．或漁或商．長風颹以增扇．廣莫音麗．而氣整．徐而不．疾而不猛．鼓帆迅越．漲截浻．倏忽數百．千里俄頃．於是蘆人漁人．擯落江山．衣則羽褐．食惟蔬鱻．或揮輪於懸碕．或中瀨而橫旋．忽忘夕而宵歸．詠采蔆以叩舷．及其譎變儵怳．符祥非一．動應無方．感事而出．經紀天地．錯綜人術．妙不可盡之於言．事不可窮之於筆．　晉庾闡涉江賦曰．發中州之曲泫．背石頭之巖岨．遡晨風而遙邁．乘濤波而容與．於是時也．夕日將昏．天吳駭奔．陽侯漂海．若泛江豚．爾乃雲霧勃起．風流溷淆．排巖拒瀨．觸石興濤．澎湃洗渒．鬱怒咆哮．迴連波以岳墜．壑后土而川窅．緫百川之殊勢．集朝宗乎滄浪．注天波於析木．瀲東極乎扶桑．體含弘而彌泰．道謙尊而逾光．齊山海以比量．冠百谷而稱王．此則水之勢也．且
夫山川瓌怪．水物含靈．鱗千其族．羽萬其名．毛羣詭觀．倮類殊形．明月晞光以夕耀．金沙逐波而吐瑛．撫檝中流．汨徂西土．過乎歷陽之津．迄乎橫江之浦．若乃越三江之下口．眇濡須以逕渡．邈天險之遐勢．歷習坎之重固．川瀆泓澄以含景．山水○原訛．據馮校本改．而鱗布．　晉曹毗涉江賦曰．迄趙屯．歷彭川．脩岸靡靡．莞葦芊芊．紫蓮被翠波而抗英．碧椹乘天岸而星懸．百籟夕奏．山精夜燃．狂飇蕭瑟以洞駭．洪濤突兀而橫峙．爾乃江狶彭濞．夜火煇煥．凌錯吐飇．駭鯨噴瀾．采蜂於是汎波．文魚於是登岸．【歌】晉夏侯湛江上泛歌曰．悠悠兮遠征．倏倏兮暨南荊．南荊兮臨長江．臨江河兮討不庭．江水兮浩浩．長流兮萬里．洪浪兮雲轉．陽侯兮奔起．驚翼兮垂天．鯨魚兮岳跱．蘪蕪紛兮被臯陸．脩竹鬱兮翳崖趾．望江之南兮遨目桂林．桂林蓊鬱兮鵾鷄揚音．凌波兮願濟．舟檝不具兮江水深沈．嗟迴盻於北夏．何歸軫之難尋．
子／類書／藝文類聚／卷第二十三／人部七／鑒誡(P.413)
藝文類聚卷第二十三
人部七　鑒誡
鑒誡
書曰．兢兢業業．一日二日萬機．　易曰．君子乾乾．夕惕若厲．　又曰．天道惡盈而福謙．　尚書曰．帝曰．來．禹．降水儆予．成允成功．克勤于邦．克儉于家．不自滿假．惟汝賢．汝惟不矜．天下莫與汝爭能．汝惟不伐．天下莫與汝爭功．　又曰．無稽之言勿聽．弗詢之謀勿庸．　又曰．玩人喪德．玩物喪志．不作無益害有益．功乃成．不貴異物賤用物．民乃足．犬馬非其土性不畜．珍禽奇獸不育于國．不寶遠物．則遠人格．所寶惟賢．則邇人安．不矜細行．終累大德．為山九仞．功虧一簣．　又曰．功崇惟志．業廣惟勤．位不期驕．祿不期侈．　又曰．作德心逸日休．作偽心勞日拙．居寵思危．　又曰．戒慎無虞．失法度．　又曰．戒之用休．董之用威．　毛詩曰．惴惴小心．如臨于谷．　又曰．殷鑒不遠．在夏后之世．　左傳曰．晉既勝楚．范宣子立於戎馬之前曰．君幼．諸臣不佞．何以及此．天命不于常．有德之謂也．　又曰．禍福無門．唯人所召．　又曰．臧孫云．季孫之愛我．疾疹也．孟孫之惡我．藥石也．美疹不如惡石．孟孫死．吾亡無日矣．　禮記曰．好田好女者．亡其國．　孝經曰．在上不驕．高而不危．所以長守貴也．　論語曰．君子有三戒．少之
時．戒之在色．及其壯也．戒之在鬬．及其老也．戒之在得．　又曰．如有周公之才之美．使驕且吝．其餘不足觀也．　太公金匱曰．武王問師尚父曰．五帝之戒．可得聞乎．師尚父曰．舜之居民上．矜矜如履薄冰．禹之居民上．慄慄如恐不滿．湯之居民上．翼翼乎懼不敢息．　又曰．吾聞道自微而生．禍自微而成．家語曰．孔子去周．而老子送之曰．凡當世之士．聰明深察而死者．好議人者也．博辯宏大而危者．好發人之惡者也．孔子曰．敬奉教．　又曰．舟非水不行．水入舟沒．民非君不治．民犯上則君危．故君子不可不嚴也．　又曰．顏回謂子路曰．力猛於德而得其死者．鮮矣．子慎諸．　又曰．以富貴而下人．何人不與．富貴而敬愛．何人不親．發言不逆．可謂知言矣．　又曰．曾子曰．狎甚則簡．莊甚則不親．是故君子之狎足以交其勸．莊足以成禮而已矣．　韓詩外傳曰．昔者禹以夏王．桀以夏亡．湯以殷王．紂以殷亡．故無常安之國．宜治之民．得賢則昌．不肖則亡．夫明鏡所以照形也．往古所以知今也．鄙語曰．不知為吏．視已成事．前車覆．後車誡．　又曰．曾子曰．君子有三言．可實○韓詩外傳二作貫．而佩也．一曰無內疏而外親．二曰身不善而怨他人．三曰患已至而後呼天．　戰國策曰．昔儀狄作酒而美．進之於禹．禹飲而甘之．遂疏儀狄絕旨酒．曰．後世必有以酒亡其國者．　管子曰．齊桓公與管仲鮑叔牙甯戚四人飲．公曰．何不為寡人壽．鮑叔牙奉杯而起曰．使公無忘在莒．管仲無忘其束縛在魯．甯戚無忘飯牛車下．公避席再拜．　鬻子曰．昔周公使康叔守殷．戒之曰．無煞不辜．寧失有罪．亦有無罪而見誅．無有有功而不賞．慎之．　晏子曰．君子居必擇鄰．遊必就士．可以避患也．　又曰．其文好者身必剝．其角美者身見煞．甘
泉必竭．直木必伐．　又曰．夫爵益高者意益下．官益大者心益小．祿益厚者施益博．　又曰．人之將疾．必先不甘粱肉之味．國之將亡．必先惡忠臣之語．　孫卿子曰．孔子對魯哀公曰．君者．舟也．庶人者．水也．水則載舟．水則覆舟．君以此思危．則不危焉．　又曰．得師者王．得疑者霸．自為謀莫己若者亡．　又曰．伯禽將歸於魯．周公謂伯禽曰．君子力如牛．不與牛爭力．走如馬．不與馬爭走．智如士．不與士爭智．我文王之子．武王之弟．成王之叔父．吾於天下．亦不賤也．常握髮吐餐．以接天下之士矣．　韓子曰．西門豹性急．佩韋以自緩．董安于心緩．佩帶以自急．故能以有餘補不足．以長續短之謂明主．　淮南子曰．天下有至貴．而非勢位也．有至富．而非金玉也．有至壽．而非千歲．愿恕反性．則貴矣．適情知足．則富矣．明死生之分．則壽矣．　說苑曰．魏武侯浮西河．中流．謂吳起曰．美哉河山之固．此魏國之寶也．對曰．在德不在險．昔夏桀之君．左河濟．右太華．伊在其南．羊腸在其北．不循仁政．湯放之．武侯曰．善．　又曰．有身貴而驕人者．民去之．位高而擅權者．君惡之．祿厚而不知足者．患處之．　新序曰．齊王聘田巴先生而將問政焉．對曰．政在正身．正身之本．在於羣臣．王召臣．臣改制鬋飾．問於妾．奚若．妾愛臣．諛臣曰佼．臣臨淄水而觀．然後自知醜惡也．今齊之臣諛王者衆．王能臨淄水見己之惡．過而自改．斯齊國治矣．　漢書曰．揚惲失官居家．治產業．起室宅．孫會宗戒之曰．為大臣廢退．當闔門惶恐．為可憐之意．不當通賓客．有稱譽也．　東觀漢記曰．馮勤遷司徒．是時三公多見罪退．上欲見令以善自矜．乃因讌見．從容戒之曰．朱浮上不忠於君．下凌轢同列．竟以中傷人臣．放逐受誅．雖追加賞賜．不足以償不訾
之身．忠臣孝子之覽照前世以為鏡誡．能盡忠於國．事君無二．則爵賞光乎當世．功名列於不朽．可不勉哉．　又曰．樊宏為人謙慎．常戒其子曰．富貴盈溢．未有能終者．天道惡滿而好謙．前世貴戚．皆明戒也．保身全己．豈不樂哉．　又曰．班超為都護．以任尚代超．尚謂超曰．君在外國三十餘年．而小人猥承君後．宜有以誨之．超曰．塞外吏士．本非孝子順孫．皆以過罪徙補邊．而蠻夷懷鳥獸之心．難禁易敗．今君性嚴急．水清無大魚．察政不及得下和．宜陽為簡易．寬小過．摠大綱而已．【詩】後漢傅毅迪志詩曰．咨爾庶士．迨時斯勗．日月逾邁．豈云旋復．於赫我祖．顯于殷國．二迹阿衡．克光其則．咨予小子．穢陋靡逮．懼我世烈．於茲以墜．於戲君子．無恆自逸．徂年如流．尠茲暇日．　魏陳王曹植矯志詩曰．芝桂雖芳．難以餌魚．尸位素餐．難以成居．磁石引．於金不連．大朝舉士．愚不聞焉．　又矯志詩曰．抱璧塗乞．無為貴寶．履仁遘福．無為貴道．鴛鶵遠害．不羞卑栖．靈虬避難．不耻汙泥．都蔗雖甘．杖之必折．巧言雖美．用之必滅．濟濟唐朝．萬邦作孚．逢蒙雖巧．必得良弓．賢主雖智．亦待英雄．螳蜋見歎．齊士輕戰．越王軾蛙．國以死獻．道遠知驥．世偽知賢．覆之燾之．順天之矩．澤如凱風．惠如時雨．口為禁闥．舌為發機．門機之．○馮校本作關．楛矢不追．　魏繁欽遠戍勸戒詩曰．肅將王事．集此揚土．凡我同盟．既文既武．郁郁桓桓．有規有矩．務在和光．同塵共垢．各競其心．為國蕃輔．誾誾衎衎．非法不語．可否相濟．則云補．　又雜詩曰．世俗有險易．時運有盛衰．老氏和其光．蘧瑗貴可懷．　魏應璩雜詩曰．細微可不慎．隄潰自蟻隟．腠理早從事．安復勞鍼石．哲人覩未形．愚夫闇明白．曲突不見賓．燋爛為上客．思願獻良規．
江海儻不逆．狂言雖寡善．猶有如雞跖．雞跖食不已．齊王為肥澤．　晉張華勵志詩曰．仁道不遐．德輶如羽．求焉斯至．衆鮮克舉．復禮終朝．天下歸仁．若金受礪．若泥在鈞．進德修業．暉光日新．　晉潘安仁家風詩曰．綰髮綰髮．髮亦鬢止．日祗日祗．敬亦慎止．靡專靡有．受之父母．鳴鶴匪和．析薪弗荷．隱憂孔疚．我堂靡搆．義方既訓．家道頴頴．豈敢荒寧．一日三省．　晉嵇紹贈石季倫詩曰．人生稟五常．中和為至德．嗜欲雖不同．成生所不識．仁者安其身．不為外物惑．事故誠多端．未若酒之賊．內以損性命．煩辭傷軌則屢飲致疲怠．清和自否塞．陽堅○按此用子反事．當作豎．敗楚軍．長夜傾宗國．詩書著明戒．量體節飲食．遠希彭聃壽．虛心處冲默．茹芝味醴泉．何為昏酒色．【賦】魏文帝戒盈賦序曰．避暑東閤．延賓高會．酒酣樂作．悵然懷盈滿之戒．乃作斯賦．惟應龍之將舉．飛雲降而下征．資物類之相感．信貫微之通霊．何今日之延賓．君子紛其集庭．信臨高而增懼．獨處滿而懷愁．願羣士之箴規．博納我以良謀．吳楊泉贊善賦曰．伊善惡之所施．乃禍福之為階．行德安而保身．忘為害而自危．故先民之有作．執溫恭而不虧．云顏冉之遭命．恠禍福之參差．夫二賢之履道．歷千載而見知．身既沒而名存．厥復戚乎何為．夫死生之有命．非神明之所規．故積善之家．厥福惟昌．積惡之門．必有餘殃．是以趙武好善．厥胤以長．三郄好勝．厥身以亡．古人從善如不及．去惡如探湯．恐福德而難值．而禍惡之易當．【贊】晉戴逵申三復贊曰．嗜好深則天機淺．名利集則純白離．如此故識鑒逾昏．驕淫彌汰．心與慎乖．則理與險會．然後役智以御險．履險以逃害．故陰陽寇其內．人力攻其外．陰陽結則金石為之消．人事至則雖智不
足賴．若然者．雖翠幄華堂．焉得而康之．列鼎重味．焉得而嘗之．　周庾信周公伯禽贊曰．伯禽居魯．鳴玉來朝．周公問政．治國風謠．北山有梓．南山有橋．禮容雖備．俯仰無驕．【箴】梁武帝凡百箴曰．凡百衆庶．爾其聽之．事無大小．先當熟思．思之不熟．致成反覆．其心不定．不可施令．是曰亂常．是曰敗政．弗止辱身．亦喪厥命．勿恃爾尊．驕慢淫昏．勿謂爾貴．長夜荒醉．日不恆中．月盈則虧．履邪念正．居安思危．莫言爾賤．而不受命．君子小人．本無定性．莫言人微．而以自輕．水清照淨．表直影端．近取諸身．無假遠觀．猗歟哲人．勿謂斯難．【訓】晉潘岳兩階銅人訓曰．言之有臧．託乎多士．言之不臧．絕之由己．無曰莫傳．宣于四海．無曰莫聞．響振萬里．樞機之發．榮辱之徵．怨豈在大．纎介是興．【誡】漢東方朔誡子曰．明者處世．莫尚於中．優哉游哉．與道相從．首陽為拙．柳惠為工．飽食安步．以仕代農．依隱玩世．詭時不逢．是故才盡者身危．好名者得華．有羣者累生．孤貴者失和．遺餘者不匱．自盡者無多．聖人之道．一龍一虵．形見神藏．與物變化．隨時之宜．無有常家．　後漢鄭玄戒子曰．宿業衰落．仍有失誤．年入此歲．而七十矣．於禮可傳家事．今我告爾以老．將閑居以安性．覃思以終業．非拜國君之命．問族親憂患．展敬墳墓．春秋觀省野物．胡常扶杖出門乎．家事大小．汝一承之．求為君子之道．鑽研勿替．敬順威儀．以近有德．顯譽成於僚友．德行立於己志．可不深念耶．　後漢高義方清誡曰．天長而地久．人生則不然．又不養以福．保全其壽年．飲酒病我性．思慮害我神．美色伐我命．利慾亂我真．神明無聊賴．愁毒於衆煩．中年弃我逝．忽若風過山．形氣各分離．一往不復還．上士愍其痛．抗志凌雲煙．滌蕩弃穢累．飄邈任
自然．退修清以淨．存吾玄中玄．澄心剪思慮．泰清不受塵．恍惚中有物．希微無形端．智慮赫赫盡．谷神綿綿存．　魏王肅家誡曰．夫酒所以行禮養性命歡樂也．過則為患．不可不慎．是故賓主百拜．終日飲酒．而不得醉．先王所以備酒禍也．凡為主人飲客．使有酒色而已．無使至醉．若為人所強．必退席長跪．稱父誡以辭之．敬仲辭君．而況於人乎．為客又不得唱造酒史也．若為人所屬．下坐行酒．隨其多少．犯令行罰．示有酒而已．無使多也．禍變之興．常於此作．所宜深慎．　魏王昶家誡曰．夫立功者有二難．功就而身不退．一難也．退而不靜．務伐其功．二難也．且懷祿之士．躭寵之臣．苟患失之．何所不至．若樂毅帥弱燕之衆．東破強齊．收七十餘城．其功盛矣．知難而退．保身全名．張良杖劍建策．光濟大漢．辭三萬戶封．學養性之道．弃人閒之事．卒無咎悔．何二賢綽綽有餘裕哉．治家亦有患焉．積而不能散．則有鄙恡之累．積而好奢．則離驕上之罪．大者破家．小者辱身．此二患也．　魏荀爽女誡曰．詩云．泉源在左．淇水在右．女子有行．遠父母兄弟．明當許嫁．配適君子．竭節從理．昏定晨省．夜臥早起．和顏悅色．事如依恃．正身潔行．稱為順婦．以崇螽斯百葉之祉．婚姻九族．云胡不喜．聖人制禮．以隔陰陽．七歲之男．王母不抱．七歲之女．王父不持．親非父母．不與同車．親非兄弟．不與同筵．非禮不動．非義不行．是故宋伯姬遭火不下堂．知必為災．傅母不來．遂成於灰．春秋書之．以為高也．　魏程曉女典篇曰．丈夫百行．以功補過．婦人四教．以備為成．婦德．則仁義廢矣．婦言虧．則辭令慢矣．婦工簡．則織絍荒矣．是以禮有功宮家室之教．詩有牖下蘋藻之奠．然後家道諧允．儀表則見於內．若夫麗色妖容．高才美辭．貌足傾城．
言以亂國．此乃蘭形棘心．玉曜瓦質．在邦必危．在家必亡．　晉嵇康家誡曰．人無志．非人也．但君子用心．有所准行．當量其善者．擬議而後動．若心之所之．則口與心誓．守死無貳．耻躬不逮．期於必濟．若心疲體懈．或牽於外物．或累於內欲．不堪近患．不忍小情．則議於去就．議於去就．則二心交爭．二心交爭．則向所以見役之情勝矣．或有中道而廢．或有未成而敗．以之守則不固．以之攻則怯弱．與之誓則多違．與之謀則善泄．臨樂則肆情．處逸則極意．故雖榮華熠熠．無結秀之勤．終年之勤．無一日之功．斯君子所以歎息也．若夫申胥之長吟．夷叔之全潔．展季之執信．蘇武之守節．可謂固矣．故以無心守之．安而體之．若自然也．乃是守志盛者也．　吳姚信誡子曰．古人行善者．非名之務．非人之為．心自甘之．以為己度．嶮易不虧．終始如一．進合神契．退同人道．故神明祐之．衆人尊之．而聲名自顯．榮祿自至．其勢然也．又有內析外同．吐實懷詐．見賢則暫自新．獨居則縱所欲．聞譽則驚自飾．見尤則弃善端．凡失名位．恒多怨人而害善．怨一人則衆人疾之．害一善則衆人怨之．雖欲陷人而進己．不可得也．祗所以自毀耳．顧真偽不可掩．褒貶不可妄．舍偽從實．遺己察人．可以通矣．舍己就人．去否適泰．可以弘矣．貴賤無常．唯人所速．苟善．則疋夫之子．可至王公．苟不善．則王公之子．反為凡庶．可不勉哉．　吳陸景誡盈曰．富貴天下之至榮．位勢人情之所趍．然古之智士．或山藏林竄．忽而不慕．或功成身退．逝若脫屣者．何哉．蓋居高畏其危．處滿懼其盈．富貴榮勢．本非禍始．而多以凶終者．持之失德．守之背道．道德喪而身隨之矣．是以留侯范蠡．弃貴如遺．叔敖蕭何．不宅美地．此皆知盛衰之分．識倚伏之機．故身全名著．
與福始卒．自此以來．重臣貴戚．隆盛之族．莫不離患搆禍．鮮以善終．大者破家．小者滅身．唯金張子弟．世履忠篤．故保貴持寵．祚鍾昆嗣．　蜀諸葛亮誡子曰．夫君子之行．靜以修身．儉以養德．非澹泊無以明志．非寧靜無以致遠．夫學須靜也．才須學也．非學無以廣才．非志無以成學．慆慢則不能勵精．險躁則不能治性．年與時馳．意與歲去．遂成枯落．悲歎窮慮．將復何及．　晉李充起居誡曰．溫良恭儉．仲尼所以為貴．小心翼翼．文王所以稱美．聖德周達無名．斯亦聖中之目也．中人而有斯行．則亦聖人之一隅矣．而末俗謂守慎為拘．退慎為怯弱．不遜以為勇．無禮以為達．異乎吾所聞也．【誥】宋顏延之庭誥曰．若能服溫厚而知穿弊之苦．周明之德也．厭滋旨而識空嗛之急．仁恕之功也．豈與夫比髮膚於草石．方手足於飛走者．同其意哉．罰慎其濫．惠誡其偏．罰濫則無以為罰．惠偏則不如無惠．嫌或疑心．誠亦難分．動容竊斧．束裝盜金．又何足論也．是以前王作典．明慎議獄．而僣濫易意．火含煙而煙妨火．桂懷蠹而蠹殘桂．然火勝則煙滅．蠹壯則桂折．故性明者欲簡．嗜繁者氣昏．與善人居．如入芝蘭之室．久而不知其芳．與之化矣．與不善人居．如入鮑魚之肆．久而不知其臭．與之變矣．唯夫金貞玉粹者．乃能處而不汙其身耳．故曰．丹可滅而不能使無赤．石可毀而不能使無堅．苟丹石之性．必慎浸染之由．【銘】後漢崔瑗座右銘曰．無道人之短．無說己之長．施人慎勿念．受施慎勿忘．俗譽不足慕．唯仁為紀綱．隱身而後動．謗議庸何傷．無使名過實．守愚聖所臧．柔弱生之徒．老氏誡剛強．在貴不緇．曖曖內含光．硜硜鄙夫介．悠悠故難量．慎言節飲食．知足勝不祥．行之苟有恆．久久自芬芳．　魏卞蘭座
右銘曰．重階連棟．必濁汝真．金寶滿室．將亂汝神．厚味來殃．艷色危身．求高反墜．務厚更貧．閇情塞欲．老氏所珍．周廟之銘．仲尼是遵．審慎汝口．戒無失人．從容順時．和光同塵．無謂冥漠．人不汝聞．無謂幽冥．處獨若羣．不為福先．不與禍鄰．守玄執素．無亂大倫．常若臨深．終始惟純．【書】漢劉向誡子書曰．汝有厚德．蒙恩甚厚．將何以報．董生有云．弔者在門．賀者在閭．言有憂則恐懼敬事．敬事則必有善功而福至也．又曰．賀者在門．弔者在閭．言受福則驕奢．驕奢則禍至．故弔隨而來．齊頃公之始．藉霸者之餘威．輕侮諸侯．虧跂蹇之容．故被鞌之禍．遁服而亡．所謂賀者在門．弔者在閭也．兵敗師破．人皆弔之．恐懼自新．百姓愛之．諸侯皆歸其所奪邑．所謂弔者在門．賀者在閭．　後漢張奐誡兄子書曰．汝曹薄祐．早失賢父．財單藝盡．今適喘息．聞仲祉輕傲耆老．侮狎同年．極口恣意．當崇長幼．以禮自持．閒燉煌有人來．同聲相道．皆稱叔時寬仁．聞之喜而且悲．喜叔時得美稱．悲汝得惡論．經言孔於鄉黨．恂恂如也．恂恂者．恭謙之貌也．經難知．且自以汝資父為師．汝父寧輕鄉里耶．年少多失．改之為貴．蘧伯玉年五十．見四十九年非．但能改之．不可不思吾言．不自克責．反云張甲謗我．李乙悉我．我無是過．爾亦已矣．　後漢司馬徽誡子書曰．聞汝充役．室如懸磬．何以自辨．論德則吾薄．說居則吾貧．勿以薄而志不壯．貧而行不高也．　後漢馬援誡兄子書曰．吾欲汝曹聞人過失．如聞父母之名．耳可得聞．而口不可得言也．好論議人長短．妄是非正法．此吾所大惡也．寧死不願聞子孫有此行也．汝曹知吾惡之甚矣．所以復言者．施衿結褵．申父母之誡．欲使汝曹不忘之耳．龍伯高敦厚周慎．口無擇言．謙約節儉．公
正有威．吾愛之重之．願汝曹効之．杜季良豪俠好義．憂人之憂．樂人之樂．清濁無所失．父喪致客．數郡畢至．吾愛之重之．不願汝曹効之也．効伯高不得．猶為謹勅之士．所謂刻鵠不成．尚類鶩者也．効季良不得．陷為天下輕薄子．所謂畫虎不成．反類狗也．　後漢崔駰與竇憲書曰．駰聞交淺而言深者．愚也．在賤而望貴者．惑也．未信而納忠者．謗也．皆所不宜．而或蹈之者．思効其區區憤盈而不能已也．竊見足下．體淳淑之姿．躬高明之量．意美志厲．有尚賢之風．駰幸得充下館．序後陳．是以竭其拳拳．敢進一言．傳曰．生而富者驕．生而貴者傲．生富貴而能不驕傲者．未之有也．　魏王脩誡子書曰．自汝行之後．恨恨不樂．何者．我實老矣．所恃汝等也．皆不在目前．意遑遑也．人之居世．忽去便過．日月可愛也．故禹不愛尺璧．而愛寸陰．時過不可還．若年大．不可少也．欲汝早之．未必讀書．并學作人．欲令見舉動之宜．觀高人遠節．志在善人．左右不可不慎．善否之要．在此際也．行止與人．務在饒之．言思乃出．行詳乃動．皆用情實．道理違．斯敗矣．父欲令子善．唯不能煞身．其餘無惜也．　晉羊祜誡子書曰．吾少受先君之教．能言之年．便召以典文．年九歲．便誨以詩書．然尚猶無鄉人之稱．無清異之名．今之職位．謬恩之加耳．非吾力所能致也．吾不如先君遠矣．汝等復不如吾．諮度弘偉．恐汝兄弟未之能也．奇異獨達．察汝等將無分也．恭為德首．慎為行基．願汝等言則忠信．行則篤敬．無口許人以財．無傳不經之談．無聽毀譽之語．聞人之過．耳可得受．口不得宣．思而後動．若言行無信．身受大謗．自入刑論．豈復惜汝．耻及祖考．思乃父言．纂乃父教．各諷誦之．　晉殷裒書曰．大道也者．易尋而難窮．易知而難行也．故京房之徒．
考步吉凶之變．而不能自見其禍．更為姚平所誡．此道之難知也．省爾之才．不及於房．而吾之言過於平矣．昔弗父何三命滋恭．晏平仲久而敬之．曾顏之徒．有若無．實若虛也．況爾析薪之智．欲彈射世俗．身為謗先．怨禍並集．使吾懷朝父之憂．為范武子所嘆．亦非汝之美也．若朝益暮習．先人後己．恂恂如也．則吾聞音而識其曲．食旨而知其甘．永終吾餘年矣．復何恨哉．古人有言．思不出其位．爾其念之．爾其念之．　宋陶潛誡子書曰．少來好書．偶愛閑靜．開卷有得．便欣然忘食．見樹木交蔭．時鳥變聲．亦復歡爾有喜．嘗言五六月中．北窗下臥．遇涼風暫至．自謂是犧皇上人．汝等雖不同生．當思四海皆兄弟之義．鮑叔敬仲．分財無恡情．歸生伍舉．班荊道舊．遂能以敗為成．因喪立功．他人尚爾．況共父之人哉．　梁簡文帝誡當陽公書曰．汝年時尚幼．所闕者學．可久可大．其唯學歟．所以孔丘言．吾嘗終日不食．終夜不寢．以思無益．不如學也．若使牆面而立．沐猴而冠．吾所不取．立身之道．與文章異．立身先須謹重．文章且須放蕩．　梁孝元帝與學生書曰．吾聞斲玉為器．諭乎知道．惟山出泉．譬乎從學．是以執射執御．雖聖猶然．為弓為箕．不無以矣．抑又聞曰．漢人流麥．晉人聚螢．安有挾冊讀書．不覺風雨以至．朗月章奏．不知爝火為微．所以然者．良有以夫．可久可大．莫過乎學．求之於己．道在則尊．　梁徐勉與大息山松書曰．家世清廉．故常居貧素．至於產業之事．所未嘗言．中年聊於東田．欲穿池種樹．少寄情賞．又以郊際閑曠．終可為宅．儻獲懸車致仕．實欲歌笑於斯．經營歷年．粗已成立．桃李茂密．桐竹成陰．塍陌交通．渠畎相屬．茅樓迥榭．頗有臨眺之美．孤岑藂薄．不無糺紛之興．雖云人外．城密邇．凡為人
長．殊復不易．當使中外諧緝．人無閒言．先物後己．然後可貴．老生云．後其身而身先．若能爾者．更招巨利．汝當勉勖．見賢思齊．不宜忽略以弃日也．非徒弃日．乃是弃身．身名美惡．豈不大哉．　梁范縝與王僕射書曰．君侯匡輔聖朝．中夏無虞．既盡美矣．又盡善矣．唐堯非不隆也．門有謗木．虞舜非不盛也．庭懸諫鼓．周公之才也．樂聞譏諫．故明君賢宰．不憚諤諤之言．布衣窮賤之人．咸得獻其狂瞽．先王所以有而勿亡．得而勿失．功傳不朽．名至今者．用此道也．【論】魏王粲安身論曰．蓋崇德莫盛乎安身．安身莫大乎存政．存政莫重乎無私．無私莫深乎寡欲．是以君子安其身而後動．易其心而後語．定其交而後行．然則動者．吉凶之端也．語者．榮辱之主也．求者．利病之幾也．行者．安危之決也．故君子不妄動也．必適於道．不徒語也．必經於理．不苟求也．必造於義．不虛行也．必由於正．夫然用能免或擊之凶．厚自天之祐．故身不安則殆．言不順則悖．交不審則惑．行不篤則危．四者存乎中．則患憂接乎外矣．憂患之接．必生於自私．而興於有欲．自私者．不能成其私．有欲者．不能濟其欲．理之至也．　晉袁宏去伐論曰．夫君者．必量才任以授官．參善惡以毀譽．課功過以賞罰者也．苟伐其善．必忘其惡．於是怨責之情．必存乎心．希望之氣．必形乎色．此矜伐之士．自賢之人．所以為薄．而先王甚惡之者也．君子則不然．勞而不伐．施而不德．致恭以存其位．下人不隱其功．處不避汙．官不辭卑．唯懼不任．唯患弗能．故力有餘而智不屈．遠咎悔而行成名立也．
子／類書／藝文類聚／卷第九十七／蟲豸部／螢火(P.1684)
螢火
爾雅曰．螢火．即炤．　廣雅曰．景天．螢火．也．　呂氏本草曰．螢火一名夜照．一名熠燿．一名救火．一名
景天．一名據火．一名挾火．　禮記曰．季夏之月．腐草為螢．飛蟲螢火也．　毛詩曰．町畽鹿場．熠燿宵行．　續晉陽秋曰．車胤字武子．學而不倦．家貧．不常得油．夏日用練囊．盛數十螢火．以夜繼日焉．【詩】梁簡文帝詠螢詩曰．本將秋草并．今與夕風輕．騰空類星隕．拂樹若花生．井疑神火照．簾似夜珠明．　梁元帝詠螢火詩曰．著人疑不熱．集草訝無烟．到來燈下暗．翻住雨中然．　陳楊縉賦得照映秋螢詩曰．秋窗餘照盡．入暗早螢來．忽聚還同色．恒燃詎落灰．飛影黃金散．依帷縹帙開．含明自不息．夜月空徘徊．【賦】晉傅咸螢火賦曰．余曾獨處．顧見螢火．熱○太平御覽九百四十五作執．以自照．而為之賦．潛空館之寂寂．意遙遙而靡寧．夜耿耿而不寐．憂悄悄以傷情．感詩人之攸懷．覽熠燿於前庭．不以姿質之鄙薄．欲增暉乎太清．雖無補於日月．期自竭於陋形．不進競於天光．退在晦而能明．諒有似於賢臣．於疏外而盡誠．假乃光而爾賦．庶有表乎忠貞．　晉潘安仁螢火賦曰．嘉熠燿之精將．與衆類乎超殊．東山感而增歎．行士慨而懷憂．翔太陰之玄昧．抱夜光以清遊．熲若飛焱之宵逝．彗如星移之雲流．動集揚．灼如隋珠．熠熠熒熒．若丹英之照葩．飄飄熲熲．若金流之在沙．歃湛露於曠野．庇一葉之垂柯．無干欲於萬物．豈顧卹於網羅．【贊】晉郭璞螢火贊曰．熠燿宵行．蟲之微么．出自腐草．煙若散熛．物之相．○按當作煦．孰知其陶．
經／十三經／重刊宋本十三經注疏附校勘記／重栞宋本周禮注疏附挍勘記／地官司徒下／周禮注疏卷十四挍勘記(P.222-2)..[清嘉慶二十年(1815)南昌府學刊本]
媒氏
天地相丞覆之數也閩本同諸本丞皆作承疏中同
參天兩地而奇數焉釋文竒本作倚案釋曰就竒數之中天三度生地二度生象天三覆地二則作倚非也
不聘之者宋本嘉靖本聘作娉
媒氏以男女既有未成昏之藉浦鏜云籍誤藉
然則三十之男二十之女中春之月者浦鏜云中春之月四字疑衍文
中男三十而娶經義雜記曰中下脫古字據大戴禮記補
經有夫婦之長殤通典嘉禮四引作夫𡛷之長殤此作婦訛當據正○按喪服經緦麻章有為夫之姑𡛷妹之長殤引之者謂三十而娶則不當有𡛷也
以感時而親迎經義雜記作以昏時云感字誤
秋班時位也經義雜記作春班爵位云舊作秋班時位誤也家語作春頒爵位東門之楊正義所引同
熠熠其羽監本燿誤熠下同
夏小正曰二月冠子嫁女娶妻之時經義雜記云曰字疑衍今夏小正無嫁女娶妻作娶婦
此淫奔之詩惠挍本詩作時此誤
鄭說之五爻辰在卯通典嘉禮四引作舊說六五爻辰在卯此誤
在塗見采鼈者閩本同監毛本鼈改蕨非
舊詩云經義雜記作舊說云此誤
尚及冰未定納經義雜記作及冰未泮此脫泮字
故管子篇時令云經義雜記曰當作時令篇云今管子闕
且仲春為有期之言秋冬春三時嫁娶經義雜記曰當作無仲春為期盡之言又春秋四時嫁娶毛本改作有譏之言誤甚
何自違也家語冬合男女窮天數之語經義雜記曰也字當在之語下
故戒文王能使男女得及其時經義雜記曰戒當作嘉
感事而出經義雜記作感事而悲此誤
娶得用非中春之月宋本余本嘉靖本毛本同閩監本中改仲非疏中仍作中春
此純帛及祭義蠶事以為純服故論語云此本及字剜改作交閩監毛本承其誤今據惠挍本訂正浦鏜云故當又之誤
木八為金九妻閩監毛本木誤水
依士禮用元纁惠挍本作依此禮此作士誤
不可埽也余本嘉靖本同閩監毛本埽作掃非
於小棠之下閩本同監毛本改甘棠非
赦宥者媒氏聽之惠挍本赦上有在此脫
史／載記／十國春秋／北漢　卷一百四至一百八／卷第一百八　北漢五　列傳／趙宏　李惲　楊夢申　王保衡　王景絕(P.2-2)..[清乾隆癸丑年昭文周氏此宜閣重校刊本]
李惲字孟深汴州陽武人乾祐初第進士客遊嵐州會世祖卽位署州從事擢知制誥翰林學士歷仕睿宗父
子累官至推誠佐命保祚功臣特進守尚書左僕射兼中書侍郞平章事上柱國隴西郡開國公食邑三千戶時母在鄉里惲不知存亡居常戚戚以奕碁沉飲為務政事多廢英武帝頗以為言惲殊不介意後方與僧奕帝命近侍直抵惲前取局焚之惲恬然徐詣謝英武帝因切責之明日別造新局奕碁如故宋太宗陷太原惲降命為殿中監始知母亡表求追服母喪不許出知廣州遷司農卿連知許盂二州以足疾求解授忠武軍行軍司馬端拱元年卒年七十有三惲性躁達善談名理年少時好滑稽及為相頗事持重初與王溥李昉同年
登第國亡相見敘舊情好益固論者美之子存誠仕宋駕部員外郎存信宋左侍禁閤門祇候又惲文詞駢麗見推流輩英武帝時天龍寺千佛樓成詔惲撰碑銘而命翰林令劉守淸王廷譽勒文於石一時無不歎絕其辭曰帝宅之西五里而遠羣山邃谷延■縈擁北自乾坎南距申酉蒼崖峭壁怪石靈泉薜蘿蔭乳竇以夏寒藂桂嚮晴暘而冬綠澗溜淸泚自激輕音蔓草艽茸本無毒螫洞穴窈窕煙■閇虧隔雲聞雞犬之聲度嶺■樵蘇之徑大哉氣通斗極崆峝帶多武之鄉地劃參墟■野樂深思之俗況乎刑政之經不紊霸王之器具存紀都邑卽天下之浩壤養士馬卽域中之精勇往者北齊啟國後魏興■雖未臻偃仰之■■咸■■■之位時或倦重城之宴■選而勝之良游各營避暑之宮用𢠾鳴鑾之駕亦猶秦之阿旁晉之虒祁楚之章華漢之未央上基摧搆往往存焉年歷寖遙率多改作葢以翼翼都會豪右富民因舊圖新增制惟錯於是乎金人塔廟
老氏宮觀星布子巖石矣懿哉坤維之上一舍之區羣木陰翳奇峯崷■土有平址東西僅五十步北倚石壁有彌勒閣內設石像侍立對峙容■溫■其鐫磨■■代不能及昔睿宗皇帝再加添飾功用宛然次東有池水甚潔■■凝碧■之恐聳國人儼其■宇偶其神位每角亢方中雷雨未施卽雩禱咸萃矣馴嶺西下■■約三百步有高寺榜曰天龍故易義云夫龍者潛卽勿用飛卽在上天龍之名固其宜矣今英武皇帝應千齡之運居九重之尊此自舞象執經齒冑學優於庠序■■■■■■■■■■■■■動叶咨詢行符典則負對日之辨似不能言■稱象之智果而勿伐肅肅然煌煌然偉量知幾深不可測立德在間平之右承家繼文武之基自非道濟艱危孝安宗社孰能與於此乎天會中睿宗皇帝以道■■■■■■■■出閣授檢校司徒歸義府都督時年尚幼沖躬親官次寡辭敏德務簡刑淸吏不敢欺府無留事嘗以公退休暇與叔季諸王方駕接軫禮謁精藍一歲之中■■■■■■■■■■■東序■觀音像一堂其內幡花鬘葢供飭之用靡不嚴潔於茲日新每具齋禱罔不乾乾惕惕潛發明誠所志者延鴻祚於邦家弭烖氛於區宇因心愛敬不忘
斯須■■甚嘉羣倫歸美攸是■■公府特恩加檢校太保授右金吾衛大將軍𠑽大內都點檢貞幹服勤中外嚴整宣威敬事動叶聖謨及帝踐阼加太師行太原尹階勳爵邑悉稱公台尋領侍衛親軍事未幾值倉卒之變震駭非常上獨執雄斷入平內難時戊辰秋九月嗣昇宸極立定傾危赫然大■■祐終古自■潔念恆切皈依每届良辰必親行幸至壬申歲十二月二十二日詔有司於大殿後正面造重樓五間洵遣良冶鑄賢刼自拘留孫如來以降鐵佛千尊■範金容光相圓明等無差別如是□分龕室各安上級時詔宣徽北院使永淸軍節度使檢校太保范超自始監修應期成就基砌柱礎廣檻飛甍丹采相■■■巍乎窗扉下瞰於雲端棟宇勃興於地表金爐曉炷惟聞蔔之香玉聲晨鳴不假蓮花之漏議者曰樹超世之果圖不朽之功必依惟睿之謀宜享終天之祿豈比夫望祭■■■■■禱之功駕騁瑤池徒縱盤游之樂者哉上御宇之八年乙亥歲天贊皇帝義敦天性禮叶彝章洎春來夏初累飛詔示必以備物典冊將加徽號鴻名■■君親之恩敬修迎受之禮至夏六月■十日果降貴近昭宣■容尋於正殿受英武皇帝兼頒龍衣御帶駟馬琱鞍別賜
神旗皷吹殊■異■衆心悅隨羣后稱慶寶函金簡揚命舜命禹之書馭朽持盈盡為子為臣之敬禮之大者帝載無窮先是英武皇帝以今歲攝提建月■■■■■■昇寒氣將退嚴整儀衛親率公卿駕蒼虬之騤騤衣赭袍之熠熠雲韶寅導■■■■■■■■届初禪之境臣幸陪天仗親奉德音旣成
■■■■之祐遽茲承詔俾誌勝緣將紀洪猷潛思祕祝所冀龍華會上■■■■之■星宿刼中徧覩靑蓮之相歡心有待謹作銘云覺皇遞興大教垂世成位有期壞空相繼大哉賢刼千佛重光六度萬行軌躅相望浩刼迢遙一念可攝勿謂難逢聲塵相接惟彼陶唐土列參墟莓莓沃野煌煌帝居天啟亨會神輸瑞圖英武之難后來其蘇一人有作撫寧邦域治民事天允釐庶績金像玉樓伊帝之力■■■■永奠皇極
子／醫家／千金翼方／卷十七／中風下／中風第一方三十五首　灸法二首　論四首／防巳湯(P.192-1)
【防巳湯】主風歷節。四肢痛如鎚鍜。不可忍者。
防巳　茯苓　生薑切　桂心各肆兩　烏頭柒枚去皮　人參叄兩　白术陸兩　甘草叄兩炙
右捌味。㕮咀。以水壹斗。煮取貳升半。服捌合。日三。當熠熠微熱痺。勿怪。若不覺復更合之。以覺乃止。凡用烏頭皆去皮熬令黑。乃堪用無毒。
子／醫家／諸病源候論校注／卷之三十一／腫病諸候凡一十七論／十七　流腫候(P.884)
十七、流腫候
流腫凡有兩候，有熱有冷。冷腫者，其痛隱隱然沉深，著臂髆，在背上則腫起，憑憑然憑憑(ping ping 凭凭)然　喻腫處呈滿實厚盛之狀。「憑」，滿；厚。《楚辭‧離騷》：「馮不厭乎求索」，「馮」、「憑」，古今字。王逸注：「憑，滿也；楚人名滿曰憑。」《集韻》：「憑，厚也；滿也。」而急痛；若手按及針灸之即腫起是也。熱腫者，四支熱如火炙之狀，移無常處，或如手，或如盤，著背腹是；劇則皆熱如火，徧身熠熠然熠熠(yi yi 異異)然　鮮明貌。喻身腫色澤鮮明光亮。《阮籍‧清思賦》：「色熠熠以流爛兮。」，五心煩熱，脣
口乾燥，如注之狀。此皆皆　原作「背」，形近之誤，據宋本、汪本、周本改。風邪搏血氣所生。以其移無常處，故謂流腫。
