子／宗教／正統道藏／洞真部／本文類／太上三洞神呪／卷之七　列七／祈禱召役諸呪／飛電符呪(P.第02冊　708-2)..[上海涵芬樓影印本]
飛電符呪
丹天火雲威震乾坤上攝妖炁下斬邪氛飛電爍爍揚風無停通真變化朝謁帝君急急
如律令
子／宗教／正統道藏／洞真部／玉訣類／元始無量度人上品妙經內義／卷之三　暑三(P.第03冊　257-1)..[上海涵芬樓影印本]
執錄把籍齊到帝前
內義曰錄籍者記功罪也諸天司職主宰大神齎執同會虛皇天尊之前者乃校功量福普度人天也象乎妙人之炁歸乎神室資育生化之理太虛之先寂寥何有祖炁既判而陰陽分焉混沌之初杳冥無朕三才既立而文籍生焉顯諸仁則為錄籍藏諸用則為陰陽若幽明無錄籍功罪何所記天地無陰陽造化何由成夫陰陽者
丹道之用離析異名莫能盡錄略而言之象交馳曰龍虎類藥物曰汞砂為化機曰坎離在升降曰水火諸家殊號以類求焉前者即中宮神室之所陰陽乃金丹之妙用神室則金丹之樞紐帝之所御四海朝貢莫不輻湊神之所舍萬炁感附莫不混凝神為君炁為臣神居室內萬炁俱聚故曰執錄把籍齊到帝前也張真人曰夫鍊丹者須洞曉陰陽深明造化方能追二炁於黃道會三性於元宮攢簇五行合和四
象龍吟虎嘯夫唱婦隨玉鼎湯煎金爐火熾玄珠有象太一歸真由是觀之還丹之要无出乎陰陽本生於道道生一一生二二生三三生萬物悟真篇云道自虛无生一炁便從一炁產陰陽陰陽再合生三體三體重生萬物昌夫丹者體循造化而修之也其餘百千異名无窮妙義皆從陰陽而出如丸走盤縱橫曲直莫得而測其實不出其盤矣若夫不體造化不循陰陽雖有要妙之言玄微之論只是旁門小法豈
得與金丹同日而語哉然修丹之士且當遷善改過守戒防非又其要在於去詐息機清心寡欲機詐運變於中則神亂氣昏身中炁候與天地不相符合藥無由採聲色愛慕於外則神馳炁散內外造化不相交涉鼎旡由成有志之士不能去此是却行而求前矣嗟夫世人逐末忘本賤命輕身英雄豪傑者為功名事業所役聰明特達者為進取富貴所誘衣食豐足者為營求計筭所惑貧窮不給者為口體交累所
苦其有出塵之士秪樂逸豫之康以此謂清靜无為誤矣是皆當面蹉過殊不念張平叔有志士若能修鍊何妨在市居朝之語使世人能以此道自任日日撥置少頃為之勤行不退必有成效應機接物之間毋忘回光返照則金丹光明常現爍爍縱未打成一片亦是安樂法門益壽延年不被業轉如能確志道不負人故鍾離真人有曰皇天若負道心人令我三徒為下鬼真人者豈誑言乎經曰從事於道者道者
同於道德者同於德失者同於失同於道者道亦樂得之同於德者德亦樂得之同於失者失亦樂得之信不足焉有不信焉若夫機緘不敢輕泄略開線路用啟後人葛仙公歌曰流珠流珠役我區區奔馳四海歷徧萬書焚盡金石燒竭汞珠彼尋不見情思若愚賴師傳授元炁虛无杳冥中起恍惚中居真陰真陽一吸一呼先存金鼎次辦玉爐離火激發坎水䂓模玉液灌溉洞房流酥真人度人要大丈夫念茲在
茲語吾記吾彭真人曰至道希夷微且深燒丹先認大還心日爻陰偶生真汞月卦陽奇產正金女妊朱砂男育雪癸藏熒𤏘丙含壬兩端的指鉛金祖莫向諸般取次尋天師虛靜先生曰神若出便收來神返身中炁自回如此朝朝還暮暮自然赤子產真胎浮丘伯原道歌云虎伏龍亦藏龍藏先伏虎但畢河車功不用隄防拒諸子學飛仙狂迷不得住左右得君臣四物相念護乾坤法象成自有真人顧雖曰不漏
機緘歌詩之中要領已備倘有志者研必得之此乃天之所授也
子／宗教／正統道藏／洞真部／玉訣類／度人上品妙經註解　一／卷中　往二(P.第03冊　339-1)..[上海涵芬樓影印本]
今日欣慶受度歷關諸天請滅三惡斬絕地根飛度五戶名列太玄魔王保舉无拘天門東斗主筭西斗記名北斗落死南斗上生中
斗大魁緫監眾靈青帝護魂白帝侍魄赤帝養炁黑帝通血黃帝中主萬神无越青天魔王巴元醜伯赤天魔王負天擔石白天魔王反山六目黑天魔王監醜朗馥黃天魔王橫天擔力五帝大魔萬神之宗飛行鼓從緫領鬼兵麾幢鼓節遊觀太空自號赫奕諸天齊功上天度人嚴攝北酆神公受命普掃不祥八威吐毒猛馬四張天丁前驅大帥仗旛擲火萬里流鈴八衝敢有干試拒遏上真金鉞前戮巨天後刑屠割鬼爽風火无停千千截
首萬萬剪形魔无干犯鬼无妖精三官北酆明檢鬼營不得容隱金馬驛程普告无窮萬神咸聽三界五帝列言上清
上陽子曰前言今日校錄者是學人煉己以積功此言今日欣慶受度者乃煉炁以還丹大修行人最不易得者今日也鉛遇癸生今日也黃芽生處今日也既得今日是得其時又有其才而有其人此為欣慶受度也歷關諸天若欲天人交感必先言語通誠請滅三惡先杜妄緣斬絕地根堅
剛真性采煉元始之梵炁飛度五戶以還元而名列于太玄天門者命門也當入室時魔王監真舉事使无拘滯天門青陽初回東斗主筭金華吐綻西斗記名取坎中陽北斗落死補離中缺南斗上生炁歸黃庭中斗緫監眾靈也青帝姓常諱精明護魂治肝白帝姓混諱蓐收侍魄治肺赤帝姓炎諱洞丹養炁治心黑帝姓玄諱明萌通血治腎黃帝姓麻諱忠慎中主黃堂制御萬神大洞玉帝籙云五帝與天地同存
陰陽始判化生五行大修行人五帝降神而煉金液降炁以結胎嬰青天魔王姓斌諱齒成赤天魔王姓佛名由肅白天魔王姓赤名張市黑王魔王姓徐名直事黃天魔王姓天門名波狂皆主貪欲耗搖神炁故呼魔王五帝大魔即天王也即人身五官也發施生育之功主持金丹妙道承天尊勑攝之命各現帝相故稱五帝若居欲界以色聲香味觸魔試學人故云大魔萬神之宗為一身之主宰天尊昔降此五魔
有禦魔緫真靈文令五帝符吏分衛五分青帝符吏名啟華赤帝符吏名明真白帝符吏名茂成黑帝符吏名守元黃帝符吏名升冥各安其方守衛靈文以禦魔試道用則四帝大魔屬彼涵元始梵炁亦稱諸天亦號金公亦曰太乙亦名白虎唯東方青帝大魔屬此握生殺之柄亦稱本命元神亦號无位真人亦名金剛神王飛行鼓從彼四帝大魔飛行三界鼓集部從緫領欲界鬼兵以示婬慾之道魔試學人麾憧
鼓節此青帝大魔麾起旛幢鼓動旌節雖居色界不為慾亂稟受元始梵炁真命察惡勸善故曰遊觀太空自號威雄赫奕之獨尊與彼四帝諸天齊其生育之功上天度人四帝諸天其中最善者曰上天其施度人妙化必先嚴行攝起北都羅酆檢舉愛根以煉還丹庶令神公受命神公即我元神號馬龍氏諱廓奕其稟受元始梵炁真命一切掃去貪淫不祥之鬼八威吐毒八威乃眼耳鼻舌身意六識并舍藏傳送
為八識號曰八威吐去色聲香味觸法之毒害不令惱亂然後金剛神王駕猛馬以四張遣天丁前驅勇猛而進飭大帥仗旛堅固而行擲火萬里則光爍爍流鈴八衝則圓陀陀彼四帝諸天若稍有干試拒上天度人之道遏元始一炁之真使不能還元則金剛神王以金鉞而前戮巨天力士仗巨戈而後刑屠割五濁之淫鬼急如風火以无停蓋半時之功要疾速之意千千截首千妖屏迹萬萬剪形萬怪逃形彼无
干試違犯三官三元也北酆真性也則三元專制真性洞明檢按鬼妖營窟不得容隱元始梵炁金馬黃道也驛程急逓也使此炁馳逐黃道而歸神室普告无窮一炁所臨萬神聽令三界即三田五帝即五官皆列言奏功于上清也以世法則如經所言不釋亦明頌曰赫奕威雄正令行魔無干犯鬼無精一些祖炁還丹就三界列言奏上清
子／宗教／正統道藏／洞真部／玉訣類／玉清無極緫真文昌大洞仙經註／卷之四　冬四(P.第03冊　678-1)..[上海涵芬樓影印本]
引升龍臺天
相引上升龍臺之天龍臺即龍變梵度天言變化不測之謂也如軒轅黃帝千口白
日駕龍車而登天晉代許旌陽輩是皆乘龍駕雲上朝玉清具在方冊昭昭可考乃自己陰陽二炁所化成雲成龍乘駕而去非由外來也玄契所謂變化自然但教十月聖胎完全便可脫胎神化命宗煉金丹十月功圓為了當性宗務參機忽然於一言之下大徹大悟便是了當至於鈍根三二十年不得悟道者二者有頓漸之分志於道者不可不兼有也或謂道不足學其不知三教本歸一揆亦必極其至善之地
方止道曰有物混成先天地生視不得見聽不得聞釋曰圓覺真如與生俱生若以色見我以音聲求我儒曰天生蒸民有物有則非禮勿視非禮勿聽此三教聖人之體也道曰真常應物常應常靜釋曰圓陀陀光爍爍活潑潑赤洒洒儒曰充實而有光輝之謂大大而化之之謂聖聖而不可知之謂神此三教聖人之用也釋无我无人儒毋固毋我是皆至當歸一之語何滯而不通何遠而不致欲求最上乘者當留
意于此不可執殺賺人性命也
右件玉章天篆計九十字上鎮玄明恭華天下統第三壘帝德君
玄契曰誦之十遍子形中元命結帝一真人九和十合體自洞真能召制十方御元回靈萬炁成真合德冥慧玄玄无邊變化自然至此修行名曰玄關亦曰玄會六度十回功滿道備位登仙公初心十信次興十善次發十華次成十德漸進十仙遂化十真六位已陞妙行大全形神炁煉號曰
真人十信十善十華十德十仙十真謂之六位入眾妙門
子／宗教／正統道藏／洞真部／玉訣類／紫陽真人悟真篇講義／卷之四　呂七／絕句詩六十四首　二(P.第04冊　533-2)..[上海涵芬樓影印本]
玄珠有象逐陽生陽極陰精漸剝形十月霜飛丹始熟此時入口鬼神驚
仰之彌高鑚之彌堅瞻之在前忽焉在後者此儒氏之玄珠有象也圓陀陀光爍爍明了了活潑潑者釋氏之玄珠有象也靈明寳藏洞照乾坤一點真如虛室生白者道氏之玄珠有象也三教雖殊大道則一然大道無形生育天地黃帝遺珠罔象得之今云玄珠有象者何也蓋大道從無入
有其象自著故現出深潭日一輪者此象也真人自出現者亦此象也曰玄珠曰金丹皆罔象中之象也不求而自至者也玄哉妙哉此象能有能無能隱能顯時方陽生而玄珠有象時至陰生而玄珠無象故顯於陽極之初而隱於陰極之後其卦為復是一陽生於子而玄珠有象矣其卦為剝是六陰極於亥而玄珠無象矣然必待十月而丹始熟者乃霜飛凜冽之時萬物歸根復命陰極陽生周天數足至此丹方
凝結矣故其大如橘甜如蜜為交梨為火棗可吞可吐如龍頷珠如牛有黃呂洞賔謂當時自飲刀圭則德重鬼神欽矣豈非入口鬼神驚乎
子／宗教／正統道藏／洞真部／玉訣類／紫陽真人悟真篇講義／卷之五　呂八／絕句詩六十四首　三(P.第04冊　541-1)..[上海涵芬樓影印本]
華池讌罷月澄輝跨箇金龍訪紫微從此眾仙相識後海潮陵谷任遷移
金丹之術百數其要在神水華池蓋華池者鍊丹之池中有神水混混不輟晝夜流
通苟得此而嚥之則月凝輝矣吾儒之與日月合明釋氏之圓陀陀光爍爍者是也金是西方兌虎木是東方震龍今也能修真而跨此金龍則金木無令間隔可以朝上帝出元神豈非訪紫微乎苟得此道則已長生仙舉雖滄海變桑田於我何有哉所以任陵谷之遷移也
子／宗教／正統道藏／洞真部／玉訣類／紫陽真人悟真篇講義／卷之六　呂九／五言四韻一首(P.第04冊　548-1)..[上海涵芬樓影印本]
紫陽真人悟真篇講義卷之六　　　呂九
雲峯散人永嘉夏宗禹　著
五言四韻一首以象太一之數
女子著青衣郎君披素練見之不可用用之不可見恍惚裏相逢杳冥中有變一霎火焰飛真人自出現
平叔此詩用法太一之數大道玄微畢露無隱苟聦明慧智無師傳授終難强猜也且女子者陰也郎君者陽也青衣者東方甲乙木也素練者西方庚辛金也男女異
體陰陽異氣金木異質東西異位若不可以為道也惟聖人必混而一之使男女陰陽交感於中宮金木東西交并於黃道以女子而著青衣則陰能負陽也以郎君而披素練則陽能抱陰也自然和順積中英華發外虛室生白充實光輝則見之不可用用之不可見此王儒道之如有所立卓爾立則見其參於前即見之之謂也及瞻之在前忽焉在後雖欲從之末由也已此又不可用也釋氏之圓陀陀光爍爍明了
了活潑潑亦用之之謂也而淨智妙圓體自空寂此又不可見也太上曰恍恍惚惚其中有物則恍惚裏相逢者固非無所睹也杳杳冥冥其中有精則杳冥中有變者亦非無所用也存無守有頃刻而成至神聖極容易豈非一霎火焰飛真人自出現乎如此則身外生身性上見性去住自如識破本來面目故以此凡火飛出真火以此凡人現出真人然則恍惚杳冥者豈其實耶無中有有中無玄中玄妙中妙可與
神仙語難與凡骨言
子／宗教／正統道藏／洞真部／威儀類／北斗本命延壽燈儀　為二之四(P.第05冊　477-1)..[上海涵芬樓影印本]
北斗本命延壽燈儀
法事如式
伏以元綱示像迺垂上屬之科梵炁經天故有命星之宰一歲而纏週六度三甲而次遍九宮緫下土之群靈回凶示吉符上天之列曜決𠘶咸亨有感必通無幽不燭以今讃燈弟子某人虔遵聖教遙感眞司焚紫鳳之熒熒光通玉斗焰紅蓮之爍爍照徹金衡伏願太極頒祥南宮度命保壽年之遐遠資福祉之無窮稽首歸依虔誠讃詠
長生保命天尊
臣眾等志心皈命某本命星君諸靈官
子／宗教／正統道藏／洞真部／方法類／靈寳無量度人上經大法／卷之五十五　玉三／普度符誥品　二／太上敕赦寳籙散形(P.第06冊　132-1)..[上海涵芬樓影印本]
太上敕赦寳籙散形
青玄救苦敕命告下
大悲愍救九夜咸原
分身散形隨念尋聲
三光真精普度罪魂
玄元神君
尋聲救苦赦罪超生
玄元祖炁
灌溉身形
丹天三炁
北府銷名
二象回傾
紫炁覆身
亡魂秉籙時刻升遷
右取天門炁吹符內次書唵吽吒哩四字書一字轉筆九帀呪曰
元始符命時刻升仙亡人得此立便生天急急如律令敕
再取天門炁重疊書轉七帀念曰
覩見光明速生天界急急如
天尊敕
又搯十方訣轉十帀拂十筆念
十方救苦天尊
再於上轉三帀拂一筆云
玉清大帝敕慧光一到幽牢罷對速生天界

書符畢存光芒照耀天地又念曰
上清大帝敕慧光一到幽牢罷對速生天界

太清大帝敕慧光一到幽牢罷對速生天界


次篆寳籙真文再取金光之炁吹之想其寳籙之上爍爍有金色煥耀光明奪日亡
魂十功九德純備及黃籙齋壇一一嚴肅可用前告文其或亡靈功德未備齋壇於心有歉用第二告文若普為九州孤魂滯魄濟拔別不昇度宜用第三告文並不得差互





无上玄元太上生天寳籙
敕勘大明國某州縣某人投詞伏為亡故某人本命年月日時生於某年月日時命終以今崇建某齋用伸追薦除已錄奏
天闕請
命施行外須至出給
符籙告下
子／宗教／正統道藏／洞真部／方法類／靈寳無量度人上經大法／卷之六十三　玉十一／九煉生尸品　一(P.第06冊　198-1)..[上海涵芬樓影印本]
謹按師旨凡行九煉生尸先用香華燈燭精嚴望東供養高功上香先進三拜再上香再拜長跪口奏齋意上啟
九煉天尊靈寳自然神真九天帝君五方五天帝君允臣所奏特降敕命頒付九煉返生真司仙靈符吏官將五方五靈童子鑒臨生尸九煉臣深慮肉質凡軀祈告關奏難以達御發爐啟奏不依科格謹備五方五色神炁注入臣身蕩除五濁清淨三宮使臟腑開通百關流暢臣啟奏即得上達恭望天慈允臣懇請臣誠惶誠恐頓首稽首再拜
次左手搯中指中節丁立存想東有九色神光而起良久之間變數千丈神光爍爍
兆以左鼻孔引接東方之上神炁吞入三田之內次面南方西方北方中央並如前存想取神炁五方取炁服畢兆再詣天門上三拜上香長跪啟奏
臣奉為某人生尸煉度已請五方五色神炁灌注三田恭望
天慈賜臣神炁下入身中洗滌塵垢神炁堅固啟告玄穹速賜感通呼召神吏立獲感應亡魂九煉即遂昇遷齋功成就魔障不生臣冒犯
天威下情无任激切屏營之至謹稽首再拜謹言
子／宗教／正統道藏／洞真部／方法類／玉清金笥青華秘文金寳內鍊丹訣／卷中　稱二／論(P.第07冊　15-1)..[上海涵芬樓影印本]
論
太虛寥廓皓月粲然雪浪翻騰金蟆吐耀人見月之所以明而曰金精精盛則月明焉孰知金丹之所以生者性也水者喻坎宮也金蟆者喻一點真陽之竅也元性喻月性之用也性之初見如星大圓陀陀光爍爍未足以見性但氣質之性稍息而元性略見如雲開則月見頃合則亦然耳至於不時時存之則
可沒與見未見時無以異也故金丹之士纔見此物分明便是元氣產矣遂以而用之譬之見賊便捉毋使再逸然以之收於鼎器之中而一點元氣之真終乎不可得出矣以丹田為日以心中元性為月日光自返照月蓋交會之後寳體乃生金也月受日氣故初三生一陽者丹旣居鼎覺一點靈光自心常照而無晝夜一陽生于月之八日而二陽產矣二陽者丹之金炁少旺而元性又少現自二陽生于月之望而三陽純矣三陽純者是所
謂元性盡現即前謂無形之中也一陽純生時但覺吾身有一物或明或隱二陽生時則遍體生明矣三陽生者則光不在內不在外但覺此身如在虛空亦無身亦無虛空亦無日亦無月常能如此則禪定也但丹士若生於有而不能採真空而以無為用也旣至于此而金丹且半何也且元神見矣而未歸于丹混精氣而為一所以為半矣更說他後一半底道理月旣望矣十六而一陰生一陰者性歸于命之始也自一陰生至于月之二十
三而二陰產矣二陰者乃性歸于命三之二也自三陰生于月之三十日而三陰全矣三陰者乃性盡歸于命也性之全體見綿綿若存之性時時反乎命內矣方其始也以命而取性之全矣又以性安命此是性命天機括處雙脩者此之謂也天機至密吾盡泄矣到此際則金丹全也始於火候凡一日用度則一日養之百日之功而嬰兒產矣故吾以月為之喻取其交會相照之理也月明實本於金金之性實出於月百鍊愈堅萬劫不壞蓋
金日色月性也火日氣金入火而復于元性之真可以鍊成至寳號為金液還丹故脩丹者始則取金為金生水交合之理顯而藉土以成之故城郭基址無非托真金藥物而固濟隄防之鍊成純金故曰金丹
子／宗教／正統道藏／洞真部／方法類／中和集／卷之四　光四／歌／玄理歌(P.第07冊　227-2)..[上海涵芬樓影印本]
玄理歌二首
至道雖然無處所也憑師匠傳規矩屯蒙取象配朝昏復姤假名稱子午進火無中鍊大
丹安爐定裏求真土身心意定共三家鉛汞銀砂同一祖加減依時有後先守城在我分賔主南山赤子跨青龍北海金公騎白虎兩般藥物皆混融一對龜蛇自吞吐直超實際歸大乘頓悟圓通非小補密會真機本自然可憐小法胡撐拄口靈舌辯自誇能氣大心高誰敢覩未會潜心入窈冥何勞立志棲圜堵初機自是不求師老倒無成甘受苦積功累行滿三千返照迴光窮二五起火東方虎嘯風滌塵西極龍行雨驅雷掣電役天罡輔
正除邪任玄武姹女纔離紫極宮金公已到朱陵府爐中大藥一丸成室內胎仙三疊舞四象五行都合和九還七返功周普皎蟾形兆出菴來爍爍光明充大宇
子／宗教／正統道藏／洞真部／方法類／中和集／卷之四　光四／歌／火候歌(P.第07冊　228-2)..[上海涵芬樓影印本]
火候歌
欲造玄玄須謹獨謹獨工夫機在目絕斷色塵無毀辱清虛方寸瑩如玉極致沖虛守靜篤靜中一動陽來復初九潜龍須攝伏進至見龍休大速才見乾乾光內燭或躍在淵時
沐浴九五飛龍成化育陽極陰生須退縮防微杜漸坤初六退至直方金併木六三不可榮以祿括囊以後神丹熟若逢野戰志鈐束陰剝陽純火候足一粒寳珠吞入腹作箇全真仙眷屬一夫一婦常和睦三偶三奇時趁逐素女青郎一處宿黑汞赤鉛自攅簇虛空造就無為屋這箇主人誠不俗山嶽藏雲天地肅爍爍蟾光照虛谷
子／宗教／正統道藏／洞真部／方法類／中和集／卷之四　光四／歌／抱一歌(P.第07冊　231-1)..[上海涵芬樓影印本]
抱一歌
無極極而為太極太極布妙始於一一分為
二生陰陽萬類三才從此出本來真一至虛靈亘古亘今無變易秪因成質神發知善惡機緣有差忒隨情逐幻長荊榛香味色聲都眩惑誠能一上究根原返本還元不費力一夫一婦定中交三女三男無裏得三元八卦會於壬四象五行歸至寂忽然迸破頂顖門爍爍金光滿神室虛無之谷自透通玄牝之門自闔闢一陽來復妙奚窮四德運乾恒不息浩氣凝神於窈冥出有入無於恍惚中間主宰是甚麼便是達卿元有的
子／宗教／正統道藏／洞真部／方法類／中和集／卷之五　光五／詩／心鏡(P.第07冊　236-2)..[上海涵芬樓影印本]
心鏡
採將乾鑛入坤爐六合虛空作一模法相就時圓爍爍水銀磨處瑩如如放光周遍三千界收歛歸藏一黍珠舉起分明全體現更須打破合元樞
子／宗教／正統道藏／洞真部／方法類／中和集／卷之六　光六／詞／滿江紅　六(P.第07冊　243-2)..[上海涵芬樓影印本]
又賛圓菴傳居士
這箇○兒自歷劫以來無象況端端正正亭亭當當細入微塵無影迹大周天界難安放
更通天徹地任縱橫無遮障　沒根宗沒形狀爍爍明團團亮只這箇便是本來模樣放出直超無色界收來隱在光明藏待頂門裂破現圓通金色相
子／宗教／正統道藏／洞真部／方法類／中和集／卷之六　光六／詞／滿江紅　十二(P.第07冊　244-2)..[上海涵芬樓影印本]
又贈孫居士
這點虛靈自古來無虧無缺更爍爍圓圓澄澄徹徹照破洪濛前底事分閑蟾窟中間穴向菴中養箇白蝦蟆皎如雪　那些兒無可說利如金團似月運化化生生了無休歇山水蒙時天癸降地雷復處玄霜結駕青鸞直謁廣寒宮超生滅
子／宗教／正統道藏／洞真部／方法類／中和集／卷之六　光六／詞／百字令　四(P.第07冊　248-1)..[上海涵芬樓影印本]
又贈胡秀才
亘初一點瑩如如無相無形無質不蕩不搖常正定直是斷蹤絕跡變化無方顯微無間妙理應難測為伊言破屏除緣慮塵識　放教方寸虛澄裏頭寧貼方見真端的三五混融心月皎照破本元來歷爍爍圓明如如木動運化無休息靜中拈出蟾光爍破無極
子／宗教／正統道藏／洞真部／方法類／修真十書／卷之三十九　柰十／上清集　三／大道歌(P.第07冊　656-1)..[上海涵芬樓影印本]
大道歌
烏飛金兔走玉三界一粒粟山河大地幾年塵陰陽顛倒入玄谷人生石火電火中數枚客鵲枝頭宿桑田滄海春復秋乾坤不放坎離休九天高處風月冷神仙肚裏無閑愁世間學仙者胷襟變清雅丹經未讀望飛昇指影談空相誑嚇有時馳騁三寸舌或在街頭佯做啞正中恐有邪真裏須辯假若是清虛泠澹人身外無物赤灑灑都來聚炁與凝神
要鍊金丹賺幾人引賊入家開寳藏不知身外更藏身身外有身身裏覓冲虛和氣一壺春生擒六賊手活嚼三尸口三尸六賊本來無盡從心裏忙中有玉帝非惟惜詔書且要神炁相保守此神此炁結真精喚作純陽周九九此時方曰聖胎圓萬丈崖頭翻筋斗鉛汞若糞土龍虎如雞狗白金黑錫幾千般水銀朱砂相鼓誘白雪黃芽自無形華池神水無泉溜不解回頭一著子衝風冒雨四方走四方走要尋師尋得邪師指授時迷迷相指
可憐伊大道不離方寸地工夫細密有行持非存思非舉意非是身中運精氣一關要鎖百關牢轉身一路真容易無心之心無有形無中養就嬰兒靈學仙學到嬰兒處月在寒潭靜處明枯木生花却外香海翁時與白鷗盟片餉工夫容易做大丹只是片時成執著奇言并怪語萬千譬喻今如許生也由他死由他只要自家做得主空中雲也可縛水中月也可捉身心兩箇字是火也是藥龜蛇烏兔緫閑言夫婦男女都颺却君不見虛无生
自然自然生一炁一炁結成物炁足分天地天地本無心二炁自然是萬物有榮枯大數有終始會得先天本自然便是性命真根蔕道德五千言陰符三百字形神與性命身心與神炁交媾成大寳即是金丹理世人多執著權將有作歸無作猛烈丈夫能領畧試把此言閑處嚼若他徃古聖賢人立教化人俱不錯況能驀直逕路行一條直上三清閣三清閣下一團髓晝夜瑤光光爍爍雲谷道人仙中人骨氣秀茂真磊落年來多被紅塵縛
六十四年都是錯刮開塵垢眼豁開長嘯一聲歸去來神仙伎倆無多子只是人間一味呆忽然也解到蓬萊武夷散人與君說見君真箇神仙骨我今也不鍊形神或要放顛或放劣寒時自有丹田火飢時只喫瓊湖雪前年仙師寄書歸道我有名在金闕閑名落世取不迴而今心行尤其乖那堪玉帝見憐我詔我歸時未肯哉
子／宗教／正統道藏／洞真部／眾術類／金液大丹口訣　芥九之二／詩／紫河車(P.第08冊　88-2)..[上海涵芬樓影印本]
紫河車
含養元神氣與精紫河車動似風輪潺潺水響華池內爍爍金光徧體春
子／宗教／正統道藏／洞真部／記傳類／歷世真仙體道通鑑／卷之三十五　鱗三／葉千韶(P.第08冊　616-1)..[上海涵芬樓影印本]
葉千韶
葉千韶字魯聰洪州建昌人少師事西山道士學十二真君道術辟穀服氣甞獨居忽大風雨雷電有一白衣人拜千韶言君道德臻備仙籍褎陞當在人間役使鬼神更顯功績今神人將降君可以見之無所畏也於是千韶焚香拱默以坐俄頃雲中有遠遊朱衣真官一人降又神將十餘人皆帶劒佩龍虎符部從鬼神甚眾有黃衣綠衣吏各執簿一卷
神將皆列拜千韶真官謂千韶曰天命授君此簿神將吏兵幸備役使以救世人千韶拜授天書捧其簿閱之若人間兵籍也吏掌其簿書請召則應命後自長嘯則風生林壑噀水則雨流原野足擦地則雷鳴轆轆手畫空則電光爍爍乃遊行天下每徉狂醉傲於城市間忽驅叱以振威人問之則曰我見某處火災某處亢旱使雨以救之耳人驗之果然常經過州縣適逢亢旱人請千韶祈雨即備香案啟祝須臾雨降有請致雷者脚擦地便
鳴從地底發轆轆聲或苦雨祈請不應千韶立為止雨冬中或旱祈雪千韶乃單衣跣足立於日中嘯詠俄頃風雲會合降雪連宵又以符救人疾苦不俟人之求請見疾者無不憫而救之有邪病者聞千韶之名自愈得符者終身病不再發唐懿宗咸通十一年千韶遊及濠州聞剌史劉昉忽中風垂命名醫莫療千韶策杖入州曰感我此來使君再生矣於是書符三道貼於肩脇腿曰驅風從脚出三日當愈於是風颼颼從脚心出三日平復
如故昉博通文學素好道術歷官得郡善政及人乃謂賔吏曰昉平生師道忽中㬥風遽感異人以相救度董奉還杜爕之魂今可侔矣實道力之所報也郡人皆神於千韶昉乃迎之於郡齋以師事之厚以金帛謝之千韶遽捨昉而去尋之無蹤矣後有人於荊湘間見千韶話濠州事而笑十餘年後隱於西山時有人見之者
子／宗教／正統道藏／洞真部／記傳類／歷世真仙體道通鑑／卷之五十　潜七／李鑒夫(P.第08冊　748-2)..[上海涵芬樓影印本]
李鑒夫
李鑒夫不知何許人也宋太宗太平興國初來遊蓬池居開元精舍都寺未之奇也一日間窺先生劒出眉間爍爍如電先生彈其鋏
且歌且舞已復納於眉間都寺大駭始厚禮之俄醉踣於路以卒官為瘞之未幾或見於傍郡歸告與先生雅游者發其瘞失其所在
子／宗教／正統道藏／洞玄部／威儀類／靈寶領教濟度金書／卷之七十一　殷二／科儀立成品　六十九天生神齋用　一／開啟變壇儀／誓將榜(P.第12冊　564-1)..[上海涵芬樓影印本]
宣誓將榜
九天令甲書勛守衛於齋盟諸部神丁受任備殫於職守想會道運元之妙敦監真度生之功朱表有彝丹章無隱敬鋪陳於清酌庸旌列於微忱
三獻
三獻既周一忱畢露所有牒文合對披宣
宣牒
牒文備悉神聽周回伏冀駐景玄壇承流紫禁旌旄爍爍翼祖炁以嚴恭鉦鉞昭昭掃祅氛而肅穆左右羅列內外廵遊俟恪著於威靈當精酬於效信稽首皈依無極大道
向來頌
子／宗教／正統道藏／洞玄部／威儀類／靈寶領教濟度金書／卷之一百二十八　朝六／科儀立成品　一百十七度星齋合用　六／第六時升壇儀(P.第13冊　71-2)..[上海涵芬樓影印本]
臣某謹重誠上啟
三清上聖十極高真願賜慈悲俯垂洞鑒臣聞迴骸起死金剛承湛露之恩監真度生玉
隆溥慈雲之潤開瓊顏而妙感振玉韻以迴旋生成密契於玄黃十華慶會化育潛敷於幽顯萬品周圓死魂飛五戶之幽生魄升八門之廓天昭瑞應地耀祥符實三洞之根宗為九清之柱石鋪張奚極讚詠難容臣向來奉為某崇建十迴度人道場祗率見前清眾升壇行道燒香散花轉誦太上洞玄靈寶無量度人上品妙經莫不澡雪五關澄虛百體肅精炁神而朗詠攝身心口以歌揚威儀自然經已周於十過存念如法誠惟罄於一忱
玄符召制於十方白簡開明於九壘功德具足科禁周圓當願亡故某普及幽冥冤親平等聽天音之琅琅發神輝之爍爍法橋穩駕超苦海之層瀾道岸先登越愛河之濁浪累劫之愆尤風釋千生之冤債冰清乘靈寶光即逍遙於樂界悟玄元道疾出入於福鄉永無輪轉之期常享太平之運齋主某精神松茂步武椿榮注訟煙收集祥光於庭宇考殃雲散融瑞炁於門闌膺鼎新革故之華享否去泰來之樂懽騰蘭桂慶藹松蘿垂詩禮之
芳猷宴琴書之樂事蒙如丹禱允荷玄恩稽首皈依聞經讚詠
三聞經
子／宗教／正統道藏／洞玄部／威儀類／靈寶領教濟度金書／卷之二百六十五　黎九／卷之二百七十七　臣三／書篆訣目品　三開度祈禳通用　三／鐵跡臺光章(P.第14冊　323-1)..[上海涵芬樓影印本]
鐵跡臺光章青素丹書長七寸闊二寸四分歌斗章時焚之
凡書此章先面東焚香扣齒三通左手掐訣大指橫倒手心中第三指倒大指根餘指皆直捧訣胸前右手垂地下存鐵跡臺光靈官衣雲霞羽衣長八十二丈金冠朱履來降書符之所兆密祝詞旨畢次握訣書符念敕呪
日星之光照耀八方鐵跡朗明光寶臺章威光爍爍蔭陰易陽魂魄返嬰神炁貫常八門通幽所召無傷魂靈攝到不得隱藏急急如律令
子／宗教／正統道藏／洞神部／玉訣類／太上老君說常清靜經註　三　是三／全神合道章第三(P.第28冊　796-2)..[上海涵芬樓影印本]
真靜應物［丹］□陀陀光爍爍一本作真常應物
老子云有物混成先天地生劉海蟾云只明真性不修丹萬劫應知變化難王鞵師云炁止則神聚神聚則丹成石函記云夫丹道者非人間五金八石朱砂水銀之所為也是元形合虛曠然虛無是謂真虛真虛之體還丹之基大藥之母大藥之母何
形容形容體貌緣何質質者混成中有物有物來居象帝先帝先真虛合自然真虛自然合色象色象因神而運轉運轉真虛虛不空不空之妙有神通丘真人云丹轉一冥冥海底生紅日祥雲煙靄遍三田種出玄珠如黍粒丹轉二炎炎朱雀燒天地霞光入鼎虎龍蟠一粒黃芽如犬齒丹轉三三才混象結成丹形容妍醜隨人意天質生身巳造端丹轉四蓬壺靈戶常關閉靜中暗轉長生輪無限靈光照真子丹轉
五靈真日日修仙所重重道炁添光明還為增長神明主丹轉六晝夜河車馳聖軸靈泉直上崑崙巔一輪月在瑤池浴丹轉七無為光裡藏靈質主持道炁有真官千神降福來神室丹轉八鍊得胎仙如滿月同行同坐又同眠雖在塵中人不識丹轉九聖功圓滿胎仙就已證虛無自在身此後不須行火候
子／宗教／正統道藏／洞神部／譜籙類／混元聖紀／卷之九　與九(P.第30冊　134-2)..[上海涵芬樓影印本]
肅宗至德二年丁酉三月十八日通化郡人為國祈福於雲龍巖建大齋會忽有祥雲異香氤氳不散移時漸開有神光照天乃見老君立於山前自地接天其山雖高不及其肘左手垂下右手執五明扇儀相炳然眾悉瞻
禮良久乃隱遂具奏聞詔圖其本太上高皇製讚并序曰我大聖祖誕敷眾妙光宅上清貽厥孫謀屢彰幽贊晝現殊相空浮瑞色七耀五明之服玉童金媛之儀道釋人天作禮瞻奉昔真誥傳於羊角寳祚無疆今宸儀炳於龍巖妖氛將殄豈惟歷代師授前王得一斯乃宗社降祥後昆惟萬申命藻繪示諸郡國若對寥陽之宇如臨太極之庭讚曰猗我烈祖闡教乘時理身理國曰希曰夷上開仙洞俯視靈姿昭融至道叶贊無為巖谷增麗
丹青罔追神光爍爍淑景遲遲當朝稱慶列郡來斯福祚流衍千齡在兹
德宗貞元十年甲戌十月十六日果州南充縣金泉山女冠謝自然修道功成老君命召之白日上昇後三月再自天降謂刺史李堅曰天上有玉堂最高老君居焉白玉為壁上皆金題神仙之名時有朱書注其下云降世為帝王或為宰輔凡神仙入謁見老君皆四拜焉予恐世人不信有神仙之事故暫來語君言訖遂即昇天堅以表聞有詔褒美
按太平廣記云謝自然性穎異少不食葷血母令隨尼越惠經年以疾求歸又令隨
尼日曉數月亦求還其家在大方山下山頂有石像老君自然因瞻禮顧謂母曰此兒所願居也母從之乃遷居山頂常誦道德經黃庭內篇居久之年十四歲因食新稻見是蛆虫自此絕粒其父寰宦遊多年及歸見自然不食怒曰我家世業儒何得有此妖惑固鎖閉室中四十餘日益加爽秀寰方驚異之既而東嶽夫人與諸仙時降其家令以香湯沐浴不得用乳頭香又云上天自有真仙非鬼神之類上界無削
髮之人得道之後悉皆冠履仙裝也又自然昇天時書于堂之東壁云寄語諸眷屬莫生悲苦可勤修功德修立福田清齋念道百劫之後冀有善緣早會清原之鄉即得相見其書跡存焉李堅述金泉道場碑及傳具載其本末昌黎韓文公愈詩云果州南充縣寒女謝自然童騃無所識但聞有神仙輕生學其術乃在金泉山繁華榮慕絕父母慈愛捐一朝坐空室雲霧生其間如聆笙竿韻來自冥冥天白日變幽晦
蕭蕭風景寒簷楹互明滅五色光屬聯觀者徒傾駭躑躅詎敢前須臾自輕舉飄若風中煙茫茫八紘大影響無由緣里胥上其事郡守驚且觀驅車領官吏甿俗事相先入門無所見冠履同蛻蟬皆云神仙事爍爍信可傳蓋謂此也
子／宗教／正統道藏／洞神部／眾術類／真元妙道要略　如四／鍊形篇第三(P.第32冊　291-2)..[上海涵芬樓影印本]
又煙蘿子曰道體全真在此生迷徒待死更修生今生不了生前事更有生從何處生又三元經曰玄珠之本黑誰將日月守爍爍因象光此是神仙壽世人強伏氣伏者盡勞神大道守虛無圓光照是真真說長生訣海內光皎潔念念守光明萬年身不滅難則無過道說易何人守內光象外明我與天同壽日長東海生光明養萬物仙人永長生傳此長
生術老莊曰長生久視谷神不死又曰為之長生不死者豈復有修設之限哉又曰千載厭世去而上仙乘彼白雲至於帝鄉又曰修身千二百歲形未甞衰又曰乘白雲馭飛龍而遊四海之外又曰人皆盡死而我獨存又曰神將守形形乃長生又曰長生者不死寂滅者不生不死不生不死真長生則真寂滅生寂滅內則長生死寂滅外則永死道經曰道生曰常心使氣曰強又玄妙內篇曰兆欲長生三一當明已前說訖學道君子若達此理即
三要自明真三要由一可照若了則三要自見幸希飽志君子驗而明之儻有未遇師者可以愛生為本忘死為源審看內祕要諸經則曉萬𣲖而同一源余且歷悟之經及諸藥故述此訣已俟學者矣
子／宗教／正統道藏／洞神部／眾術類／太白經　松一／施肩吾頌(P.第32冊　360-2)..[上海涵芬樓影印本]
施肩吾頌曰
神水華池便是丹　東西高下自相看
勸君莫把凡鉛弄　活計生涯便好捐
鉛則何妨本自鉛　鉛中何處覓神仙
東西南北還丹了　爭奈仙家不肯傳
同色同名合好音　亦能爍爍亦沉沉
乾坤顛倒驅雷雨　龍躍安能出上陰
子／宗教／正統道藏／洞神部／眾術類／許真君石函記／卷下　之六／聖石指玄篇(P.第32冊　485-1)..[上海涵芬樓影印本]
許真君石函記卷下　　　之六
聖石指玄篇
萬象虛生何所約妙化本因丹汞作扶桑東出金烏精炎燄羽毛光爍爍飛走陽火名曰䰟暮落朝榮晦還朔紅輪駕起景陽車循亡還合遊匡郭現出真精透體砂爍石流金孰辨博光濟乾坤受日霞萬物生因丹化作丹砂則非有為物不煉五金燒八石太虛中有顆還丹化作夜明珠不識珠光鬱鬱現丹霄玉兔澄輝逐卦爻坤生震兌乾將巽艮坤終始
復陽爻陽往陰來神聖藥仙真號曰紫金膏一點瞽人雙目明二點枯骨再生肉三點頑石化作金四點長河化酥酪五點春華不墮葉日月長開永不絕凡磁瓦礫盡成金朽物沾之色變新勞瘵傳尸若得藥服之立効便身輕愚者只言身內物盡向房中尋配匹即非身內氣和精精去氣消何所入百神解散盡遺亡老倒形枯成癖疾聖人言此總成非爭如煉取黃金液師言金液昔何因盤古初分大道根本是龍精生虎髓甲乙庚辛化壬
癸丙丁朱雀火神飛飛下玄天合戊己上降下升三十六赫赤交躔在南北微微騰倒天地精妙造盡從三五一三五與一何所云生天生地亦生人生天能有回天力生地堅牢萬物榮生人人中分貴賤福淺丹砂豈能煉志士先須認取鉛不辨真鉛枉修煉天有五賊見者昌鉛含五彩態殊祥生自無名天地始有名萬物母非凡非凡通聖人難識即在玄元藏恍惚杳杳冥冥期至精激陽為電生光明光明盤旋分五色下有鉛精人不識春
元草木夏如氷秋不聚霜冬沒雪含和長養漸通靈黃芽不與世鉛親黃芽養經八百歲化為青汞卒難尋青汞水銀難尋覓周流四大無窮極青汞又經八百歲化作青金轉難得青金本是青龍骨生數為三成數八三八數終汞氣青化作青埃飛上升上升永作仙人祿浩劫元明為五福翡翠景雲曰青埃升赴清都歸所屬翠華進入紫陽宮昭陽殿起龍光紅光明晃耀照無窮極陽絕景陰消空鉛分五彩燄飛空青赤白黑黃居中熒熒皎
皎色融融紫神瑞氣丹霞籠萬神呼吸鉛氣通玉童玉女啖太空飡食其輝天老翁羣仙飲食壽無窮先朝玉帝現玄穹說是還丹藥祖宗此鉛不與世鉛同懸空晃朗朗懸空落霞光透水晶宮隱明內昭金雞容呼吸風雲會虎龍龍呼於虎虎呼龍浩氣結成真至藥人飡迅速入雲中改形換骨身飛空貌同元始天尊容共分一氣天地同返本還源是祖宗說盡萬般差別法總與金砂事不同住世鉛精五金主七十二石之父母煉士英靈採
得來傾下先須去陰土鉛砂摶成如土塊六一固濟相愛護用火煆煉一晝夜火滅烟消土化灰騰鉛倒製入灰池火發鉛鎔化神水神水元因出白金先取白金為鼎器白金即是水銀胎返本還源水銀製水銀便是長生藥不是凡間水銀作朱雀炎空飛下來摧折羽毛頭與脚水銀緣此不能飛鍊作金丹為大藥更言恐怕泄天機此言聞者世間稀不是叮嚀頻囑付好色貪財如獸畜如違戒約有神明攝入酆都罪不輕更有九泉無限苦
不可等閑容易語等閑容易泄非人萬劫沉淪受冥苦
子／宗教／正統道藏／洞神部／眾術類／許真君石函記／卷下　之六／金鼎虛無論(P.第32冊　490-1)..[上海涵芬樓影印本]
金鼎虛無論
余聞上古修丹須憑法妙會多生夙契相遇成真是謂共獲生天地之靈也或問天地之靈生於何所答曰鑿開混沌土分黃黑色生天地之金精深藏溟涬為道之根本羽客受得可造金鼎且金鼎者夫何為生何為而有曰生自無形無名之始有何為萬物之母子
得金精作命基命基只是金華池華池神水太淵晶太淵金晶絕萬靈萬靈號曰萬物母先聖將來為鼎金鼎金元來藥裏尋尋來不是世間金世間金何足異金鼎鼎金通天地通得三光鼎受符汞侵金鼎氣生虛虛氣生虛無生有有生無元有虛無虛化樞樞紐的然真種類何憂水火不吹噓水潤下水在上魄吸水銀䰟蕩樣火在下火炎上火養水生逐爻象陽象流珠水作丹陰象隨金逐水長金水火名三五金三五金主策外汞相處震
青龍兌白虎乾體圓明金三五金漸晦水漸舉白虎虧盈變黑虎玄武陰生入癸鄉巽艮還坤水三五金為子水為母陰符陽火分子午剛柔文武運推移火生火滅化為土此是火三五水火交四維金作火將衰一作水將生火則終火則始衰則終生則始定浮沉兮金化水分刻漏白化黑黑則終白則始黑白往來逐月矣知白來守黑去三百六十有五度開生門閉死戶水火優游居鼎釜水火無差藥有靈為何靈水消爍火薰蒸水火為媒招日
䰟䰟張神碎飛陽華魄啖䰟華食碧砂食碧砂食馬牙馬牙靈異世無比得號流䰟䰟涉水水涉䰟震陽明天符降奉日晨准日訖急急如律令勑追䰟來伏虎窟呼吸風雲水火入水火烹轟虎噴聲水靈晶火靈晶水靈火靈魄與䰟魄靈能吸䰟靈晶䰟吸魄魄吸䰟䰟吸魄兮䰟定鼎魄吸䰟兮魄鼎䰟且䰟鼎者制伏水銀不飛揚翺翔戲鼎光散霞消爍爍紫金紅粉故曰䰟定定則不動動則火直火直往來不往不來著而成寳且魄鼎者玄
武寧靜靜則金生水金能生水水乃澄明明生聚景故曰魄鼎乃是也金養水火養金䰟戀魄魄戀䰟自然金鼎宰神明產出丹砂性合情不是硃砂及水銀大藥金丹三八品萬象爻銖列金鼎水火加臨有淺深二十四氣相推准視之不見聽不聞高壽妙年修金鼎燒成無價珍回陽換骨紫消金紫消金通神靈金烏入陽光進青霞舞紅霞運青紅同入歸金鼎修成造化爐九還七返煉虛無七返煉成紅玉粉九還煉就紫金酥紫金酥紅玉
粉䰟和魄魄和䰟元有虛無虛化神神化氣氣化水水化木木化火火化土土化金金化水攢簇五行金鼎裏騰騰兩曜運光輝水飛火飛離化火坎化水水激火火激水離咀坎坎咀離相咀相嚼碎虹蜺虹蜺氣結如屑硝馬齒槎牙光皎潔光逐人生虎魄中紫金臺上凝霜雪色若瓊瑤虛飄飄陽氣輕清輕拂拂輕清陽砂光耀日耀耀爭光砂奪色熒煌晃晃黃輿靈輿靈能點化生靈輿靈本在扶桒出體因砂有鉛中得騰光粟亂星飛亂星
研細青龍骨至神至聖飛騰物飛騰不飛何得知試將些子望空擲果然能有回天力丹砂高奔登太空朱見走入金烏窟輕清陽光養陽藥華射陽光光射藥相輝相爍混其光吸吸紫華升太陽太陰太陽真水火水剋火滅化為土隱明伏火土潛輝潛輝藏虛虛化氣虛氣接連通上下通上下兮火隨卦卦火虧盈盈則昌陽晶逐火火招陽陽燧爍日兮照陽光照陽光火著光幾千萬丈光生火無窮無極火勝光衝運氣光光徹地地通元氣
火隨光火氣運行生萬物目前火化暉陽光陽燧聚陽光感激感而遂通生恍惚榮榮赫赫燄陽精光透烟生火熠燁陽光隨入黃金舍照耀乾坤砂世界金砂噴火散陽光大地陽光生世界光逐神生神逐光大千沙界此中藏劫盡恒河沙世界一砂一劫失陽光陽光既失何所名龍漢延康至赤明此言劫數已沉淪劫力難逃不可聞黑風飄蕩失三才倒嶽摧山盡作塵地水火風皆席捲屋宇樓臺盡底沉蠢動含靈皆失養不分南北與東
西森羅萬象無蹤跡五行四象何所覓聲響聲形不可逃混混元光皆暗黑玄寂寂復玄玄不明深處至深極至深極則返還元返本還元天地先天地先一氣能分天地元元黃正氣真一祖能生萬象為丹母因母立兆作丹基兆召青腰使者歸青腰召入留光殿煉作窓塵光不現窓塵亦名曰黃埃太陽變太陽變則有何為水火通流十二時十二時無中有子午卯酉分四九四九火攢三十六子午卯酉分南北午屬陽陰火發辰戌丑未分
四八四八火攢三十二水火烹煎成既濟子屬陰陽火發寅申巳亥分四八四八火攢三十二百刻時辰分晝夜晝為暑夜為寒寒暑分明順陰陽陰陽兩分如雞子生死常七在始終三日庚生震受西謂䰟生坤在東北魄喪乙謂䰟死死生相接無休息木三金四合成七陰陽兩分分兩弦合就金胎坤合乾包裹乾坤須固密手摶日月為神室坎殿光輝張麗華神室圓明三五一三五庚生震兌乾坤包乙癸為陰乙包藏弦望晦朔宮黑白虧
盈吉或凶吉當圓滿凶却缺神明變氣失符節金胎神室象太陰不信但觀天上月黃白在裏立精䰟魄白䰟黃䰟入魄黃如白白迴黃精黑轉迴黃轉黑混其精䰟煉魄黑散光生現黃白黃白團圓光相接生天太陽生地月虎吸龍光透體明白金胎內產黃金黃金白金分二八萬古傳流不敢洩說與凡流却不信不信但教如華看向上元來有一著認取生天生地藥生天生地亦生人君且思量仔細尋尋得之時赴玉京跨鸞騎鶴君上
升
子／宗教／正統道藏／洞神部／記傳類／玄天上帝啟聖錄／卷之二　流二／唐憲寳像(P.第32冊　740-1)..[上海涵芬樓影印本]
唐憲寳像
宣州市戶唐忠唐愈唐憲唐愿兄弟同居忠愿充州衙幹當愈攻行醫憲守閑在家自祖父在日相續供養真武一堂父亡兄弟皆踈慢惟唐憲心向香火將妻粧奩典賣添備下降香火紙馬等用豈期兄弟嫌妬稱憲端坐無功全房喫用眾兄弟衣食更以神道為由
破用錢物入己憲云既欲分張任便揀選所有之物唐憲秖願於眾求此祖上侍奉真武一堂受持供養其忠愈愿無心供養樂然允從忠愈愿私營錢物各自富庶惟憲秖留住屋其餘產業盡賣與人開一小雜當鋪隨緣遣日偶值雨雪有一貧漢背綰布袋手擎銅鉒坐身真武一尊脚踏龜蛇極是工巧要當錢一貫憲請以錢三貫就贖亦便相允其時憑僧用祥作見人謝臻充保劉坦寫約交錢去後貧人却轉告憲留下二貫七百文少時
來取憲將功德頓在家堂供養遇下降日再用香水洗淨漸覺色變沉重手擡不起用淨帛揩拭出於明處細視見其貌相微有爍爍圓光晃耀認來却是真金像手約重五十餘兩元賣人又不來取錢不期兄弟三人意生欺妬同狀經州論憲於未分已前藏隱大家金鑄真武五十餘兩分後方始將出供養州府遂勾唐憲齎所隱金像出頭據唐憲供吐元買到貧漢功德及勾到保見人并索元賣文字分明顯是唐忠等妄狀各行科決忠等
因此家業淪落日逐來憲家行兇作鬧與妻隔夜拜辭金像明早潛將投納州庫後因監司剗刷上供錢帛因見官庫內有金像真武一身微發祥光顯屬異寳遂申奏朝廷後降指揮仰宣州起發入京進奉奉聖旨取入內庭充鎮國寳像仰於本州夏稅頭子錢內支五百貫文付唐憲充還金直唐憲因茲大富子孫昌盛其唐忠等三人各家飯食不給皆先死亡子孫零替盡是憲置宅存養宣州太極觀係唐憲一力捨錢建造
子／宗教／正統道藏／洞神部／記傳類／甘水仙源錄／卷之一　息一之二／碑文／全真第二代丹陽抱一無為真人馬宗師道行碑(P.第33冊　127-1)..[上海涵芬樓影印本]
全真第二代丹陽抱一無為真人馬宗師道行碑
翰林直學士中順大夫陝西漢中道提刑按察副使王利用　撰
天地無為而全道至人悟道以全真廣大簡易不見其朕資生資始而弗能主名道全於內者其天地乎屈伸消長莫測其變德參化育而必臻其極真全於內者其至人乎丹陽
馬宗師瑞金蓮於東海根玄教於重陽起跡於金源氏全盛之時流𣲖於我大元開創之始與夫廣成鳴道於上古混元垂教於姬周冲虛南華立言於戰國之世者無以異也師諱從義字宜甫世業儒系出京兆扶風漢伏波將軍援之後五季兵亂東遷寧海因家焉祖覺字萃叟以孝行稱父師楊字希賢容儀可觀沉默有度事親為學綽有父風客或驚走以紬複擲於家者視之兼金也白於父藏之以待旬日客至即付之客謝曰吾呂仙也
居幽谷村以淘採為業積金兩鎰將鬻於市逼於監稅者賴公獲免願中分以報希賢固卻之呂曰公有黃向風義後當有高士出焉他日訪幽谷人無姓呂者始知其異人也師將育母唐氏夢麻姑賜丹一粒吞之覺而分瑞金天會元年癸卯五月二十日也昆季五人以仁義禮智信命之故號五常馬氏師次子也童時常誦乘雲駕鶴之語及長善文學不喜進取適李無夢鍊大丹於崑嵛山幾三載矣曰仙至則丹可成一日師遊其側無夢
見而異之曰是子額有三山手垂過膝真大仙之才因為之贊曰身體堂堂面圓耳長眉脩目俊準直口方相好具足頂有神光宜甫受記同步蓬庄既而丹果成忠顯孫君惜師才德以其子妻之凡三息曰庭珍庭瑞庭珪師嘗補試郡庠夜夢二衣褐者一素補兩肩跪且泣曰我軰十萬餘命在公所主言訖而去逐之入屠者劉清圈中壁有字云我軰己亥十萬人太半已經辛巳殺此門若是不慈悲世世軸頭常廝抺既覺聞屠豬聲往視之
則清之子阿澤屠二猪其一肩白欲止則弗及也始悟己亥猪也辛巳清之歲屬也詣術士孫子元占之以決其惑因稽壽幾何曰君壽不踰四十九師嘆曰死生固不在人曷若親有道為長生計已而與客弈棊乃失聲曰此一著下得是不死矣大定七年丁亥秋七月師偕高巨才戰法師飲于范明叔之怡老亭酒酣賦詩曰抱元守一是工夫懶漢如今一也無終日㘅杯暢神思醉中却有那人扶中元後復會重陽祖師造其席戰師曰布袍
竹笠冒暑而來何勤如焉曰宿緣仙契徑來訪謁與之瓜即從蔕食詢其故曰甘向苦中來復曰奚自曰終南不遠三千里特來扶醉人師心自謂曰前所作有醉中人扶之語此公何以得之就叩何名曰道曰五行不到處父母未生時席間談道多與師合乃邀居私第出示所述羅漢頌一十六首祖師賡和宛若宿成遂心服而師事之先是師夢南園地中一鶴湧出今兹欲為祖師結庵祖師即指鶴出之地師大異之庵既構字之曰全真師
欲從祖師西遊以累重難之祖師乃盛陳離鄉遠遊之樂以開釋焉是歲十月朔祖師令師鎖庵齋居百日日止一餐雖隆冬祁寒唯筆硯几席布衣草屨而已形神和暢若寒谷回春者焉八年春正月十有一日庵始啟鑰祖師謂師曰將謂汝三數日從我西遊直鎖害風百日仍作一場奇怪師悟以資產付庭珍軰以離書付孫氏遂易服而道焉祖師因師夢中歌有燒得白鍊得黃便是長生不死方之句命師更名鈺字玄寳號丹陽子師冬
夢從祖師入山及旦祖師呼曰山侗因為小字焉居崑嵛之煙霞洞師忽患頭痛殆若無所遁者祖師令醫於家一日謂門弟子曰昨日馬公飲酒其破道乎使候之師蓋藥用酒引不覺過量疾甚人復曰馬公將死矣祖師拊掌嘆曰吾遠尋知友緣信道不篤而至此耶乃以鍊心語療之曰凡人入道必戒酒色財氣攀緣愛念憂愁思慮此外更無良藥矣疾遂愈其年十月朔令師焚誓狀于文登蘇氏庵師從祖師至汴寓王氏之旅邸飲食起
居悉以仙機示之鍜鍊既久遂承祕印十年春正月四日祖師將昇師請曰鈺當為吾師服祖師曰可赴終南劉蔣之故居囑以後事而逝師暨譚劉丘三道友入關謁和李二真人詣劉蔣祖庵居之十二年春化自然錢於長安市中復護仙柩自汴之秦歸葬劉蔣遵遺命也師居廬頭分三髻三髻者三吉字祖師之諱也十四年秋夕師與三道友言志於秦渡鎮真武廟師曰鬪貧譚曰鬪是劉曰鬪志丘曰鬪閑翌日乃別師復歸劉蔣構一廣
庭為環居之所手書祖庭心死以表其顏庵為祖庭自此始也師謂門人曰一晝夜凡幾時對曰十二日十二時中天運造化曾少停息否對曰無師曰學道者亦如是矣十八年就化華亭劉昭信李大乘不果乃賦詩曰錦麟不得空澇漉收拾綸竿歸去來大乘即悟遂執弟子禮賜以靈陽子之號十九年春二月師築環華亭大乘亦與焉墻外來禽一株枯已久矣四月十四日移植環內以水沃之曰今日純陽降世辰也予生於五月二十日
至日此樹生葉矣仍作頌曰天上三十六地下三十六天地入寳瓶七十二候足大乘請釋其旨曰此隱語也其應有日矣及期綠葉敷榮始知移植之日至五月二十相去三十有六是天地晝夜合為七十二候也大乘因作異木記以誌之秋八月遷居隴州佑德觀解元李子和軰願執几杖以從繼而棄俗歸道者不啻百餘人二十年春東還祖庭適長安居蓬萊庵從善友趙恩請也秋八月旱師祈雨詩云一犁沾足待何時五五不過二十
五至日果雨二十一年冬師謂門人來靈玉曰世所稱衣服舊弊重修潔者何名曰拆洗師曰東方教法年深弊壞吾當往拆洗之未浹旬官中有牒發事遂以關中教事付丘長春為主張焉仙仗東歸過濟南有韓淘清甫者慕康節之為人所居號安樂園禮師乞垂開發師曰夫道以無心為體忘言為用柔弱為本清淨為基節飲食絕思慮靜坐以調息安寢以養氣心不馳則性定形不勞則精全神不擾則丹結然後滅情於虛寧神於極不
出戶庭而妙道得矣淘謝曰大道鴻濛無所扣詰今聞至言得其門而入矣師嘗說四體用云行則措足於坦途住則凝神於太虛坐則勻鼻端之息臥則抱臍下之珠類此甚多蓋言道人分內事也二十二年夏四月至寧海未幾行化于文登之七寳庵門人穿井九尺而大石障之師乃云穿鑿須加二尺深甘泉自有應清吟及疏鑿尺有八寸泉乃湧出冬十二月晦師謂門弟子曰今日有非常之喜遂乃歌舞自娛二十三年春正月報者云
仙姑孫不二返真于洛陽矣冬十月下元日文登令尼厖古武節請師作九幽醮師謂姚鉉來靈玉曰空中報祖師至青巾白袍坐白龜於碧蓮葉上龜曳其尾見於雲表道俗懽呼焚香致拜居無何回首側臥東南而去十二月師赴萊陽遊仙觀忽肆筆書委形贊其略云大哉登真路入青冥麟隨絳節鳳撁朱軿鳴鑾佩玉履虛步雲超受真誥上登玉宸特寓其歸真之意耳是月二十二日祖師誕辰師仰瞻天表曹瑱問其故曰祖師偕和師
叔至當赴仙會矣于知一曰教門洪大胡不愸遺師曰堂堂歸去也作箇快活仙謂劉真一曰汝等欲作神仙須要積功累行縱遇千魔百難慎勿退惰果爾然後知吾言不妄矣又曰我開眼也見瞑目也見元來不在眼但心中了然無所不見耳汝緣在北方可往矣時將二鼓師東首枕肱而蛻是夜於劉錫屋壁間留一頌云三陽會裏行功圓風馬乘風已作仙勸汝降伏龍與虎自然有分亦登天俄頃人云師已仙矣方悟留題蓋師之神也
初崑嵛紫金山東華庵有松數株變青為白師曰松之白殆為我乎不半載師果逝焉長生玉陽二宗師來蒞喪事七日而卜兆於遊仙觀而安厝之二十五年邑人疑仙骨陜右門人盜去萊陽宰武節劉公啟柩視之貌如生乃更衣於金玉堂復葬之師幼習儒長克家有不貲之產而樂周急故得輕財好施名禮所謂積而能散者此也雖為碩士接一童子必致敬焉老氏所謂不敢為天下先者此也承師訓以闡化援門人以歸真雖寓形於
寰海以濟眾為己任語所謂人能弘道者此也一遇至人得傳心法日經鍜鍊而不弛其志孟軻氏所謂樂取於人以為善者此也以致感海市之瑞像變苦泉為靈液劉清毀屠具而改行欒周焚漁網以向風所過者化狂恣革其非心所存者神耋稚為之雲集果行西秦飛舄東海凡五道場弘師教也故曹瑱雷大通劉真一于洞庭等數十人實修真達道扶宗翊教之士悉出師陶鑄之手譚長真劉長生丘長春皆祖師之高弟尊師曰叔師處
之裕如也生平所作歌詩皆出塵絕俗之語而沾丐後人者亦多矣至元六年春正月璽書加贈丹陽抱一無為真人之號十九年秋八月朔住持終南山重陽萬壽宮真人李天樂持師道行之狀致懇於僕曰吾嫡祖丹陽宗師葬于萊陽進士張子翼作登真記已識之矣而祖師成己成物盛德大業師能纘承之乘風御氣長生久視之道師能揄揚之祖庭會真實本諸此不以貞珉載其道行以詔後人殆為闕如子無靳其文庶傳其不朽也
僕惟道德之源繼繼承承不迷於後世者丹陽師之力也牢辤其可乎乃繫之以銘其辭曰乾坤大道法自然至人一出千百年道非人弘道不傳人能弘道道始全重陽飽飲甘河泉道眼直視東海壖金焰爍爍開七蓮慨然捉馬揮玉鞭丹陽鴻儒宿有緣行功鍜鍊方且圓渙然冰釋歸真仙詞源落紙如雲煙機發於踵崑丘巔降龍伏虎祕法玄知知覺覺無後先道場五闡教乃宣乘風御氣遊八埏下視塵世猶天淵若子若孫稱大賢胷中
冰雪壺中天傳心嗣法無窮邊
子／宗教／正統道藏／太玄部／雲笈七籤／卷之六十九　從九／金丹部　三／七返靈砂論／第三返英砂篇(P.第37冊　836-2)..[上海涵芬樓影印本]
第三返英砂篇
本經曰陽元積習而英氣自會於真精真精感化而神丹可得耳故曰鍊真致華真華通應而化為金英之玄砂也化寳砂中白金而生英砂訣曰將其寳砂中黃花銀四兩打作鍋子還依前篇作用可瓶子底大小為之用
蒲州石膽一兩石塩一兩硇砂一兩共三物和苦酒研調如膏塗其鍋子四面令藥盡為候候乾以黃泥為毬包裹於糠火中燒二七日後用白炭武火燒之一七日去泥出鍋子依前安入通油瓶子中入真汞四兩清水五合文火養之二七日後更添汞四兩又文火養一七日候乾緊固濟武火迫之一日其砂湧出於寳鍋之上而紅黃映徹光耀不可言而乃收砂添汞計取砂可得一斤則數足便將其砂入於鼎中依前篇用火候飛伏亦五
日為一轉內三日用坎卦即水煮之三日用離卦即陽火飛之三日初起陽火可用炭七兩每一轉後即增炭二兩至七轉後有汞霜飛出可二兩來其色黃赫紫光爍爍飛在鼎蓋之下收其霜於鉢中用蒲州石膽一錢重和苦酒及砂以玉槌輕手熟研之相入後却入鼎中飛伏伏經十八候九十日足其英砂伏火畢分毫無少便可鎔鑄亦依前篇用塩花引鼓之即寳汁流下而清英光潤名曰青金青金者是陽精漸著從兌見震然坤歸離
此是陽精變轉廵歷之終始也如將此英砂服食每兩先用餘甘子半兩生甘草二兩煎取汁於白銀器中煮二七日後澄取砂入安淡竹青筒中入土深埋三十日後出以棗肉和為丸每兩亦分為三百六十丸每日清晨東向叩告
三清上聖仙官然可服此英丹後自然嗜慾無嬰葷血不入端居淨室而神和體輕與真人為儔矣
子／宗教／正統道藏／太玄部／瑩蟾子語錄／卷之二　卑六／道德心要(P.第40冊　64-2)..[上海涵芬樓影印本]
師曰第八十一章聖人之道為而不爭師曰作麼是不爭眾答不應機師曰放倒門剎竿著師又曰各人要一聯句體道德二字嘿庵曰道藏諸用德顯諸仁定庵曰道不在修德不在求唯庵曰道不無中無德不有中有實庵曰道可道非道德上德不德師曰道寂然不動德感而遂通又云道清靜光明德謙柔巽順師曰各人要一聯證無為道德二字眾無答師曰道擎拳德稽首師指燭云各人作
聯要見此燭體用嘿庵曰體塞破虛空用照破黑暗實庵曰體圖陀陀用光爍爍師曰體如如不動用爍爍圓明又曰體撐天拄地用照天爍地師曰各人要無說一聯要見燭體用諸人無答師舉似眾有省
子／宗教／正統道藏／太玄部／瑩蟾子語錄／卷之四　卑八(P.第40冊　77-1)..[上海涵芬樓影印本]
師曰爍爍團團一寶珠外無邊際裏頭虛輕輕拈出無安處嘿庵曰獨露單提得自如虛庵曰遍周沙界現真如息庵曰放去收來總在渠一庵曰元始於中獨自居師曰你每安得不著下著咦引我蟾蠩裏靣居又曰煉就通紅熱鐵丸紅如杲日大如天鉗來送入諸人口嘿庵曰嚼出清涼一味禪息庵曰嚼碎方知滋味全師曰爛盡肝腸性始堅
子／宗教／正統道藏／太玄部／瑩蟾子語錄／卷之六　卑十／水調歌頭(P.第40冊　94-1)..[上海涵芬樓影印本]
水調歌頭顯性理
至道無言說神功妙莫量本來具足添之無碍減無妨不在多聞廣學只要潛通默會定裏細㕘詳箇中端的意元不離中黃圓陀陀光爍爍現堂堂無餘無欠通身無象合真常只這而今默識便是當來彌勒直下要承當開放頂門眼遍界不能藏
子／宗教／正統道藏／太玄部／上陽子金丹大要／卷之二　睦二／道德經序(P.第40冊　416-1)..[上海涵芬樓影印本]
上陽子金丹大要虛無卷之二　　睦二
紫霄絳宮上陽子觀吾陳致虛　撰
道德經序
上陽子曰道始無名德亦非稱自伏羲畫卦蒼頡創爻玄龜龍馬河圖洛書文王重易箕子洪範皆存而不名老子垂世始強名之曰道夫道之為說先天地而位天地始萬物而育萬物草木根實非道不生胎卵濕化非道不產道果何物也其可見乎而功用若是其可摸捉乎而造化若是其可思議乎而變通
若是自老子一指出一強名之後千古之上此道得老子以明萬世之下此道以老子為法天以清地以寧三光以明萬物以榮聖人仙佛以修以成噫道果何物而若是其大也孔子而佛皆明此道非別有一道也後來乃分三教儒者不明曾子子思之相受何事却猜之為日用當行釋者不能明心見性只得念誦頑坐道則不究金丹竅妙以為焚修法術皆非道也蓋未有所授受耳道之為物通氣而生氣復資氣而育天地萬物未有非氣
而自生育者然吾所謂氣却非天地呼吸口鼻往來要知是氣之名須究外內之道氣之在外者曰黑鉛即金丹之道也釋云佛法儒謂仁義道曰金丹三教大聖必用是氣而後方能成佛作仙即此是道非別有一路耶氣之在內者曰黑汞即修定之道也道名踵音儒謂中和釋云世音即自然之道三教大聖必用此道故名雖殊而道則同也是以天下無二道聖人無兩心昔者老子西游關令君喜知為聖人迎之曰子將隱矣強為我著書
老子乃著五千餘言而去其著書處今京兆盩厔縣終南山宗聖宮是也此書留世始以老子名分上下二篇真人鄭思遠標注八十一章之目唐賜號曰道德經古今解註何啻數百人唯河上公所釋以授漢文帝者語淡義深今難得其真本經中大意第一章顯而出之了具眼者於此早分利鈍夫道也者本無名無為且名亦既有復不可常名則無為而無不為矣故三十八章曰上德無為而無以為下德為之而有以為上仁為之而無以
為上義為之而有以為熟於道德者體無為而無不為也無為者無以為也無不為者有以為也為是道者慧饒顏閔必待師傳建言有之古之善為士者微妙玄通深不可識上陽子曰豈古然哉於今為然蓋不可識則不可見不可見則不可思議摸捉我師緣督真人授鍾呂王馬之的旨南嶽一面悉拜其授致虛年甫四十雖居林下癖嗜詩書嘗謂寂滅虛無其說杳冥渀𧧯蒙師一指芒刺脫然眼下便見方知脚跟元踏實地猶如空中浮
雲忽散寳月圓明并得所解道德經焚香啟視至此兩者同出而異名早是性命雙題愈覺渾身是汗坐對老子坐行共老子行佛祖在脚跟底立似三界中我的最尊超然有何生死則三清劒五嶽冠有與無物與竅朱裏汞水中銀日兔月烏雌雄黑白以至金剛浮幢燈籠佛殿正法眼藏涅槃妙心百尺竿西江水竹麻萑葦棒喝照用恒河沙量佛法莫不皆是見了悟了日夕照覷大機大用有時得到休歇之處尤為快活何以故只為此者
雙關二意直要世人明了為期且道同出却不同入同出又不同沒只一已是強名況復云此兩者於下重云眾妙之門聖人無空言一字是一箇鐵漢點檢將來却似大路傍草裹有兩顆驪珠尋常人都驀直過了明眼人一見圓陀陀光爍爍收拾隨身去豈不欣然何哉蓋今世人只是看經却不觀經聖賢仙佛留下經書要引世人皆為聖賢仙佛一切常人不明其意朝念暮誦以為禱祈更不於中究竟生死一件實事抑何愚哉猶誨人醫
指以訣云左心小腸肝膽腎明了的便以此而脉人之脉不必勞誦千遍萬遍若病而不診只誦此語雖感得叔和立現復奈之何經書亦然若看而不觀亦猶病之誦而不診者但了其字觀者要了其義了字則訛了舌頭了義則坐斷舌頭訛了非了坐斷是了不了的是人了底是聖賢仙佛喻如金剛經云佛說非身是名大身六祖釋云色身雖大內心量小不名大身法身雖小內心量大等虛空界方名大身色身雖如須彌終不為大此欲
世人早明色身法身二事若只口誦不觀其義輪迴生死何有了期三教聖師立言垂訓皆欲接引方來非各門異戶以相氷炭者師授是經俾之續其言外意上陽子曰大哉五千餘言多以天下國家用兵治民之說以翼其道然以之平天下治國家用兵使民無施不可仁者見之謂之仁智者見之謂之智故瑩蟾子有治道丹道兵機禪機之說也將以無為之道奏之於吾皇以倣陶唐無為之治也其將以有為之道告之于宰輔行治平日
新之德也其將以無不為有以為之道訓諸學道之士以修金丹也得此道以無為而治天下者漢文帝之謂矣得此道以佐漢而定天下者張子房之謂矣得此道而其鬼不神者張輔漢之謂矣得此道而善攝生者許旌陽之謂矣妙哉是經其言父則云教父母則云物母此其為道德經也其旨意先有為而後無為非蠢然無為也本道德而後仁義非毀於仁義也先仁義而後禮非棄於禮者也如恍惚中有象有物杳冥中有精有信不貴
難得之貨此皆直指大道顯露玄機者也經內隱八十餘異名如眾甫神器玄牝橐籥之類蓋深注意於道使後之人從是而悟因悟而入因入而有焉即有為者金丹也噫後之人峩其冠者不明玄牝竅妙之門曳其裾者不修無為有為之道使彼之有目者視之為異端之教彼之有口者呼之為異端之徒而世之明敏器識之士甘與彼之下愚或儕或躐奔競是非至于老死而不知有神仙之道惜哉且三教聖賢之所建立者始焉莫不各
有其道而繼之者特未善也老子者聖人也太上也巍巍尊居三清之境以生育天地運行日月宰制劫運終始萬物為心其視天下民物一不安者若已有之中下之人恣其狂愚不知源流妄誕詆排謂彼之非聖人者罔譴益彰惑之甚也謂此之歸太上者罔福是未得其道也原其著此書者甚欲引道修行之士以成真人使天下有以匡世救劫者也如降魔斬蛟平潮弭災之事焉然悟者自悟也迷者自迷也悟也者因緣時節之來也迷
也者宿昔所未種也君臣也父子也夫婦也兄弟也朋友也此大道之綱常也萬世之不可易也降魔也斬蛟也此道成之事也適時而就其功也老子之道即金丹之大道也夫金丹之道先明三綱五常次則因定生慧綱常既明則道自綱常而出非出綱常之外而別求道也是謂有為故云和其光同其塵也乃至定慧圓明是謂無為故云知其雄守其雌也道至無為則神仙之事備矣知此經者則明其道故曰太上下知有之不知者則辯
其語故曰夫唯無知是以不我知今遵師訓因并釋之每章就下轉語夫如此者特為此老垂一隻方便手為天下人具一隻智慧眼垂手者接濟迷途具眼者早自明了使人人回首物物知歸長生昇仙必有真實根器的至順辛未中秋後三日紫霄上陽子觀吾陳致虛謹序
子／宗教／正統道藏／太玄部／上陽子金丹大要／卷之十五　夫一／普說(P.第40冊　500-1)..[上海涵芬樓影印本]
普說
拄杖剎竿棒拂拳喝一機一境是皆佛祖旁開戶牖提振綱宗亦有大機亦有大用亦有權亦有實一喝不可作一喝用一棒不可作一棒行要知賓主交參前後際斷昭懸日月把定乾坤在昔阿難問摩訶迦葉世尊傳金襴袈裟外別傳何法迦葉喚云阿難阿難應
迦葉云倒却門前剎竿著此豈不是直指人心獨露全體則知當年世尊所傳涅槃妙心正法眼藏只消迦葉一句總在裏許雖然直截要先識破他的處將如之何是他底處世尊傳來饒得微笑迦葉傳來饒得一喚只此一笑一喚方知佛祖無可柰何落草尋人若不恁地怎得那西來意怎得箇消息底這般提唱以來厥後諸佛諸祖遇因立緣隨方設便以棒拂柱杖行不如一喝省了多少計較除非明眼人舉頭便知是故馬祖一喝百
丈三日耳聾喫茶也是受食也是鼻孔也是靈骨也是即心即佛也是非心非佛也是一株花栢樹子麻三斤衫七斤風與月石與泉前聖後聖所遺公案一題著總是了若使鈍根之器到了總不是也只如釋迦老子云以大圓覺為我伽藍圓覺且置且道如何是伽藍後來舉世以伽藍為招提所在僧衲所住者尤為可笑却不知伽藍本是一物故下云身心安居平等性智今之禪僧言及平等性智便自無處尋頭況與他說伽藍有般強底
人見人題平等性智隨云是他的心又怎知道他心非是心故佛祖云非心非佛又云心不是佛智不是道佛祖慈悲為一切人自性不明起立模樣令人自像故不得已乃至竪拳倒拂吐舌低頭其以此機至淺至近令人易見而一切人不肯承當遂至騎山門向佛殿上放佛殿於燈籠內且道佛殿須要供佛如何移山門於其上豈不觸了燈籠內著佛殿大似光爍爍地又至山河大地須彌崑崙有軰禪流見此等語渾如嚼蠟全無意義總
謂禪機葛藤置而弗看難似佛果云上無攀仰下絕己躬外不見大地山河內不立聞見知覺直下擺脫情識一念不生證本地風光見本來面目祖師心印何幸人人領悟箇箇圓成挨拶將來了不可得及至末後喝佛罵祖走釋迦奴彌勒凡此皆要諸人各認自己心莫作他人見誰知後來見喝也喝見罵也罵不知古人向自身內說將出來暴露消息底意那一等人專事機鋒徒爾招積口業總迷了這箇道理饒他聲前句後尋覓猜想明
來暗合也只野狐精見解一到如此奚謂五百年縱萬劫千生何時是了古之人蘊大根器若不猛利猶自蹉過是以圜悟奮志南詢長慶坐破七箇蒲團雪峰三登投子九上洞山馬祖因悟磨磚六祖躬役碓舂二祖斷臂立雪釋迦聞半偈而捨全身古聖先賢波吒到了方討得箇生死義路今時人也口誦堯之言而行桀之行皆是笑破自己心賺破他人口若人人到那田地猛著力暗中求不驚不疑無退無轉忽然相似脚跟後穩穩當當
綿綿密密照天灼地豈不是彌勒下生釋迦親見到彼時節回首覷著一切常人皆立下風方知道有何難事低一著是凡高一著即佛了也真法眼問云佛法還有本末也無上陽子曰自威音王已前佛生佛滅綿綿歷歷不可窮已從過去莊嚴劫來曼殊室利為七佛師至見在賢劫釋迦文佛告摩訶迦葉云吾以正法眼藏涅槃妙心實相無相微妙大乘今付於汝汝當護持迦葉禮足白言我當體敕恭順佛故自爾燈燈相續至菩提達磨
受法於般若多羅乃至中國而得總持道副道育慧可四人乃授法焉後將西返謂道副曰汝得吾皮謂尼總持曰汝得吾肉謂道育曰汝得吾骨謂慧可曰汝得吾髓復云昔如來以正法眼藏涅槃妙心付大迦葉展轉祝累而至于我我今付汝汝當護持慧可傳來唐土二三逮至慧能遍傳天下於是濫漫矣故達磨告慧可云二百年後法周沙界明道者多行道者少說理者多通理者少就中有能悟實際地了心空法三身清淨者然後得
證大乘也密多聞越次問曰大乘中乘小乘此三乘法皆成佛否上陽子曰唯正法眼是為最上一乘故經云十方佛土中唯有一乘法無二亦無三除佛方便說但以假名字引導於眾生吾所以云中乘小乘皆假名字唯最上一乘真空無漏真實希有無非以真心真空為之極則爾豈不聞大珠和尚云心是佛不用將佛求佛心是法不用將法求法佛法無二和合為僧是謂一體三寳則知三寳本同一體奚有二乘乎妙香佛陀問曰如來
說法學人聽法聽法說法有功德否上陽子曰如來證佛為上根菩薩說法以度天人非如阿含為小機說也故提婆謂羅㬋羅多云本對傳法人為說解脫道盖諸說法聽法者本具一體三寳方能說方能聽一體三寳者法身報身化身三身是曰一體三寳昔神會大師云說法則先佛而後法聽法則先法而後佛聽法則頓中而漸悟法則漸中而頓故色身善說法則法身低頭稽首而聽法法身善說法則報身摩肩聳耳而聽法報身善說
法則化身清淨無為而聽法然四大色身法報化三身俱不解說法聽法唯座上有一無位真人善說法聽法是以義玄和尚云虛空不解說法聽法是汝目前歷歷孤明勿形聲者解說法聽法所以道心法無說佛法無聽多口阿師問曰三身且置云何是色身云何是法身上陽子曰色身是幻身亦是妄身法身是清淨身亦是圓滿身亦是自在身亦是如來身故號為真佛大鑒云色身雖大內心量小不名大身法身雖小內心量大等虛空
界是名大身此即佛性此即真心諸修行人把他做箇主人翁也所以佛祖安名立樣棒拂拳喝燈籠佛殿拄杖剎竿千般計較形容不到了處是謂不可思議功德然隨用而立名借物而喻色總而論之只是箇功德法身也法體如如問曰三世諸佛還住世否上陽子曰過去佛過去已未來佛且未至見在佛不得見曰我師還見否曰汝為甚不見曰有形容否曰尋常頂禮接引眾生曰我師獨見復誰可見曰見者不說曰我還可見否曰汝
不信佛佛不汝見如如低頭曰發心信已若何見佛曰開汝一隻眼佛即在目前曰過去佛神通若何曰覆載包舍曰現在佛神通若何曰生育造化曰未來佛神通若何曰多寳藏將開也曰云何是寳藏義曰總歸一大藏曰一大藏教云何指示曰普攝有情曰大藏亦有情乎曰無情若何名藏因爾無情強名曰正法眼緣此法眼不屬內外不在四旁秉生殺機為佛法祖是曰正法眼藏曰正法已聞若何是眼藏曰汝且道什麼一件物無眼
曰此眼藏即虛空藏否曰佛法一般名不虛設夫參學人莫學客語莫學異見須知脚跟有此寳藏大包天地光燿古今形容無盡妙用無窮故云無盡藏物去物來如如不動亘古亘今如如不動生死岸頭如如不動得大自在如如不動演出大藏皆如來說故云如來藏寳如意問曰迷悟兩途迷者多而悟者少敢問何以曰昔南陽忠國師云眾生迷時結性成心猶寒則水結為氷眾生悟時釋心成性猶煖則氷釋為水上陽子復喻云眾生
迷時猶隔水而求魚眾生悟時猶水涸而魚鱉自現是慧海云凡夫見性即非凡夫以能頓悟上乘超凡入聖佛子若迷即非佛子以其論凡論聖終為下鬼悟人超越生死涅槃迷人唯學說事說理迷人今生作來世福德悟人目下頓見活維摩所以迷底人修因待果如逆風而渡海何有了期悟底人了心是佛似月下觀影真偽自知故毱多尊者云心自本來心本心非有法則知本心無法而本來心乃是法身是以迷人以清爭法身為五
蘊色身悟人以清淨法身為我佛法身也優婆夷多問曰自曼殊室利而七佛法偈皆言幻起滅空罪福至釋迦傳來言法而十七祖僧迦難提以來又言心地二十二祖摩拏羅以後皆言性二十七祖般若多羅與唐王二三佛又只言華種及曹溪別唱天下老和尚唯直指單提各呈面目千般百計指小喻大有如山河大地棒拂花草燈籠佛殿拄杖拳喝似此等樣以為傳授大乘何前後之相戾也敢問是同是別上陽子曰迷人說法迷法
見性迷性悟人悟空非空悟色非色故前迦葉云即此身心是幻生幻化之中無罪福後迦葉云何於一法中有法有不法十八祖迦耶舍多云有種有心地因緣能發萌二十五祖婆舍斯多云我今悟真性無道亦無理東土二祖云本來緣有地因地種華生此祖祖燈燈唯在明心而已自風旛論後各立宗門別出模樣直到于今豈離心之外而別有大乘者乎離大乘之外而別有佛法者乎
子／宗教／正統道藏／太玄部／還真集／卷下　夫十二／詞／鍊丹砂二首(P.第40冊　592-1)..[上海涵芬樓影印本]
鍊丹砂二首
學道不難知都在人為須憑玄牝立根基取坎填離無間斷得造希夷　神炁靜相依龍虎皈隨無中養就箇嬰兒迸破頂門神出現爍爍光輝
子／宗教／正統道藏／太玄部／無垢子隨機應化錄／卷下　唱三／師遊處所詠詩詞歌讚／住(P.第40冊　617-2)..[上海涵芬樓影印本]
住
善惡雙忘事不干　無來無去湛然安
其間一點真如相　爍爍光輝不受瞞
子／宗教／正統道藏／太平部／洞玄金玉集／卷之二　氣二／七言絕句　二／和萊陽張殿試韻十首　三(P.第43冊　233-1)..[上海涵芬樓影印本]
又
中日月兩跳丸轉功成性可觀得本真光爍爍中湧出大波瀾
子／宗教／正統道藏／太平部／法海遺珠／卷之五　次五／太乙火府祕旨　三／起雲蓋星符(P.第45冊　414-2)..[上海涵芬樓影印本]
起雲蓋星符
鄧爕敕三字蓋三出筆
敕呪
陰雲黑黑瑞炁森森電光爍爍日月閉停星
官收位萬象炁沉急急如
雷霆帝君律令敕
右符用新瓦朱書五色紙同雷編斗下燒密念前呪
子／宗教／正統道藏／正乙部／高上大洞文昌司祿紫陽寶籙／卷上　物二／文昌中皇生炁品／文昌生炁合形總真元命豁落真言(P.第48冊　229-2)..[上海涵芬樓影印本]
文昌生炁合形總真元命豁落真言
唵哩唎哪　啊息吸吽吽　訶訶魁啊　魒𠰢菩提哚
適洞吒喃　唧虛空巡　腔辜頂越　轟轟霓霓
閃閃爍爍　光文華清　定意疾縛　七里竅堯
近都黃神　摩訶般若　定丁都律　吐納真元攝
混元真伯　通悟玄機　一如律令
子／宗教／正統道藏／正乙部／道法會元／卷之四　移四／清微宗旨／總召密咒(P.第48冊　511-1)..[上海涵芬樓影印本]
治病之法小事只是炁字章一道二道三道立應否則告符遣將驅治斷後鎮貼無施不可如大病有邪則告檄行洞章之類若是狂祟惡鬼則告伏魔章之類諸疾不以大小並行符與服不可拘泥亦不可念及驗與不驗
又成執著大抵清微道法出乎自然而然所以神妙故祖師云莫問靈不靈莫問驗不驗信筆掃將去莫起一切念是也師云我口是敕是將勿疑此的言也凡發用之後我道了便是何必復生疑心疑心一生則誠不至矣以求其應必不能矣祖師云心須意會念念皆真此心即道平居暇日持念守真一點靈光通天徹地圓陀陀光爍爍會合至寶於明堂玉京之室薰蒸一體表裡洞明無事之時如如不動偶然拈出妙用非輕禍福吉凶了
然指掌不須探問自然應矣
子／宗教／正統道藏／正乙部／道法會元／卷之四　移四／清微宗旨／日月煉真習定(P.第48冊　513-2)..[上海涵芬樓影印本]
日月煉真習定

凝神靜慮平炁定息瞑目端坐意居中宮俟其大定物我兩忘漸運金光自兩規中出合為上符篆在面前金光漸漸開廣充塞天地存兆身在太虛中俯視梵炁充塞於前萬神環拱聽令久之如此出有入無自然合道行
住坐臥皆可為之詩云看定虛空摸不著休把精神都亂卻急忙收拾在眼前便見一團光爍爍霎時現出許多般本來面目元初朴若人認得這些兒有作有為還見錯
昔雲山保一真人書後數語示眉山混隱真人謹守此語勿示非人其辭曰外有舉動勞怠氣神內有所思敗血傷精冥冥漠漠與道相親不喜不怒心和氣清內有交媾發為雷霆又曰父母生前一點靈不靈只為結成形成形罩卻光明種放下依然
徹底清
子／宗教／正統道藏／正乙部／道法會元／卷之四　移四／玄初育神道妙／點畫心法(P.第48冊　515-1)..[上海涵芬樓影印本]
點畫心法
圓陀陀光爍爍
混沌未分時方隅何處有一點具圓明煞神見之走中間一點起土遣煞用
開門三景是謂天根
開天立地分判陰陽
開乾破巽呼雷召電
寅申已亥四者交衝天機未動密運神功祈禱緊用
雷生
霆煞
天無氛穢四炁朗清晴
陰靜陽結一團和氣雪
雷霆晦冥風雨交作雨天黑地黑山河黑一切邪魔自消滅□
轟天雷霆霹靂攝
殺伐緊催
雷霆號令星火奉行緊催
外視不瞬內聽不昧炁孕成孳餘可及物治疾
生通
敕
飛
催

信
靈一炁至道□子
碧
紫
神
梵
清
景
水一
二
三
四
五
六
火一
二
三
四
五
六
分判陰陽
調爕炁候
起
止
升
降
開
合
三諱召
遣
水
火
五諱五行
生
克

如奏事屬乾先於乾上起筆左行圓光至乾上住筆次於中一一書符加竅虎雷仍於乾上出筆餘倣此師云圓中之圓畫中之畫竅中之竅皆得於心而應於手發揮大道之玄機鼓之舞之以盡神爾若不知落處徒事紙筆何異依樣畫葫蘆
子／宗教／正統道藏／正乙部／道法會元／卷之三十一　持八／玄樞玉訣祕旨／默朝上帝(P.第48冊　765-1)..[上海涵芬樓影印本]
默朝上帝
俯伏靜定間八寶林中又曰七寶林中五明宮內五雷府五雷君即吾元神也乃丹田之元命真人星衣羽服次默召方元帥捧持心章囑託前去思集五炁為五色祥雲捧擁真人同方元帥冉冉乘雲上昇過靈臺歷十二重樓過鵲橋度罡風灝炁上昇諸天鬱羅蕭
臺中天斗府到此時心同太虛心斗天斗合而為一存方元帥引導至北斗璇璣應靈宮見有黃金殿在金色妙光之中須臾方元帥入宮請叩二仙使出現祝云佩籙弟子臣某身在塵凡飛朝宸極今為祈禳某請奏斗中希恩敬為某事解禳厄運祈保平安仰冀仙威特垂引進陽日斗中擎羊上仙使者陰日斗中陀羅妙真使者俱各仗劍引至應靈斗府入宮進奏兆俯伏玉墀二使接方元帥心章呈進復引兆至玉闕下則心拜三拜奏云
臣身在塵凡濫叨科簡今為某貫屬信士某伏為某本命某年月日時生上叨星真主領命籍延生奏告保佑如何臣領詞虔切不容緘默依儀進奏仰賴垂慈以今恭祈道力恩力法力特賜主維俾遂如何以為效信即念大聖北斗七元君能解三災厄二十四厄內隨換一句咒畢推詳存見皇君覽章見允不允即心念朗元朗元益希曲延曲生明彰報應一遍靜定聽報應心拜三拜不起身心存而退臣願代天常湛湛復存二使引出
宮見如前方元帥在中天門下等候辭別二使云仰蒙引進實拜恩庥後有朝修猶干保奏頂禮而退二使還宮兆同方元帥從故道而迴從右下至罡風從左下雀橋下重樓回至五雷府即召心將及天醫諸將從神闕同將帥出至病人所除邪治病殄滅妖怪保佑平安次存諸將復從神闕入回至忝珠宮再靜定聽報應而出登壇起伏時復觀壇內外響聲或物類以合前事即云出陰入陽萬神開張關奏事畢請閉黃房咒畢開目叩齒三
通三拜而起再心念臣某願代天常湛湛
祖師云五明宮內八寶林中七寶林中言之不一皆在下丹田下丹田者左青右白上赤下黑中央黃下丹田者有名五明宮一名寶瓶宮一名水晶宮一名五行爐一名龍池一名鳳池一名瑤池一名丹池一名華池一名七寶池一名阿耨池一名金利國一名炁海一名天根一名月窟一名神水一名天玄一名天谷一名玄關一名谷神一名玄牝一名泥丸一名絳宮一名
混沌神方一名萬神之府一名眾妙之門一名黃庭一名神室一名丹鼎一名玉爐異名眾多略舉一二學者下工行用之時不要執著但只空虛一所無形無影似有似無一意居中無一絲毫之染著赤洒洒活潑潑圓陀陀光爍爍地諸司無此而不行萬法無此而不立得此一竅者惟道自真得法自靈立基在此結胎在此沐浴在此脫胎在此行工在此灌溉在此無不在此凡朝奏之時從此面前俓上謂之黃道
也從背後上謂之黑道也
凡事占必先叩之元辰念文誦咒閉目一瞬息開看之有驗也
子／宗教／正統道藏／正乙部／道法會元／卷之六十七　爵二／雷霆玄論／萬法通論(P.第49冊　234-2)..[上海涵芬樓影印本]
又曰諸法各有派頭各分門徑唯玄關一竅先天一炁難比諸法各言派頭各分立門徑界限之拘拘然夫靈寶神霄璇璣清微洞玄太極斬勘諸階雷法至於諸階考召正法各有家數宗派不同而玄關一竅先天一炁之妙左右逢其原貫通諸法之說古今之所不易也以此或行功打坐或召集萬神必先澄其心神使一身瑩淨光潔如琉璃瓶如水晶珠如大明鏡內外虛徹運先天一點明靈隨
念而昇纔至妙門便從兩目交視眉心布出散於太空之中圓陀陀光爍爍天門金光降集地戶金光交接中間雷光電耀混一成真吾身或坐於其中行功入靜持誦經咒或立於其中為造化之主召集萬神驅役雷電從天門降自地戶出莫不威光赫奕頭戴天而足踏地如此大威德之神聽吾號令一念所至妙合自然也
子／宗教／正統道藏／正乙部／道法會元／卷之七十一　爵六之一／虛靖天師破妄章／金光召雷(P.第49冊　281-2)..[上海涵芬樓影印本]
金光召雷
金光爍爍照雷城百萬雷兵稟令行不用符圖并咒訣旱天能雨雨能晴
子／宗教／正統道藏／正乙部／道法會元／卷之七十一　爵六之一／虛靖天師破妄章／普度有法(P.第49冊　282-1)..[上海涵芬樓影印本]
普度有法
普度工夫又不同金光爍爍照羅酆黍珠一顆空懸處太極還歸無極中
子／宗教／正統道藏／正乙部／道法會元／卷之七十六　自一／火師汪真君雷霆奧旨／序(P.第49冊　315-1)..[上海涵芬樓影印本]
須臾帝敕付太乙各付水火鍊其神
存五方將吏俱至泥丸朝見玉帝蒙付以一敕字於太乙宮即明堂宮是也付水火鍊神法念陰靈陰靈咒以左手飛南斗一座布地上化為火沼以劍訣畫離卦於斗口中次布五火字於卦之五方念云東方青焰
之風內藏三昧真火寅文剔出南方赤焰之風內藏三昧真火卯文剔出西方白焰之風內藏三昧真火辰文剔出北方黑焰之風內藏三昧真火巳文剔出中央黃焰之風內藏三昧真火午文剔出存卦爻如金光爍爍四方火炁炎炎再以劍訣虛書煥煇炳燿煒煌煓𤍈八字取南方火炁呵在字上密念鬱離貞九遍再念鬱離之精咒畢取左宮太陽炁呵布存為火府喝云謹請張使者引領五方樞機兩司雷神入于陽明烜赫之宮受鍊存
五方將吏各各入于火府受鍊存見炎炎烈火亘天亘地烜赫通明念真王有命咒畢以右手飛北斗一座布地上化為水池以劍訣畫坎卦於斗口中次布五水字於卦之五方念云東方青溫之炁內藏真一之水申文剔出南方赤瀑之炁內藏真一之水酉文剔出西方白杳之炁內藏真一之水或文剔出北方玄溟之炁內藏真一之水亥文剔出中央金母之炁內藏真一之水子文剔出存卦爻如金色瑩徹水炁瀰漫再以劍訣虛書
混溟涬海渥泩𣷠八字取北方水炁吹在字上密念結坎亨十遍再念江河淮濟咒畢取右宮太陰炁吹布存為水府喝云謹請張使者引領五方樞機二司雷神入于重陰黑煞之宮濯質存見水炁濛濛亘天亘地泓澄瑩徹念五雷大神赫赫震鳴咒畢次存水火交鍊念南爓咒玃無咒各八遍作用既畢如欲行用即布斗步罡激發五方雷神如不行用之時即以黍米懸空法收歸身矣
子／宗教／正統道藏／正乙部／道法會元／卷之八十　自五／欻火律令鄧天君大法　一／召合咒(P.第49冊　374-1)..[上海涵芬樓影印本]
召合咒兩手握雷局念
唵勾底那羅刀利般那風雲俱那合蘇魯那曇伽青那彌盧合那青莫盧牯泮敕役雷電火急急如
長生大帝律令
咒畢瞑目存巽方火光萬丈引心火與巽火混合充塞天地運心火結成號頭金光爍爍以雷局打發號頭衝至巽方見大神從火光中出誦召咒乘號降壇我身與帥俱在火光中左手雷局引入心宮結成元帥以［］字音呵出香煙上分明如對即叩
齒厲聲召請念曰
道香一炷騰為碧漢之煙雲法鼓三通化作青霄之號令下令謹爇真香特伸召請雷霆主令欻火律令炎帝鄧天君部領五方蠻雷五使者風電雲雷雨合屬威神火速降臨疾
存至獻茶酒宣符檄畢念咒發遣
黑雲蓬勃火電輝輝靈降耀興雷威震聲大作風雨隨眾魔拱手山嶽摧敕差雷部大藥义赤天叱龍乾欻火橫天霸急如符令行唵吽
吽嚁噓𠱷噇吙𠰂㕶叮嚧𠰹㖿攝雷神唵吽㗭啼呢吒吽𠾐嚤咜吒耶吽唵咭哻哺𠹋咭𡀎吽㗶急奉玉帝敕
天雷地雷鳴震八方摧壇破洞猛徹天蒼雷公電母風伯雨師聞吾告召速降壇前助吾馘祟誅滅兇奸祈晴禱雨濟死度生急急奉玉皇上帝律令
存巽方金光萬丈火電烜赫元帥乘金色火光奔入某方幹事卻運自己風雲雷雨電步罡噀水發遣
子／宗教／正統道藏／正乙部／道法會元／卷之八十　自五／欻火律令鄧天君大法　二／飛電斬鬼符(P.第49冊　390-1)..[上海涵芬樓影印本]
飛電斬鬼符

敕咒
丹天火雲威震乾坤上攝天魔下斬妖氛飛電爍爍揚風無停通真變化朝謁帝君一如大赤天帝敕
右符書畢先出本身火炁呵入符再取南方火炁入符一應熏服悉有應驗
子／宗教／正統道藏／正乙部／道法會元／卷之八十一　自六／負風猛吏辛天君大法　一／召請咒(P.第49冊　396-1)..[上海涵芬樓影印本]
召請咒
玉皇有敕告召汝神負風猛吏火急降臨
師瞑目存巽方青炁森森中有紫炁一道師以左手雷局掩心換結斗印發號存如金光爍爍再以兩手雷局打至巽方念密咒
咭吒唎唻吔娑訶攝一炁七遍
子／宗教／正統道藏／正乙部／道法會元／卷之八十三　縻一／先天雷晶隱書　一／妙用(P.第49冊　428-2)..[上海涵芬樓影印本]
妙用
活潑潑光溜溜紅陀陀光爍爍非將不靈暖烘烘冷啾啾非人不度真青城一派之宗風動紫府千關之秘竅一念與心契合我心如金石不移瞞弄符章雷霆誅滅得者保之乃金丹造化真王謂火師曰不自我不自爾不自神不自鬼一念所至夫復自然
子／宗教／正統道藏／正乙部／道法會元／卷之九十八　都六／九天碧潭雷禱雨大法／金火大煞方(P.第49冊　573-2)..[上海涵芬樓影印本]
又流火凶星方上有流火凶星五　青面赤髮衝天騎龍火焰紅衣左執鐵券右持劍有萬萬雷神流鈴擲火在火雲中火雲高處有一火星如毬大如日初出海紅念咒飛罡掐訣焚火符策役星君怒以劍指火雲中火雲爍爍流過金虎方黑雲中去此時萬神亦奔衝黑雲去但見雲中雷神撩亂金火交戰攻
擊風雲雷雨電五事震動乾坤五嶽俱搖風雨立至
子／宗教／正統道藏／正乙部／道法會元／卷之一百五十五　二九／混元六天如意大法／入壇變神步罡(P.第50冊　364-2)..[上海涵芬樓影印本]
入壇變神步罡
掩耳勿聽瞑目勿視閉口無言存神定意
一步天開二步地裂三步人生鬼自滅
步罡畢丁字立定左手掐玉文右手握劍訣念咒曰
頭頂天圓足履地方手執河魁體仗天罡日
為圓象月為圓光身披星斗六律九章能驅萬神消滅不祥吾今一敕鬼怪滅亡急急如上帝律令
咒畢左右手剔南北斗及三台布壇罩身魑𩲕剔于前魁𩲃𩵄䰢𩴜𩳐魒剔于後上台一黃驅卻不祥中台二白護身鎮宅下台三青朝謁帝君台星到處大賜光明吾奉祖師北極大帝律令次念
天雷隱隱在吾頭巽訣地雷隱隱在吾足坤訣青龍神君在吾左卯文白虎神君在吾右酉文朱雀
神君在吾前午文玄武神君在吾後子文三十萬兵在吾前後左右玉文午出急急如
混元上帝律令
咒畢念誓章次卻瞑目存巽戶有青炁一團即內運自己金光炁衝上以舌尖虛書一聻字吹送于前青炁團上次念
唵吽吽霹靂生霹靂發霹靂興霹靂攝五雷使辛忠義速至娑訶
存前光炁化為天君見有電光爍爍以左手握金牌訣右手握玉印訣詔下就吹布
北炁一口存昏霧濛濛以兩鼻吸引天君咽下玄關混合沖融交姤數帀結成青黃紅炁運至泥丸宮出下明堂間再用吸入金橋接呼出香煙上布金光炁蓋倏忽問見日月合璧金光一團以劍訣劈開化現天君立於前
子／宗教／正統道藏／正乙部／道法會元／卷之一百五十五　二九／混元六天如意大法／天君治孩童驚法(P.第50冊　373-1)..[上海涵芬樓影印本]
天君治孩童驚法
師凝神取東方生炁噓布于孩童身再取金光炁布身卻將箸一隻右手執住左手雷局向巽戶存見天君鐵筆出火光師吸下呵箸頭上見金光爍爍真若天君鐵筆卻蘸墨下罩叱筆然後點孩童眉心念云
上元唐將軍速與孩童住其上部之驚次點兩太陽穴念云
楊耿二天帥速與孩童住其左右之驚再點
孩童人中念云
五雷使者速與孩童住其營衛之驚次點孩童兩手心背脊胸前心頭念云
中元葛將軍速與孩童住其中部之驚又點兩腳心念云
下元周將軍速與孩童住其下部之驚再念
天驚斷地驚絕人驚散鬼驚滅以兩手中指揉太陽穴大指擦眉心念云
急急如天蓬天火敕七次敕火天蓬天七次再念天君誓章取罡炁并煞炁吹布童身喝云
住再念
陽明真火太乙玄靈三魂歸舊體七魄永長生急急如
太上玄靈律令攝
咒畢取五方生旺正炁存斗光罡炁噓布童子自泥丸遍及一身再念金光咒一遍吸天門金光炁吹布存祥光覆護永保長生
子／宗教／正統道藏／正乙部／道法會元／卷之一百六十四　背一／上清天蓬伏魔大法　九／遣劄行持(P.第50冊　485-1)..[上海涵芬樓影印本]
遣劄行持
師變神步斗至七星踏住焚香禱祝仰首望北忽見北斗光芒爍爍橫在目前與日月爭光更無外事次密語啟告元帥誦天
童經一遍存我身為玉室左右青炁蓊鬱上衝星斗之間斗中亦有青炁下降二炁相迎結成天蓬元帥親身部領神兵一合來下祝曰伏願大聖將軍降大慈悲親為先鋒與弟子某收捉某身中為禍應干鬼賊次將元帥口敕符付與土地便將鷹犬符在面前存噉聲吼喚十道曜兵一時齊集次誦召鷹犬咒存鷹將領兵膽中出犬將領兵肺中出次如法召到宣牒訖再念咒曰
郜天真郜天真飛鷹走犬捉邪精一如符命立通靈急急如
北帝天蓬元帥律令
遣咒
謹請北方北帝斬鬼吏兵天仙神將鷹犬神王飛天大將軍唐葛周三將軍日月五星尊神從天降下自地湧出上張天羅下布地網收捉五方不正為禍邪鬼急急如
天蓬元帥律令敕
子／宗教／正統道藏／正乙部／道法會元／卷之一百六十九　背六／混天飛捉四聖伏魔大法　一／天帝伏魔第二飛斗躡虛罡大咒(P.第50冊　557-2)..[上海涵芬樓影印本]
天帝伏魔第二飛斗躡虛罡大咒
罡飛十極星布周天明星爍爍暗曜含煙陽通百六陰匝九千飛步紫炁接祕丹田收捉邪魔攝赴北煙急奉
北極紫微大帝律令敕
右步至飛步第十二星上念咒誦畢飛斗訣丑卯申丑子亥戌上剔出用北炁吹之能捉飛天走地播土揚塵之祟
子／宗教／正統道藏／正乙部／道法會元／卷之一百七十　背七／混天飛捉四聖伏魔大法　二／四部神王風雷水火咒(P.第50冊　572-2)..[上海涵芬樓影印本]
四部神王風雷水火咒
紫微玉敕運動靈文降行天地帝臣天蓬瓊魁正帥萬神祖宗明元副帥萬神元宗垚火
黑煞乞水玄酆天關地軸水火相通坐跨火斗立黑斗中水火交煉丙離巽風蒼崖烈耀萬象濛濛東南舉發浩浩無蹤巳文飛攝天地天河掃空黑騰蕩逆風部神公風王太守風使都童風輪持擲萬里傾崩鐵光鐵線鐵虎鐵龍風瓢仙聖鎮撼雷公卯文雷火爍爍霹靂轟轟元公仙仗天部神公欻火大仙董鄧濛濃雷斧雷鑿震火天童天丁力士巨天龍霆霆雹雹水炁濛濛坎宮北帝子文天河海風騰騰布水四海通同龍神變現泛逆波洪九
帝御子雨師天童北方神吏引水輪東陰宮火焰午文火帝燒空上方真火下方神火三昧玄火東方日火西方金火南方丙火北方冥火中黃內火火中赤子火日炎風火輪火鐘火部仙童炎天火炁罩滿虛空紫微玉敕主帥天蓬急急奉北帝敕四聖令
右咒念急急奉北帝敕掐大煞文想四聖元帥親部風神昆伯雷神竇仙水神溫頤火神宋延與符合形聽從四聖元帥統率天將天兵雷將雷兵神將神兵諸司將吏
四方齊下大運神通飛符攝捉某人家內身中一切為禍天魔地怪魈通鬼魅魍魎邪精家親外眷無論高下盡黨得獲押赴天一北獄禁錮拷勘務令患者即安身體康健邪妖滅跡人鬼兩分遵承北帝符命急急飛空急奉北帝敕四聖令
子／宗教／正統道藏／正乙部／道法會元／卷之一百九十一　洛四／太乙火府五雷大法　四　通神內殿祕法／解穢符(P.第50冊　743-1)..[上海涵芬樓影印本]
解穢符亦能破罡風關牒用鐵券上書亦可

吾奉帝命飛符速行如有干犯急縛壇庭速追速捉不得久違凶邪木客各遵
帝敕如違符命照依天令急急如律令卯出丹天火雲威鎮乾坤子上攝雲炁下斬邪精
飛電爍爍揚風無停卯通真變化朝謁
帝尊酉急急如
大赤天帝君敕令
子／宗教／正統道藏／正乙部／道法會元／卷之二百十七　渭七／紫庭追伐補斷大法　一／追蟲法(P.第51冊　151-2)..[上海涵芬樓影印本]
追蟲法
凡行用以男左女右手剪去指甲用肥皂符和乳香湯洗手兼專將符同化入于水盆中以手挼符灰洗七次須要淨帛絹巾拭乾所以安魂定魄拘制尸蟲用符之時存金光爍爍在於香爐中以茶托盛手熏之師念諸將追攝咒訣行用取效
子／宗教／正統道藏／正乙部／道法會元／卷之二百二十四　據三／金臂圓光火犀大仙正一靈官馬元帥祕法／遠捉符(P.第51冊　223-2)..[上海涵芬樓影印本]
遠捉符
治邪云日宮太陽帝君勑卯文面東方取太陽炁入攝亡云月府太陰皇君勑酉文面西方取太陰炁入
勑　治邪云玉皇上帝勑玉皇訣攝亡云青玄上帝勑
治病斬　收捉邪魔鬼斬離病人身
附祟捉　收捉邪魔鬼速附童子身
攝亡附　收攝亡魂魄速附童子身
圍天撼地收捉邪精攝亡則云圍天撼地收攝亡魂存元帥居中擲下金磚念呪云金磚大力神聞召降真靈口吐三昧火金磚爍爍明一片化千片四面成金城吾奉
元始上帝敕唵唎咜咈唎娑訶急急攝
開天門閉地戶留人門塞鬼路攝附則云攝邪精急速附攝亡改云攝亡魂急速附
前行使者鄧元真用卯文存想使者如門神狀手執劍部領白蛇大將兵馬前去收祟
後行使者丁文富酉文存使者如將軍之狀手中執劍部領烏鵶大將兵馬後去捉鬼
三魂隨炁降七魄逐光來
治病則云天官斬神亥地官斬鬼申水官斬精子攝亡則云天攝魂地魄水攝靈攝附則云天捉神地捉鬼水捉精
陽日攝祟貪巨祿文廉武破陰日攝祟魁𩲃𩵄䰢魓𩳐魒附祟用手剔之化元聿白星飛睪手剔存星光入符攝亡時用之唵㗭嗚嘟吒唎攝存星光入符用桃木版書并黃紙書釘於鬼戶斷鬼用之雷威纔動便驚人左手剔丑未斗存斗炁灌雷雨下想星光入符運雷用馬某入前星下呪書存元帥入符見金光灼灼密祝事意加以性急呪唵吽吒玉號書如攝亡存青衣童子二人捧勑字入符
合形

子／宗教／正統道藏／正乙部／道法會元／卷之二百二十六　據五／正一靈官馬帥祕法　二／召咒　一(P.第51冊　246-1)..[上海涵芬樓影印本]
召咒左手辰文亥炁
正一靈官三頭九目驅山塞海烈燄飛空都天靈官威駕火龍丁甲靈官縛鬼尋蹤火部靈官烏鴉先鋒鐵瓢火焰捉鬼銷鎔白蛇大
將吐氣雲中流金爍爍擲火前衝聞吾告召速降當空上帝有敕不得縱容急急如
玉帝敕
凝神定意想自己三田中有唵吽吒三字金光煥赫次左手飛北斗罡魁至魒剔向天門咒曰
唵脂帝賒蘇吒呵耶密吒嗚都吒耆婆吒烏賴帝吒那𡀎喏吒烏都吒毘羅帝吒耆婆吒娑訶
想北斗七星上魁字金光洞煥朗映十方
以舌拄上腭同目光書二十八宿成靈字在魁字上見靈字三口中有唵吽吒三字光映十方更剔南斗罡魑至向天門第六星勝字加靈字上成一團金光即吸心宮兆存佇咒曰
運出離宮名同日耀宰寓火帝稟質陰陽位尊南極赫赫陽光攝邪皈正威勝十方
即呵出心中金光炁于前以劍訣書此字變成火輪在前以金牌玉印仰天門見斗光中元帥現形吸入壇中目書
變成元帥在天門中吸下田中合為一體呵出于前
子／宗教／正統道藏／正乙部／道法會元／卷之二百四十四　宮一／玉清靈寶無量度人上道　一／靈寶飛神內誦請降天符金書玉字濟度幽明無量上道(P.第51冊　394-1)..[上海涵芬樓影印本]
靈寶飛神內誦請降天符金書玉字濟度幽明無量上道
兆入靖至天門隨事發爐見仙吏引真人入俓詣御前朝禮奏訖坐誦靈寶本章至諸天臨軒加玉字忽敕出金書玉字似一丈天符降下合兆所執金書玉字或不如是有金光
道炁灌注凡所執者亦存思光照注謝恩出天門辭仙吏復爐領萬神皈赤天萬神復位謝恩出靖如行用玉字天符存天符長一丈金光爍爍自天門飛下合兆天符方用
子／宗教／正統道藏／正乙部／道法會元／卷之二百五十九　殿七／地祇馘魔關元帥祕法　二／金巨雷符(P.第51冊　527-1)..[上海涵芬樓影印本]
金巨雷符
貪巨祿文廉武破
魁𩲃𩵄䰢魓𩳐魒
陰雷大神誅邪伐惡
左轉雷火燒鬼滅魔轟天准玉帝勑
右轉雷火燒精金光灼灼准玉帝勑
収捉邪魔
攝鬼滅形
仙帶繞體誅斬妖精
謹請朗靈神朗靈神速降臨収捉惡鬼不正神報應分明
轟煞　轟天掣電馘滅邪精響徹三界煞鬼滅形准上帝勑

馘魔大將部領雷兵前驅三千猛將後從八百神兵黑雲靉靆朱髮魔靈若親若疏盡底收擒不得違令火急遵承吾奉
玉皇上帝勑
北極紫微大帝令煞文北炁
召咒
魁魁靈靈霅霅　魁炁攝
號存號金光爍爍二斗剔關帥現香上
天地日月星水火交煉精上下升騰降收捉洞妖精
其左腎屬陽應日主三魂降真炁赤火
其右腎屬陰應月主七魄降真炁白水
作用以陽養陽尚易以陰煉陰甚難開天門閉地戶衝夾脊透雙關吸炁書號
子／宗教／正統道藏／正乙部／道法會元／卷之二百六十一　殿九／酆都內臺考召秘旨／附體(P.第51冊　541-2)..[上海涵芬樓影印本]
附體
師先行文移俟時入壇三淨總召諸將三念天蓬咒取北炁吹壇中存天昏地黑喝令諸司帥將牢把定壇界俟候攝魂附體次召孟帥作用存至祝意畢師以右手劍訣虛書八角金書符於香上就用劍訣打落地上用前咒取炁於水盂中卻吸水噀符上存符在黑氣中為一團金光如金毬形在地上袞旋不定次存地戶裂開黑炁蓊鬱黑暗更無邊際卻牽童子自艮戶入存地戶黑炁衝童子榖道不見童子半身
童子於金毬上立不住次用劍訣劈童子印堂想童魂出用雷局打下次以水洒童眼祝云
迷台光昏幽精昧爽靈攝次念
北方黑帝神追魂速迷攝取北炁吹童子左耳
北方黑煞神追魂速迷攝取北炁吹童子右耳
卻念咒取炁吹童子面上及心頭存金光下罩童子身喝云孟鍔牢提童體火速附上如未上再剔魁𩲃𩵄䰢生魂速迷攝自坎至離飛九宮入水盂中用眼光閃動金
光爍爍仍以舌拄上齶書祕字存心火下降腎水上升於丹田混合運丹田金光上衝此字吐出水中合而為一金光愈明吸噀童子喝疾至此無有不上者至玄至妙秘之
子／宗教／正統道藏／正乙部／上清靈寶大法　一／卷之三十四　驚一／齋法壇圖門　四／獄燈圖像章／九幽獄圖(P.第52冊　238-2)..[上海涵芬樓影印本]
九幽獄圖
師曰按法天象地方圓為式九幽曹主罪憲職羅酆東南巳地是其所也按太一聖真之科以砂土作壇九所方闊二尺九壇一同總方六尺以法地之陰極二六之象
每壇作四角三曲如獄之形每獄明燈三炬九獄共二十七炬九獄之心隨方立牌牌上面書破地獄符見齋法符篆門背寫獄名上懸九旛有式在旛蓋章又式作黃旛九首篆九天生神章符至破九獄燒九旛了卻以此旛掛其位仍先立遷神迴黃旛使幽魂睹之萬罪皆滅也夫九幽者八卦中宮按九州分野各係社令主守在天為九霄在地為九宮化形為九幽獄其名有九皆一炁所化一念所感凡亡人一念
之惡其獄即現其報隨之故太上垂慈拯濟立此齋法超拔苦爽當知其所出也
一曰幽冥乃東方震卦九炁所化凡發生蠢動莫不待風雷之所驚故曰風雷二曰幽陰乃南方離卦三炁所化凡火數至陽為陽極陰生之道故曰火翳三曰幽夜乃西方兌卦七炁所化凡一日之光並沒酉地為金方殺伐至剛之道故曰金剛四曰幽酆乃北方坎卦五炁所化凡炁候水數至子為陰極陽生水旺於子故曰溟冷五
曰幽都乃東北艮卦梵炁所化凡炁候至寅艮為溫柔發施之理木炁所生故曰鑊湯六曰幽治乃東南巽卦梵炁所化凡火至巳為至旺之鄉莫不爍爍鎔銅之熾故曰銅柱七曰幽關乃西南坤卦梵炁所化凡金氣為西南肅殺之候故至人門之鄉多生貪殺之心故曰屠割八曰幽府乃西北乾卦梵炁所化為天輪運輪之象故曰火車九曰幽獄乃中央一炁所化是中宮土皇所掌為中央緫制之治故曰普掠
大凡建九獄本為普度沉淪之設若建小緣上不祝君王而及寰區下不度九祖而及六道區區只度一二位之魂則上帝豈特為一人而能頒曲赦悉開九獄必無是理地獄未必皆可破幽魂未必皆可度而我之立意無一毫及物之功豈本科之意也倘或專薦止然燈祝贊或建九卮燈之類足矣破獄之科不必舉行庶免儹瀆然孝子報親無非盡誠懺罪足矣豈可以我祖宗必墮地獄而行此科理之所在也若
果欲行之卻當隨宜設斛食度沉魂不拘多寡隨力建功則破獄一節行之無慊矣蓋無量苦爽沉迷有無一念既差終墮其獄若非祈天請命行符破獄何由解脫故當按法行之
子／宗教／正統道藏／正乙部／上清靈寶大法　一／卷之五十八　寫七／齋法宗旨門　五／九卮九壘燈／明九幽(P.第52冊　604-2)..[上海涵芬樓影印本]
明九幽
夫九幽者按八卦中宮按九州分野各係社令主守在天為九天在地為九宮化形為九幽獄其名有九皆一炁所化一念所感凡亡人一念之惡其獄即現其獄隨之故太上垂慈拯濟立此齋法拔度苦爽當如其式一曰幽冥乃東方震卦九炁所化
凡發生蠢動莫不待風雷之所驚故號風雷地獄二曰幽陰乃南方離卦三炁所化凡火數至午為陽極陰生之道故號火翳地獄三曰幽夜乃西方兌卦七炁所化凡一日之光沒於酉地為金方殺伐至剛之道故號金剛地獄四曰幽酆乃北方坎卦五炁所化凡炁候水數至於子為陰極陽生水於子故號溟泠地獄五曰幽都乃東北艮卦梵炁所化凡炁候至寅艮為溫柔發施之理木炁所生故號鑊湯地獄六
曰幽治乃東南巽卦梵炁所化凡火至巳為至之鄉莫不爍爍鎔銅之熾故號銅柱地獄七曰幽關乃西南坤卦梵炁所化凡金炁為西南肅殺之候故至人門之鄉多生貪殺之心故號屠割地獄八曰幽府乃西北乾卦梵炁所化為天輪運轉之象故號火車地獄九曰幽獄乃中央一炁所化是中宮土皇所掌為中央總制之治故號普掠地獄
子／宗教／正統道藏／正乙部／道法心傳　席七／王真滿庭芳(P.第54冊　656-2)..[上海涵芬樓影印本]
王真滿庭芳
決烈修真慇勤辦道萬緣識破皆空太虛鼎內養就玉芙蓉化作靈珠一顆光爍爍輝射千峰長春景五雲臺上朱橘照天紅這些妙理有緣端的千里相逢纖塵不染清淨顯真
功日用頭頭不昧超生滅三界難籠能如此逍遙自在處處是仙宮
子／宗教／正統道藏／正乙部／離峰老人集／卷下　瑟八／七言絕句　二／為唐庵主姑姑壽(P.第54冊　848-1)..[上海涵芬樓影印本]
為唐庵主姑姑壽
劫外靈芝不假春壺中境界更無塵天邊爍爍榆長白月裡團團桂自新
子／宗教／正統道藏／正乙部／海瓊白真人語錄／卷之三　弁三／武夷升堂(P.第55冊　679-2)..[上海涵芬樓影印本]
復問曰可謂是似玉在石未曾開今日忽然
光爍爍答云清風與明月凡聖盡沾恩
子／宗教／正統道藏／正乙部／海瓊白真人語錄／卷之三　弁三／常州清醮升堂(P.第55冊　681-2)..[上海涵芬樓影印本]
進云恁麼則楞嚴經云十種仙人不得正覺又作麼生答云紅輪光爍爍爭奈覆盆何
子／宗教／正統道藏／正乙部／海瓊白真人語錄／卷之三　弁三／廬士升堂(P.第55冊　683-1)..[上海涵芬樓影印本]
師示眾云從生至死只是者箇條條倩你剝落各要洒洒而歸做得主把得定牢籠不肯住呼喚不回頭常光現前壁立萬仞孤迥迥峭巍巍圓陀陀光爍爍臨崖撒手自肯承當絕後再甦欺君不得苦能恁麼方說得人能常清靜天地悉皆歸所以道天地與我同根萬物與我同體無苦寂滅道無作上任滅且道作麼生道癡人面前不得說夢
子／宗教／正統道藏／正乙部／海瓊白真人語錄／卷之三　弁三／西林入室(P.第55冊　688-1)..[上海涵芬樓影印本]
西林入室
有一明珠光爍爍照破三千大千國觀音菩薩正定心釋迦如來大圓覺或如春色媚山河或似秋光爽巖壑亦名九轉大還丹謂之
長生不死藥步步華嚴妙宮殿重重彌勒寶樓閣牆壁瓦礫相渾融水鳥樹林共寥廓缺唇石女駕土牛跛腳木人騎紙鶴三業三毒雲去來六根六塵月綽約所以然者本體空誰言何似當初莫此珠價大實難酬不許巧錐妄穿鑿若要祕密大總持只於寂滅中摸索幾多衲子聽蟄雷幾箇道人藏尺蠖茫茫盡向珠外求不知先天那一著那一著何須重注腳注腳也不惡好呵兄弟杜宇聲隨曉雨啼海棠夜聽東風落
子／宗教／正統道藏／正乙部／洞真太上八素真經服食日月皇華訣　通四(P.第56冊　304-1)..[上海涵芬樓影印本]

右陽精玉胎鍊仙符黃書白紙著水中兼行事之日悉黃書東向服之一枚若天陰無月亦於室內修之失一日不行事損前百日之功凡上學之士採日月飛華暮臥當叩齒三十六通握固冥目思日中紫光在左眼之上月
中黃氣在右眼之上晃晃爍爍洞明頭面之境微祝曰
二景流精光映我形飛華皇芝甘香充盈上冠泥丸下布黃庭三光混合二氣交并長保朱宮反老更生年同日月萬劫齊齡
畢能恆行之一年則日中司命月中五星以真靈之暉飛皇之華降受兆身面有金容頭坐紫光九年不虧飛行太空上妙之道勿傳非真
子／宗教／正統道藏／續道藏／消搖墟經／卷之三長生詮經　槐三／白玉蟾(P.第59冊　119-2)..[上海涵芬樓影印本]
我有明珠光爍爍照破三千大千國觀音菩薩正定心釋迦如來大圓覺或如春色媚山河或似秋光爽巖壑亦名九轉大還丹又謂長生不死藥牆壁瓦礫相渾融水鳥樹林共寥廓缺唇石女駕土牛跛腳木人騎紙鶴三業三毒雲去來六根六塵月綽約此珠價大
實難酬不許巧錐妄穿鑿若要秘密大總持寂滅之中閉摸索幾多衲子聽蟄雷我個道人藏尺蠖茫茫盡向珠外求不識先天那一著那一著何須重註腳杜宇聲隨曉雨啼海棠夜聽東風落
子／宗教／正統道藏／續道藏／儒門崇理折衷堪輿完孝錄／卷之一　封一之二／第六章論天地氣機(P.第59冊　420-1)..[上海涵芬樓影印本]
風水之術先識氣機氣機不識風水何為氣通於天機達於地通天達地迥別時師略舉一二誨我支裔氣有進成機亦有進成進者吉成者又吉氣有退敗機亦有退敗退者凶敗者又凶履其龍登其穴挹其砂水審其氣機為進為成則貴地決其尊榮富地決其興旺縱
貧賤之地亦安好也為退為敗則貧龍斷其枯竭賤龍斷其疾患縱富貴之地亦零落也春屬於木木之氣青木之機升夏屬於火火之氣赤火之機炎秋屬於金金之氣白金之機融冬屬於水水之氣黑水之機沉四季屬土土之氣黃土之機凝悠悠揚揚絪氳滿眼蕩樣飛絲淅瀝震響此木氣也鳥嬌其聲人含其笑青衣童子提壺挈榼此木機也舉凡所見所遇帶有動盪之情懽虞之狀崛起之體態者皆屬於木皆為春之所宜矣綠靄紅
光飛英集目閃閃爍爍激烈怒號此火氣也犬吠雞鳴妻呼子叫牧豎樵夫歌吟笑跳此火機也舉凡所見所遇帶有洶湧之情咆哮之狀轟烈之體態者皆屬於火皆為夏之所宜矣清清白白風色飄搖聽若有聲視之無形此金氣也行歌坐笑聲應聲呼驅牛趕馬緩語徐行此金機也舉凡所見所聞帶有思嘆之情倦怠之狀醉飽之體態者皆屬於金皆為秋之所宜矣寧寧靜靜無塵無上不動不搖亦不寂寥此水氣也扶肩而行對膝而
坐攜手而語鳥飛不鳴此水機也舉凡所見所遇帶有憂傷之情抱悶之狀收歛之體態者皆屬於水皆為冬之所宜矣塵埃滿眼黃沙霏微萬籟無聲風氣溫涼此土氣也整衣束屨正立清談肩負擔荷鳥宿獸歸此土機也舉凡所見所遇帶有端肅之情負戴之狀沉潛之體態者皆屬於土皆四季之所宜矣春得火氣機為進木氣機為成水氣機為退金氣機為敗舉其一可以知其餘四季之土亦附四時而論氣斷人丁官爵機斷祖業財
帛氣襍者一門數姓氣進者子孫成名氣成者添丁進爵氣退者官休子病氣敗者官禍子死機襍者陽宅主淫奔陰坆亦主淫奔機進者產益財來機成者庫充倉滿機退者家耗廩虛機敗者賣田借債審氣機之時屬寅即應寅亥之生命審氣機之時在巳即應巳申之生命餘可類推而知斷其吉推生命祿寅之月斷其凶推生命刑刃之期萬無一失者也有春月登山見跨馬者一坟石砌斷其有膈足之疾一坟荒草斷其全富貴之家有
夏月入聞聞燕語者問疾病斷其秋必死亡問功名斷其秋必榮捷有秋月登山見攜酒者一有碑之坟斷其富而無積一無碑之坟斷其吝而有財有冬月登山聞鴉聲者一男坟斷其子陞御史一女坟斷其家寒子孝有日午登坟見日影者斷西方興旺斷東方零落有日午登堂見賣菜者斷男女無緣中年失偶此皆以氣機論也
右第六章論天地氣機此以前論氣以後論形
集／小說／韓湘子全傳／第七回　虎蛇攔路試韓湘　　妖魔遁形避真火(P.775)
第七回　虎蛇攔路試韓湘　　妖魔遁形避真火
莫笑荊棘叢，　　荊棘生芝蘭。
除卻荊棘刺，　　芝蘭掌上看。
芝蘭近有香，　　荊棘遠勾裳。
庭皆植芝蘭，　　荊棘置道傍。
話說湘子被那女子推了出門，正值星月無光，不辨路徑。只得凝神定息，坐在一株大樹底下，等候亮光。不想那女子在家中埋怨老頭兒道：「這般一個標致小師哥兒，料是受苦不過的。待我把他吊在後頭梁上，他自然贅在我家了。生生的被老祖公趕了他去，倘或路上遇著虎狼，不可咬殺了他，那裏再尋得這樣一個標致的小官人來？」一會兒又咒詛湘子道：「這個小賊道不看人在眼裏，十分輕慢人得緊。想他是空桑裏生出來的，不然也是江流兒和尚淌來生的。今夜出了我的門，不被虎咬定被蛇傷，又要喫猪拖狗嚼的，只是辜負了我這一點熱心腸。」一會兒又叫道：「你這般一個標致人，心裏豈不聰明？為何硬著肚腸，一些兒也沒轉變？難道是柳下惠重生？封陟再世？」一會兒又叫老頭兒道：「祖公公，做你不著，快點了火把，去尋那小官人轉來，不要枉送了他性命。」一會兒又道：
「你老人家眼昏耳聾，黑地裏沒尋他處。料他也去不遠，我雖然鞋弓襪小，待我自去邀他回來。」這幾段嬌聲細語，軟款的話兒，被那順風兒一句句都吹到湘子的耳朵裏，只指望打動湘子。誰知湘子這一點修行的念頭，如金如石，一毫也惑不動。聽了這些聲音言語，越發不奈煩了，便顧不得天氣昏黑，腳步高低，一徑往前亂走。
走不上三五十步，只聞得風聲泣樹，水鄉潺湲，倀鬼高呼，山魈後應。沒奈何，強跑了二三里程途，遠遠的望見前面亮爍爍兩盞燈，一陣大風隨著那兩盞燈，吼地而起。這燈光直望湘子面前射將來，並不因風搖動。湘子口中自念道：「我師父有靈有感，見我黑地模天走不得路，故遠遠送兩盞燈來照我了。」念誦未已，那燈看看移到跟前，止離半箭之地，原來不是兩盞燈，是猛虎的兩只眼睛光。那虎見了湘子，便發起威勢來。怎見得那虎的威勢怕人？
頭低尾趫，口中吼吼似雷鳴；腰矗爪爬，地下紛紛起泥土。滿身上斑斑點點，絲毛硬比鋼針；遍口中截截齊齊，牙齒森排劍戟。山中狐兔聞其聲，隱迹潛踪；塢內獐嗅其氣，藏形匿影。這真是金精白額獸中王，不讓那玄豹黃獅青色吼。
湘子不看見是虎，還說是明晃晃兩盞燈籠，遠遠的望見是老虎的眼睛，不覺驚倒在地上，一些兒也動撣不得。那隻老虎在湘子身邊左盤右旋，聞了又聞，嗅了又嗅，卻像不喫伏肉的模樣，忽地裏用隻爪把湘子撥一個轉身。那湘子方纔魂復附體，如夢初醒一般，戰兢兢爬身來道：「我師父常說有降龍伏虎的手段，我今日棄了家計，萬里尋師，難道捨身在老虎口裏，死得不明白不成？」當下掙扎
向前，叱道：「虎是山中百獸之長，算來也通些人性。我韓湘拋棄父母墳塋，妻孥恩愛，我尋師父原是捨得身軀，丟得性命的主子，不是那貪生怕死的雲遊道人。汝今撐開威勢，裝出頭顱，終不然我怕你不成？我又不做那割肉喂鷹，捨身喂虎的老佛。就是我膽怯心驚，被汝這畜生嚇殺了，我的師父也不肯饒汝。我也少不得到閻羅殿前告汝。難道平白地就等汝喫了我？」那隻虎聽了湘子這一篇話，恰像知言識語的一般，把頭搖一搖，尾羓趫一趫，望山那邊一溜烟跑去了。湘子此時纔明心見性，還卻本來面目。正是：
莫道無神卻有神，　　舉頭三尺有神明。
若還少有差池念，　　猛虎橫吞活不成。
集／小說／韓湘子全傳／第九回　韓湘子名登紫府　　兩牧童眼識神仙(P.791)
湘子暗道：「我不怕千人看，只怕一人瞧。倘或有人識得我是神仙，驚動了一郡人民，泄漏天機，我便難度叔父了。當下收了神仙相貌，搖身一變，變做一個面黃肌瘦，醜惡不堪的道人，在那垂楊樹下盤膝打坐。只見兩個牧童，一個叫做張歪頭，一個叫做李直腿，正在那青草地上放牛。遠遠的望見前面一道火光，冲天的亮起來。那張歪頭道：「李家哥，前面這陣亮光，想是藏神出現，我和你造化到了。」李直腿道：「不是藏神出現。」張歪頭道：「莫不是鬼火？」李直腿道：「哥，也不是鬼火。比如大清早晨，紅紅閃閃的光，是日輪初從扶桑推起來，照映得大地光芒灼爍，這叫做晨光。晚間青青熒熒，光在地上移來移去，倏遠倏近纔是鬼火。午間有光，黃黃爍爍直透天庭，便是神仙的瑞
氣。如今這光黃亮燦爛，直透在天庭之上，恰好是晌午時分，以定有一位神仙在那個去處！」張歪頭道：「哥既認得真，我和你竟去尋著他，跟他去求仙訪道，豈不是好？」李直腿道：「有理有理。」兩個便將牛丟下在這邊，你攙著我的手，我攙著你的手，拽開步上前看時，果然是一個道人盤膝腳坐在那垂楊樹下。這道人怎生打扮？但見：
頭戴一頂參朝洞府的青紗包巾，腦後墜著老龍睛磨就賽日月雙圈。上垂著兩條按陰陽二炁綠羅飄帶。身穿一領嵌七星麗北斗八卦紫綬衣。腰繫一條九龍鬚攢織就雙穗呂公縧。腳躧著登山走海蹉雲霧八搭鞋。手拿定晃日迎風傲松枝一腔漁鼓。看形像卻便是遊手遊食的道人，論裝束真是個吸露餐霞的仙侶。
兩個牧童近前稽首道：「神仙老爺拜揖！」湘子道：「你怎麼認得我是神仙？」張歪頭道：「遠遠望見師父頭上霞光萬道，瑞靄千重，因此識得師父是位神仙。」湘子暗笑道：「我叔父讀詩書、中科第，也不認得鍾、呂兩位師父是神仙。這小小牧童，到認得我是神仙。真是異事！」便叫牧童道：「我在終南山來，走得飢渴，我那花籃內有金絲玉鉢盂一個，你拿往澗下舀些水來我喫，我把真心度你。」李直腿叫張歪頭道：「張家哥，我去舀水，你在這裏看著神仙，不要放他走了。」張歪頭道：「這個使得。你只要來快些便是。」果然立著看守湘子，眼也不轉，頭也不回。湘子思量道：「他雖然認著我，我且把地上土灰搽在臉上，變做一個老兒，三分似人，七分似鬼，看他還認得也不認得。」便捉著張歪頭的空，改了仙容，變成老相。這老兒怎生模樣？
戴一頂爛唐巾，左偏右折；穿一領破布襖，千補百衲。前拴羊皮後掛氈片，東漏脊梁西見胯骨。腰繫一條朽爛草繩，又斷又接；腳踏一雙多耳麻鞋，少幫沒底。面似雞皮眼如膠葛，鼻涕郎當饞唾噴出。笑殺那彭祖八百年高，到不如陳摶千金一忽。
集／小說／韓湘子全傳／第十回　自誇詡龜鷺罹灾　　唱道情韓湘動眾(P.799)
那龜兒在水裏浮來淌去，就是一塊浮石一般。湘子欲待點化，怕他不醒頭。正在猶豫之際，忽有一隻鷺鷥望空飛來。這鷺鷥也是歷了百十個春秋，經了百十番寒暑，江潭內的魚兒蝦兒，也不知被他喫了多多少少。這時正飛來尋魚蝦兒喫，見綠沉沉的一塊漾在水面上，他只說是一塊石頭，茸茸的綠草兒生滿在上面，一徑展翅停下來，站在他背上喫水。這龜兒覺得背上有些沉重，只道是水
蛇兒遊來歪斯纏，他便昂起頭來。一看，見是只白鷺鷥，心中不忿，大聲喝道：「你是何物，敢大膽立在我背上？」那白鷺鷥喫了一驚，道：「清平世界，朗蕩乾坤，你是何物，敢作人言？」綠毛龜道：「我是一個金綫綠毛龜，在此多年，無生無死。你是那裏來的潑鳥，敢吐人言？明來欺我！」白鷺鷥道：「我生長在華嶽山中，展翅在瑤池碧落。色斯舉矣，翔而後集。汝這般齷齪東西，雖能見夢于楚元王，而不免七十二鑽之苦。只合藏頭縮頸，曳尾泥塗，誰許汝浮沉碧浪，蕩漾清波，口作人聲，驚人忤物？」綠毛龜道：「倮蟲三百六十，人為之長；羽蟲三百六十，鳳為之長；鱗蟲三百六十，龍為之長；介蟲三百六十，我為之長。汝雖然翔漢冲霄，不過是羽蟲之末，有恁麼手段，敢說漫天大話？」鷺鷥道：「世上只有鸚鵡能言，鴝鵒念佛。再不曾見烏龜說話。」龜道：「『石言于晉』，無情之物且然，况我有靈心，何足為異！」鷺鷥道：「我莫笑你短，你莫說我長。今日結為兄弟何如？」龜道：「各將本身勝處說來，說得過的便是哥。」鷺鷥道：「我占先了：
遍體白翎，灑灑揚揚，不讓千年朱頂鶴。」
綠毛龜道：
「滿身金綫，閃閃爍爍，何殊百歲紫衣黿。」
白鷺鷥道：「我
立水窺魚，影落寒潭成璞玉。」
綠毛龜道：「我
朝陽向日，殼留池畔賽含珠。」
白鷺鷥道：「我
舉翼傍紅霞，錦綉窩中，添個太真仙子。」
綠毛龜道：「我
挺身浮綠水，藻萍深處，現出碧眼胡兒。」
白鷺鷥道：「我
頂有叢綠，謾說江邊濯錦。」
綠毛龜道：「我
胸懷八卦，豈非心上經綸？」
白鷺鷥道：「我
若吞一粒金丹，指日丹丘羽化。」
綠毛龜道：「我
若得八仙救度，須臾度脫塵寰。」
白鷺鷥道：「我
立在清水潭邊，清白羽毛堪入畫。」
綠毛龜道：「我
爬在綠楊樹下，綠莎甲冑更驚人。」
集／小說／韓湘子全傳／第三十回　香獐幸脫離水厄　　韓林齊證聖超凡(P.1019)
當下湘子便向東南方念念有詞，只見一員天將立在面前。那天將如何打扮？
頭戴著罡叉盔金光耀日，手執著纏絲槍銀色迎眸。身穿的是綠蟒緊環，腰繫的是玉縧潔白。
三只眼閃閃爍爍，不容魑魅潛藏；一雙腳整整齊齊，不怕妖魔衝突。算來不是普陀門下大金剛，恰是那華光藏（帳）前馬元帥。
這馮元帥躬身喏道：「覆仙師，有何差遣？」湘子道：「蒼梧郡湘江潭底拘繫著一個香獐，罪業已滿，快去取來。」馬元帥領命前去，不一時間，把香獐取到，騰身別去。那香獐看見呂師擎著仙丹，立在上頭，驚得魂不附體，倒身叩首道：「弟子今朝重見天日，望師父不念舊惡，饒恕弟子則個！」呂師微微笑了一聲，道：「獐兒，你怎的不享用那湘江景致，來此做恁？」香獐道：「井蛙陋見，蟊測管窺。師父慈悲，三生有幸。」湘子開口叫香獐道：「汝近前來，聽我分付。」香獐匍匐向前，低頭換聽。湘子道：「生身難得，仙路難通。汝雖墮落畜生道中，喜得性靈不昧，可以返本還元。我今取汝前來做一個守山大神，管轄這一片山場洞府，享人祭賽。汝情願麼？」香獐叩首道：「弟子沉埋水底，養性潛靈，得守名山，已出望外，豈有不情願的理！但昔年呂師父在湘江岸口曾說，待鶴兄成仙，度我去看守洞府。今日師父取我來守山，呂師父的言語，已應驗了，但不知鶴兄今在那裏，也曾成得仙否？怎的不見他前來度我？」湘子道：「我前生就是鶴兒，今日已成正果，做第八位神仙了。」香獐道：「師父是幾時成仙的？這隔世因由，再來結果，師父試說一番。」湘子當下把前事說了一遍，香獐叩頭說道：「過去現在雖有不同，望師父動念前因，捨一粒金丹，度脫弟子去做一個仙人，也是一緣一法。」湘子道：「汝孽緣未脫，罪障未除，只好管轄山靈，享此血食。汝若從今以後皈依大道，變換肝腸，做一個清凈道人，轄一方無逸世界，積功累行，德厚尊崇，到那時節，我再來度汝脫卻塵
家，超凌仙境。」香獐道：「只求師父慈悲，弟子敢不反邪歸正。」這正是：
但存心裏正，　　何愁眼下遲。
得師順指力，　　是我運通時。
這是香猝一段事情，不必多贅。
當下呂師開口說道：「我這金丹，非同容易！奪天地主宰之造化，奪太極未分之造化，奪乾坤交始之造化，奪陰陽不測之造化，奪水火既濟之造化，奪五行戰剋之造化，奪萬物生成之造化。人人具有，個個完成，只是聰明者視為空玄，愚迷者強生執著，遂致元陽走漏，兵氣鐵亡。我今將這兩粒紅丹度化竇氏、蘆英，三粒白丹度化張千、李萬與香獐。各各近前，聽吾分付。」香獐又道：「呂師父說話有些古怪蹊蹺。」呂師道：「恁麼古怪蹊蹺？」香獐道：「玄門設教，彼己一般，再無厚薄。今日師父捨大丹救人，為何分紅白二樣？豈不是磚兒能厚，瓦兒能薄？」呂師呵呵笑道：「磚兒瓦兒都是土坯做的，窑裏燒的，本來厚薄微有區分。上清闡教因人造就，各成其是，不容躐等，所以丹有紅白之分，豈是厚薄其間？汝這畜生搖唇鼓舌，妄肆咀唔，情更可惡。」湘子道：「師父大量，何所不容！望恕獐兒多言之罪。」
呂師便把手向南一招，說聲道：「來！」頃刻間張千、李萬到了。看見竇氏、蘆英俱在，便問道：「夫人、小姐如何來在此間？」韓夫人道：「你今日好來，我便好先在這裏住了。」說猶未了，退之又到。大家不勝歡喜。正是：
別時容易見時難，　　要見猶遮萬仞山。
今日突然相遇著，　　喜從天降兩開顏。
呂師叫韓夫人道：「汝本是聖母臨凡，沽染了榮華俗境，向來迷戀，今始脫鈎。吞下金丹，認取自家面目，未來現在，兩境俱忘。」又叫蘆英道：「凌霄玉女，頗憶前傳否？」蘆英道：「弟子沉迷下土，闇劣無知。」呂師道：「汝本凌霄玉女，因天門未閉，私窺下方，遂致淪落。喜得塵根斷絕，覺悟前因，洗濯夙緣，頓消舊錯。返真精于黃金之室，養真氣成粟米之珠。吞下金丹，早歸原位。」又叫張千、李萬道：「汝兩人是無福孩兒，今做了有福弟子。只因汝一心事主，百折不回，出百死于一生，無分毫之報怨，忠義可嘉，金丹各賜。」叫香獐道：「據汝當年頭路念念皆差，免汝分死已為大幸。喜得潛修潭底，專氣致柔，身心不動，魂魄受制。今將仙丹付汝，脫汝毛軀，果證為神。再須修煉，仙階有級，福進有基。」當下竇氏、蘆英、張千、李萬、香獐拜受仙丹，各各吞咽下去。正是：
坎電烹轟金水方，　　火發崑崙陰與陽。
二物若還和合了，　　自然遍體透馨香。
子／筆記／七修類稿／辯證類／卷二十六／衣火(P.397)
衣火
余里人王宗海。一日會宴於友人朱來鳳家。宗海指身之絨衣曰。昔在京都。一夕。其衣遍流火星。爍爍有微聲。過日亦然。客皆駭之。又見黃門張靜之文集載云。某新製綾衣。偶因婢妾拂摺間。火星隨衣飛地。未知何也。予後讀博物志。戰鬬死傷人馬血積年久。化為燐。觸著人衣。便有光。拂拭隨散無數。有細聲如炒豆。惟靜住良久乃滅。始知前日欠學之故。張亦未見其書也。
子／筆記／七修類稿／七修續稿／卷四／辯證類／蘇李詩(P.803)
寂寂君子坐。奕奕合眾芳。溫聲何穆穆。因風動馨香。清言振東序。良時著西庠。乃命絲竹音。列席無高倡。悲意何慷慨。清歌正激揚。長哀發華屋。四坐莫不傷。
紅塵蔽天地。白日何冥冥。微陰盛殺氣。凄風從此興。招搖西北指。天漢東南傾。嗟爾窮廬子。獨行如履冰。短褐中無緒。帶斷續以繩。瀉水置瓶中。焉辯淄與澠。巢父不洗耳。後世有何稱。
攜手上河梁。遊子暮何之。徘徊蹊路側。恨恨不能辭。行人難久留。各言長相思。安知非日月。弦望自有時。努力祟明德。皓首以為期。
良時不再至。離別在須臾。屏營衢路側。執手野踟躕。仰視浮雲馳。奄忽互相踰。風波一失所。各在天一隅。長當從此別。且復立斯須。欲因晨風發。送子以賤軀。
右詩四章。李陵在漢送別子卿之作。蘇蓋天漢元年以中郎將出使。先時與李同為侍中。最密。明年。李為騎都尉伐胡。降。故始章言其在漢之事。次狀其虜地之苦。譬喻及同行者。末句規祝之也。三章即事言情。併及于己。正朋友相規相勉之道也。四章直言其行意矣。四首似在兩時之作。前二篇或于宴會之時。後二篇臨行之際。此不可知矣。東序、西庠。正在長安。蔽天、冥冥。乃虜之地。招搖。主胡之星。窮當作穹。遊帳也。紅塵、白日二句。舊見于古文苑。註言下缺。令楊升菴總得于修文殿御覽。載之丹鉛錄中。似亦予得寂寂章也。夫寂寂章之詞之韻。諸家作為別子卿第二首爍爍章之結。然豈獨非其韻哉。接過極無下落矣。但丹鉛
錄中窮字亦訛。又止言李詩而無題意。今次之而為送蘇之二章。正與蘇別李之寒冬、嚴霜同意。讀者自知也。蓋由諸家不明在漢在虜。槩以二氏相別為題。乖戾如此。又疑盈乃惠帝之諱。犯之恐後人擬者。此又不知古人臨文不諱之義也。李周翰以為凡贈出使。不當言其失所。并長別之言。曾原取之。非也。吁。是以疑其擬而取之者少也。夫止得數篇。又復去之可乎。況此亦古人箴規之道。非言其死也。觀下文各在天一隅。前章皓首以為期可知也。長別者。特言其行意。觀下文立斯須可知也。皆不可以辭害意。林實夫以良時章為答黃鵠者。劉履以為得矣。不知答黃鵠雖是長別。又當在極後。讀者反復玩之自知。
爍爍三星列。拳拳月初生。寒涼應節至。蟋蟀夜悲鳴。晨風動喬木。枝葉日夜零。遊子暮思歸。塞耳不能聽。遠望正蕭條。百里無人聲。豺狼鳴後園。虎豹步前庭。雖為天一隅。苦困獨零丁。親人隨風散。歷歷如流星。三苹離不結。思心獨屏營。願得萱草枝。以解飢渴情。
晨風鳴共林。熠燿東南飛。願言所相思。日暮不垂帷。明月照高樓。想見餘光輝。玄鳥夜過庭。髣髴能復飛。褰裳路踟躕。彷徨不能歸。浮雲日千里。安知我心悲。思得瓊樹枝。以解長渴飢。
右詩二章。李在匈奴初遇子卿之作。始賦其時而言虜地之苦。以感動武心。末句乃言自己思親之情也。次即托物比事。直言己欲歸而未能。又以瓊樹喻得武而足歡。陵固來說武降。知武之心。特先槩敘其好。即史之置酒設樂與武歡也。此二章觀其結句。自是一義。若問寂寂
一章。不惟非韻。與事自不妥帖。
史／正史／明史／列傳　凡二百二十卷／卷二百七十四　列傳第一百六十二／史可法　任民育等　何剛等　吳爾壎(P.7015)..[底本：清武英殿本]
可法短小精悍，面黑，目爍爍有光。廉信，與下均勞苦。軍行，士不飽不先食，未授衣不先禦，以故得士死力。連敗賊英山、六合，順天王乞降。十二年夏，丁外艱去。服闋，起戶部右侍郎兼右僉都御史。代朱大典總督漕運，巡撫鳳陽、淮安、揚州，劾罷督糧道三人，增設漕儲道一人，大濬南河，漕政大釐。拜南京兵部尚書，參贊機務。因武備久弛，奏行更新
八事。
史／正史／明史／列傳　凡二百二十卷／卷二百八十九　列傳第一百七十七／忠義一／孫燧　子堪　墀(P.7427)..[底本：清武英殿本]
燧生有異質，兩目爍爍，夜有光。死之日，天忽陰慘，烈風驟起凡數日，城中民大恐。走收兩人屍，屍未變，黑雲蔽之，蠅蚋無近者。明年，守臣上其事於朝，未報。世宗即位，贈禮部尚書，諡忠烈，與逵並祀南昌，賜祠名旌忠，各廕一子。燧子堪聞父訃，率兩弟墀、陞赴之，會宸濠已擒，扶柩歸。兄弟廬墓蔬食三年，有芝一莖九葩者數本產墓上。服除，以父死難，更墨衰三年，世稱三孝子。
史／地理／堯峯山志／卷之三　法語／湛川性禪師　示衆二則　小叅一則　機緣五則(P.4-2)..[明崇禎年間刊本　　本書與法鼓文理學院合作製作]
湛川性禪師示衆二則　小叅一則　機緣五則
示衆云今之修道人孰不曰出三界超九有上與諸佛等比肩哉而相其四威儀中不於元
處下手而於水月空花內用工縱混了百刦千生難出輪廻之網誠大可痛殊不知迷之則佛與衆生不啻天壤悟之則衆生與佛不隔毫毛何故了道者不識衣下摩尼不求性中解脫徒張口囉唣號曰學佛涉心枯槁名曰叅禪此不過掩人耳目甚至於一盲引衆盲相牽入火坑也何不反觀我此色身雖四大和合以成又非土木瓦石之類倘同於土
木瓦石則耳目何以見聞手足何以舞蹈哉故耳目手足色身也見聞舞蹈靈性也究此性之元頭上無十方佛下無六道生外無一切境內無一切心渾渾淪淪光光爍爍不具形色不立言詮如太虛之體一物不容者也故五藴三界四聖六凡國土衆生總此一體中之發現誠能內外打成一片體用合為一致則上天下地盡此一性之包含白水靑山
無非覺王之面目又何必分分眞較得較失純白體上重生瑕玷乎所以云迷時明明有六趣覺後空空無大千也珍重
示衆云非智覺無以覘此性之神化非眞照無以窺此性之大體故五藴三界卽我一眞空中妙用未曾別立主宰生天發地盡是一箇元辰葢以其空空寂寂者言之雖一物不容一念不生而以昭昭靈靈者言之則上下爛
熳左右紛紜試觀一日一時何曾不口吃身穿乎何曾不耳聞目見乎何曾不揚睂瞬目乎何曾不手舞足蹈乎放之瀰乎法界卷之不盈一握迷人目為魂魄達士號曰佛性所以舡子竪橈石鞏拈弓無非發明此一大事也倘欲於此放光三昧以外別求所謂泥牛木馬源頭者無有是也
史／地理／堯峯山志／卷之三　法語／林臯豫禪師　上堂三則　小叅二則　機緣七則(P.9-2)..[明崇禎年間刊本　　本書與法鼓文理學院合作製作]
林臯豫禪師上堂三則　小叅二則　機緣七則
師於崇禎丁丑八月念五日入院至三門拈拄杖云彈指一聲門戶潑開年遮裏去今日
復還來何人知此意囘首舞三臺遂作舞而入
護法前拈香云欲臨千聖地先明這一頭巍巍金色相赫赫鎮三洲
佛殿師云這裏是毘盧寶殿却覩釋迦身相不見道是法原無二頭頭是至尊乃展具
開山祖前師云拈一莖草建梵剎指須彌為丈六身不是這阿翁子也太難折合還有知恩
報德者麽千古萬古誰相憶遂上香
方丈師云這箇嶮峻關頭若聖若賢無不從這裏烹煉煆鑄將來且道運籌者誰喝一喝卓拄杖便起
至法座前拈疏云黃封未啟文彩未彰釋迦老子二千餘年一段公案少能判斷今日豫上座於人天衆前拈出還有分析者麽如無仰煩維那對衆宣過宣疏畢師指法座云欲明
山僧坐處須會須彌寶座欲會須彌寶座須明山僧坐處恁麽則須彌寶座卽是山僧山僧卽是須彌寶座忽有箇漢出來推倒法座喝散大衆山僧直是退身义手諸人若也恡慈不免跨出諸人一頭莫言不道便登座白椎竟師拈香云此一瓣香本是天然尊貴那曾雕琢將來君得之以垂有道臣得之以布忠心父得之以成慈子得之以成孝昆弟得
之以為敬朋友得之以為信且道衲僧得之又作麽生端為祝延
聖躬萬歲曁闔郡官僚本山護法伏願生生受西乾嘱付世世為震旦金湯復拈香云這囘三番拈出買者不得其價賣者分文不受端復供養前住湖州報恩堂上磬山天隱大和尚為酬法乳之恩乃歛衣就座云只是舊時行履處逄人舉着便淆訛山僧本是二十年
前豫上座卽是今日新堯峯本不曾增一毫又何曾减半絲旣無增減高登此座將甚麽舉似大衆還有作家禪客不妨出來道看僧問坐斷十方猶點額宻移一步看飛龍請師別通消息師以拂子作釣勢進云萬里無雲青天也須喫棒師云此是別人境界進云你行荒草裏我又入村師云脚跟下又作麽生僧以坐具搭肩云大都一等擎天手殺活
當機各有奇便歸位師云更好疑殺人僧問某甲不會問話與和尚借箇問頭師便打進云某甲有箇問頭和尚還解答否師又打僧踏步向前云今日承師親指示逄人莫道無知己師云且莫跳乃云夜半紅輪日午三更海岳振搖山林咆吼幾多人喚作勝妙境界殊不知至理無為不墮諸數大似摸象之徒未具人天正目那開祖印單傳只使彌勒
再來無奈渠何若必匡扶斯道廓闥心宗洞明綱紀乃見慧日昭昭祖燈爍爍今日始與諸人打開相會正是劍為不平離寶匣藥因療疾出金瓶卓拄杖下座
開爐上堂僧問大開爐鞲煅煉聖凡還有不屬鉗錘格外一句子麽師云寒風吹倒赤珊珊進云恁麽則刦火洞然銷殞盡祖燈燦燦愈光輝師云且照顧睂毛進云熳騰騰地煖烘
烘不是滿爐煨榾柮師云誰是知音進云祖禰不了勿勞殃及師乃打云且殃及你僧問如何是小陽春一句師云桃花浪裡誰知己未許當陽道有春進云今日結制向父母未生前又結箇甚麽師云無汝卓立又僧以手打一圓相云這箇無為不落數量還有結制事也無師便打云道甚麽進云今日海衆雲臻十方同聚未審又會箇甚麽師云且會你
喫的棒進云會後如何師又打乃卓拄杖云吾今為汝保任此事終是不虛直教箇箇灑灑落落向火爐頭摸着脚跟將內之根身外之器界併作一箇火爐旣根身器界俱成火爐又向何處措足會麽今歲田禾熟一任飽齁憨
復舉僧問先堯峯暹禪師云承教有言是法平等無有高下如何是平等法暹云堯峯高
寶華低僧云恁麽則却成高下去也暹云情知你恁麽會師云若論箭鋒相拄針芥相投輸他法眼下尊宿恁麽答話始得適有問山僧卽不然承教有言是法平等無有高下如何是平等法亦向他道堯峯高寶華低適進云恁麽則却成高下去也亦云情知你恁麽會待生擬議劈脊打出三門何也心不負人面無慙色靠拄杖下座
上堂僧問四衆雲臻贍仰待梵音一句請師宣師云哆哦哦和吟吟進云大有人不聞聞時如何師云頭腦俱裂進云恁麽則幽鳥共談門不二遊人那箇是知音師云退身三步僧問如何是堯峯境師云雙鏡池搖春樹影松聲散落妙高峯進云如何是境中人師云長笑一聲天地濶幾多夢到半峯亭進云人境交叅時如何師云靈巖塔影冲霄漢支遁常
呼一鶴歸進云還有不落人境一句也無師云踏破澄潭月穿開碧落天僧擬禮拜師云也只得恁麽乃云歸元性無二切忌道破方便有多門又恁麽去也聖性無不通金剛與泥人揩背逆順皆方便喝一喝云太煞漏逗今日因風取便以為相救一半免致大地含生髑髏粉碎五藴魔宮頓然消殞又喝一喝復舉鎮州大王問趙州和尚年尊有幾箇牙
齒州云只得一箇王云爭喫得物州云雖然一箇下下咬着師云趙州答話可謂光前絕後只是錯會者多晦夫這裏別有一轉語與古人末上添光遂云興福院今日普請有齋下座
子／醫家／群芳譜／貞部／花譜／花譜二／牡丹／麗藻序等(P.18-2)..[明末刻本]
○麗藻序牡丹出丹州延州東出青州南亦出越州出洛陽者今為天下第一洛陽所謂丹州紅延州紅青州紅者皆彼土之尤傑者然來洛陽纔得備衆花之一種列第不出三以下不能獨立與洛陽敵而越花以遠罕識不見齒然雖越人亦不敢自譽以與洛陽爭高下是洛陽者為天下第一也洛陽亦有黃芍藥緋桃瑞蓮千葉李紅郁李之類皆
不减他出者而洛陽人不甚惜謂之果子花曰某花云云獨至牡丹則不名直曰花謂天下真花獨牡丹其名著不假曰牡丹而可知也其愛重如此說者多言洛陽于三河間古善地昔周公以尺寸考日出沒則知寒暑風雨乖與順于此取正此蓋天下之中草木之華得中和之氣者多故獨與他方異予以為不然夫洛陽于周所有之土四方入貢道里均乃九州之中在天地崑崙㫄礴之間未必中也又況天地之和氣宜徧四方上下不宜限其中以自私夫中與和者有常之氣其推于物者亦宜為有常之形物之常者不甚美亦不甚惡乃元氣之病也美惡隔并而不相入故物有極美與極惡者皆得于氣之偏也花之鍾其美與夫癭木擁腫之鍾其惡美惡之異是得一氣之偏也洛陽城數十里而諸
縣之花莫及城中者出其境則不可植焉豈偏氣之美者獨聚此數十里之地乎此又天地之大不可考也凡物不常有而為害乎人者曰灾不常有而徒可恠駭不為害者曰妖語曰天反時為灾地反物為妖此亦草木之妖而萬物之一恠也然比夫癭木擁腫者竊獨鍾其美而見幸于人焉余在洛陽四見春天聖九年三月始至洛陽其至也晚見其晚者明年會與友人梅聖俞游嵩山少室緱氏嶺石塘山紫雲洞旣還不及見又明年有悼亡之感不暇見又明年以𤲢守推官歲晚觧去只見其早者是未嘗見其極盛時然目之所矚已不勝其麗焉余居府中時嘗謁錢思公于雙桂樓下見小屏立座後細字滿其上思公指之曰欲作花品此是牡丹名凡九十餘種余時不暇讀之然余所經見而今人多
稱者纔三十許種不知思公何從而得之多也計其餘雖有名而不著未必佳也故今所錄但取其特著者而次第之【歐陽永叔花品敘】記大中祥符辛亥春府尹任公中正宴客大慈精舍州民王氏獻一合歡牡丹公卽命圖之士庶創觀闐咽終日蜀自李唐後未有此花凡圖画者惟名洛陽偽蜀王氏號其苑曰宜華權相勳臣競起第宅窮極奢麗皆無牡丹惟徐延瓊聞秦州董成村僧院有牡丹一株遂厚以金帛歷三千里取至蜀植于新宅至孟氏于宣華苑廣加栽植名之曰牡丹苑廣政五年牡丹雙開者十黃者白者三紅白相間者四後主宴苑中賞之花至盛矣有深紅淺紅深紫淺紫淡黃鏂黃潔白正暈倒暈金含稜鈕含稜𠊓枝副搏合歡重臺至五十葉蜀平花散落民間小東門外有張百
花李百花之號皆培子分根種以求利每一本或獲數萬錢宋景文公初帥蜀彭州守朱君綽始取彭州園花凡十品以獻公在蜀四年每花時按其名往取彭州送花遂成故事公于十種花尤愛重錦被堆嘗為之賦蓋他園所無也牡丹之性不利燥濕彭州丘壤旣得燥濕之中又土人種蒔偏得法花開有至七百葉面可徑尺以上今品類幾五十種有一種色淡紅枝頭絕大者舍人程公厚倅是州目之為祥雲其花結子可種餘花多取單葉花本以千葉花接之千葉花來自洛京土人謂之京花單葉時號用花朱彭州牡丹詩有啼金點鬢密璋玉鏤跗紅香惜持來遠春應摘後空之句今西樓花數欄不甚多而彭州所供率下品錢公成大時以錢買之始得名花提刑程公沂預會嘆曰自離洛陽今始
見花爾程公故洛陽人也【胡元質牡丹記】　天彭號小西京以其俗好花有京洛之遺風大家至千本花時自太守而下徃徃卽花盛處張飲㡩幕車馬歌吹相屬最盛于清明寒食時在寒食前者謂之火前花其開稍大火後花則易落最喜陰晴相半時謂之養花天栽接剔治各有其法謂之弄花其俗有弄花一年看花十日之語故大家例惜花可就觀不敢輕剪蓋剪花則次年花絕少惟花戶則多植花以侔利雙頭紅初出時一本花取直至三十千祥雲初出亦直七八千今尚兩千州家歲常以花餉諸臺及㫄郡蠟蒂筠籃㫄午于道予客成都六年歲常得餉然不能絕佳淳熙己酉歲成都帥以善價私售于花戶得數百苞馳騎取之至成都露猶未晞其大徑尺夜宴西樓下燭焰與花相暎發影搖酒
中繁麗動人嗟乎天彭之花要不可望洛中而其盛已如此使異時復兩京王公將相築園亭以相誇尚予幸得與觀焉其動盪心目又宜何如也【陸放翁】　洛陽見記于歐陽公者天彭往往有之此不載載其著于天彭者彭人謂花之多葉者京花單葉者川花近歲尤賤川花賣不復售花之舊栽者曰祖花其新接頭有一春兩春者花少而富至三春則花稍多及成樹花雖益繁而花葉减矣狀元紅者重葉深紅花其色與鞓紅潛紅相類而天姿富貴彭人以冠花品多葉者謂第一架葉少而色稍淺者謂第二架祥雲者千葉淺紅花妖艷多態而花葉最多花戶王氏謂此花如朵雲故謂之祥雲臙脂樓者深淺相間如胭脂染成重跗累萼狀如樓觀色淺者出于新繁勾氏色深者出于花戶宋氏又有一
種色稍下獨勾氏花為冠雙頭紅者並蒂駢萼色尤鮮明出於花戶宋氏始秘不傳有謝主簿者始得其種今花戶往往有之然養之得地則歲歲皆雙不爾則間年矣此花之絕異者也富貴紅者其花葉圓正而厚色若新染未乾者他花皆落獨此抱枝而槁亦花之異者鹿胎紅者鶴頂紅子花色紅微帶黃上有白點如鹿胎極化工之妙歐陽公花品有鹿胎花者乃紫花與此頗異醉西施者粉白花中間紅暈狀如酡顏紫繡毬一名新紫蓋魏花之别品也其花葉圓正如繡毬狀亦有起樓者為天彭紫花之冠青心黃者其花心正青一本花往往有兩品或正圓如毬或層起成樓子亦異矣玉樓子者白花起樓高標逸韻自然是風塵外物大抵洛中舊品以姚魏為冠天彭紅花以狀元紅為第一紫花以
紫繡毬為第一黃花以禁苑黃為第一白花以玉樓子為第一然花戶歲益培接新特間出將不特此而已好事者尚屢書之【陸放翁】評吾亳牡丹年來𣹰盛嬌容三變猶在季孟之間等此而上有天香一品妬橊紅勝嬌容宮袍紅琉璃貫珠新紅種類不一惟雜紅最後出頗稱難得又有大黃一種輕膩可愛不减三變初開拳曲結銹不甚舒展須大開時方到極妙處為一病耳至如佛頭青為白花第一此時極多無難致大抵紅色以花子紅銀紅桃紅為上如紫色或如木紅則卑卑不足數矣吾亳土脉頗宜花毋論園丁地主但好事者皆能以子種或就根分移其捷徑者惟取方寸之芽于下品牡丹全根上如法接之當年盛者長一尺餘卽着花一二朵二三年轉盛如上三變之類皆以此法接之
其種類異者其種子之忽變者也其種類繁者其栽接之捷徑者也此其所以盛也他處好事者目擊千葉大紅卽以為至寶不遑深辨而上色上品卽吾亳好事之家惟有力者能得之予向于牡丹亦止浮慕近且精其伎倆園丁好事之家窮搜而厚遺之故所得名品頗多草堂數武之地種蒔殆遍率以兩色併作一叢紅白異狀錯綜其間又以平頭紫慶天香先春紅三色插入花叢間雜而成文章他時盛開爛然若錦點綴春光亦一奇也【夏□□】夏公名之臣亳州人御史傳高陽國王諱黃字時重姓姚氏舜八十一代孫先世居諸馮之姚墟舜子商均出娥皇數傳至中央而王于漢至晉子姓蕃衍富者貴者馨名上苑名園五傳而黃生思本娥皇易皇為黃重出也黃為天下正色祖中央也黃美丰姿肌體膩潤拔類絕倫
游西京術者相之謂其有一萬八千年富貴楊勉見而奇之曰此皇王之胄奇種也開元初薦為先春舘上賓上以黃先朝富貴勳舊不敢易之命同遊沉香亭時曉日倚欄東風拂翠上與黃酣樂見其冶容浥露檀口呼風愛幸特至命李白賦詩美之所謂解釋東風無限恨沉香亭北倚闌干葢實錄云又召金臺御史紫霞仙官洪狀元佐飲于亭擊羯鼓為樂黃每飲正色不迷得元吉風其醉而酣變𢆱萬狀向時如迎背時如訣忻時如語含時如咽時俯而愁如時仰而悅如時側而跌如而曲之時則折如也凡作止動中䂓矩識者云豈獨風流冠西洛只疑富貴是東皇金臺御史連章上薦以為富貴為衆所宗宜膺爵土遂受封為高陽郡公娶魏國公女紫英相傳魏本丹朱後名紫者從朱也當時有姚
黃魏紫奕葉重華之讖黃出入禁苑紫車翠葆高牙大纛並擬王者安祿山嫉之謂其為婚同姓上章極論楊勉為表申解其畧曰舜堯同祖姚祁異姓此堯所以以二女觀舜也况數百代以降聖人易姓遺教彰人耳目于婚奚尤祿山自負赤心實狼子野心耳宜勿聽上從勉言置不問尋命黃就封之郡久之衆推戴日深尊為高陽國王稱制設官屬出警入蹕已又共稱為花天子冊紫英為皇后傳國甚遠【李珮】賦圜玄瑞精有星而景有雲而卿其光下垂遇物流形草木得之發為紅英英之甚紅鍾于牡丹拔類邁倫國香欺蘭我研物情次第而觀暮春氣極綠苞如珠清露宵偃韶光曉驅動盪支節如解凝結百脉融暢氣不可遏兀然盛怒如將憤洩淑色披開照耀酷烈美膚膩體萬狀皆絕赤者
如日白者如月淡者如赫殷者如血向者如迎背者如訣忻者如語含者如咽俯者如愁仰者如悅裊者如舞側者如跌亞者如醉曲者如折密者如織疎者如缺鮮者如濯慘者如别初朧朧而下上次鱗鱗而重疊錦衾相覆繡帳連接晴籠晝薰宿露宵浥或灼灼騰秀或亭亭露奇或颭然如招或儼然如思或帶風如吟或泣露如悲或垂然如縋或爛然如披或迎日擁砌或照影臨池或山雞已馴或威鳳將飛其態萬萬胡可立辨不窺天府孰從而見乍疑孫武來此敎戰其戰謂何搖搖纖柯玉欄風滿流霞或披歷堦重臺萬朵千窠西子南威洛神湘娥或倚或扶朱顏色酡各眩紅粧爭顰翠蛾灼灼夭夭逶逶迤迤漢宮三千艷列星河我見其少孰云其多弄彩呈妍壓景駢肩席發銀燭爐升絳烟洞府
真人會于群仙晶瑩往來金缸列錢凝睇相看曾不晤言未及行雨先驚早蓮公室侯家列之如麻咳唾萬金買此繁華遑恤終日一言相夸列幄庭中歩障開霞曲廡重梁松篁交加如貯深閏似隔窓紗髣髴息媯依稀館娃我來觀之如乘仙槎脉脉不語遟遟日斜九衢遊人駿馬香車有酒如澠萬坐笙歌一醉是競莫知其他我按花品此花第一脫落群類獨占春日其大盈尺其香滿室葉如翠羽擁抱櫛比蕋如金屑粧餙淑質玫瑰羞死芍藥自失夭桃無妍穠李慙出躑躅宵潰木蘭潛逸朱槿灰心紫薇屈膝皆讓其先敢懷憤嫉煥乎美乎后土之產物也使其花如此何其偉乎何前則寂寞而不聞今則昌然而天來豈草木之命亦有時而塞亦有時而開吾欲問汝曷為生哉旣緘口而不言徒𤲢翫
以裵徊【舒元輿】　爾其月陂隄上長壽街東張家園裏汾陽宅中當春光之旣和藹亭榭之載營天宇曠霽兮絲游景物招人而事起彼貴子兮王孫蹙游龍于流水遶茲葩而密坐藉芳草而芊芊感盛年之若斯傷代謝之能幾爾則粉承日華朱含霧雨群蔕如翔交柯如拒凌晨併粧對客不語衛尉衛尉石崇出婢子於羅幃鄂君擁翠被于江渚當其百蘂千芽照耀朱霞綠葉紛紜望之轉賒若儒生之授學列女樂於絳紗迨夫背戶迎窓上下甍簷二三作隊矯矯愈鮮飛燕進女弟於遠條飛燕漢成帝后女弟名合德夫人挾三國而朝天楊貴妃姊三人封秦韓虢國大人錦瓣重捲檀心飛屑柔鬚夜殷怒苞曉决宛婦姑之反脣似相稽而無說則有若盛時合沓諸娣從韓姞以同歸颯焉凋衰漢主放宮人而憎别風薦小爽雨委微溫楚姝舞歇於章臺陳后漢武后為阿嬌泣罷于長門亦有
細加巨上慎妃橫逼座之勢漢文帝慎夫人坐與后逼袁盎引却之紫侍黃側班姬抗同輦之尊漢成帝引班婕妤同輦婕妤辭却之或勁而昂婕妤當逸熊於上殿漢景帝熊逸上殿馮婕妤當熊而立曰猛獸得人則止或翹而望處子窺宋玉於東垠旣離以披亦競而駢近不極態遠不盡妍夫彷彿乎佳麗意所想而隨存奚拔引之數姝可罄比而殫論【徐渭】歌吉祥寺中錦千堆前年買花真盛哉道人勸我清明來腰鼓百面如春雷打徹涼州花自開沙河塘上戴花回醉倒不覺吳兒咍豈知如今雙鬢催城西古寺沒蒿萊有僧閉門手自栽千枝萬葉巧剪裁就中一叢何所似碼瑙盤盛金縷盃向我食菜方清齊對花不飲花應猜夜來雨雹如李梅紅殘綠暗吁可哀【蘇東坡】　君不見沉香亭北耑東風謫仙作頌天無功又不見君王殿後春第一領袖衆芳捧堯日此花同春轉化鈞一風一雨萬物春十分整頓春光了收黃拾紫
歸江表天香染就山龍裳餘芬却染水雲鄉青原白鷺萬松竹被渠染作天上香人間何曾識姚魏相公新移洛陽裔呼酒先招野客看不醉花前為誰醉【楊誠菴】誠菴題周益公之天香堂　洛陽地脉花最宜牡丹尤為天下奇我昔所記數十種于今十年皆忘之開圖若見古人面其間數種昔未窺客言近歲花特異往往變出逞新枝洛人矜誇立名字買種不復論家貲當時絕品可數者魏紅窈窕姚黃肥壽安細葉開尚少朱砂玉版人未知傳聞千葉昔未有只從左紫名初馳四十年間花百變最後最好潛溪緋今花雖新我未識未信與舊誰妍𡟎當時所見已云絕豈有更妍此可疑古稱天下無正色似恐世好隨時移鞓紅鶴翎豈不美歛色如避新來姬何況遠証蘇與賀有類後世誇嬙施造化無情疑一槩偏此着意何其
移又疑人心愈巧偽天欲𨷖巧窮精微不然元化樸散久豈特今歲尤澆漓爭新𨷖麗若不已更後百載知何為但令新花日愈好惟有我老年之衰【歐陽公】　牡丹芳牡丹芳黃金蕋紅玉房千片赤英霞爛爛百枝絳艷燈煌煌照地初開錦繡叚當風不結麝蘭囊仙人琪樹白無色王母蟠桃紅不香宿霧輕盈汎紫艷朝陽照耀生紅光紅紫二色間深淺向背萬態隨低昂暎葉多情隱羞面臥叢無力含醉粧低嬌笑容疑掩口凝思怨人如斷腸穠姿貴彩信奇絕雜卉亂花無比方【白樂天】詩五言落日含明艷輕風襲暖香【王原父】　紅棲金谷妓黃值洛川妃【梅聖俞】艷絕花百態花中合面南【王內翰】　濯水錦窠艷頺雲仙髻繁【宋祁】　向日檀心並承烟翠榦孤【夏英公】　傾國姿容别多開富貴家
臨軒一賞後輕薄萬千花【古詩】　壓枝高下錦攢蕋淺深霞疊綵晞陽媚鮮蘆照露斜【宋景文】　紅芳爭並萼湘葉競駢枝彩鳳雙飛穩霞冠對舞遟【夏英公】　綠艷閑且靜紅衣淺復深花心愁欲斷春色豈知心【王維】　亂前看不足亂後眼偏明却得蓬蒿力遮藏見太平【鄭谷】　今日花前飲甘心飲數杯但看花有語不為老人開【劉禹錫】　秀色洗紅粉晴花生雪膚黃昏更蕭索頭重欲人扶　城裏田員外城西賀秀才不愁家四壁自有錦千堆【俱東坡】　壓砌錦地鋪當霞日輪暎蝶舞香暫飄蜂牽蕋難正籠處彩雲合露湛紅珠瑩結葉影交加搖風光不定【元微之】　賃宅得花饒初開恐是妖粉光深紫膩肉色退紅嬌且願風流看惟愁日炙銷可憐零落片𤲢取作香燒【王建】　數朵欲傾城安同桃李
榮未嘗貧處見不似地中生比物疑無價當春獨有名遊蜂與蝴蝶來往自多情【張說】　自古成都勝開花不似今徑圍三尺大顏色幾重深未放香噴雪仍藏蕋散金要知空相諭聊見主人心【范景仁】　牡丹開蜀國盈尺豈如今妍麗色殊衆栽培功倍深矜誇傳萬里圖寫費千金難就朱欄賞徒搖遠客心【范堯夫】　明日雨當止晨光在松枝清香入花骨肅肅初自持午景發濃艷一笑當及時依然暮還歛每似惜幽姿　幽姿不可惜後日東風起酒醒何所見合粉抱青子千花與百草共盡無妍鄙未忍污泥沙牛酥煎落蕋【俱東坡】　洛中移小景亭北倚新粧題處皆名品開時正艷陽露凝酣酒色風度返䰟香觧道稱姚魏繁華壓衆芳【申瑤泉】　繡屋擁花王穠姿𨷖艷陽枝枝承日彩片片引天香托
植依餘地含清逐後行獨憐春殿裏歌舞侍瑤觴【眭□□眭公名石】　尤物開何晚餘香貯小亭繁華愁日　暮富貴自天成花合隋時𠖥根疑未生拂衣尋古色屋角老松青【桑民懌桑公名悅海虞人領鄉薦柳州府通判所著有思玄集】　前年題名處今日看花來一作芸香吏三見牡丹開豈獨花堪惜方知老暗催何况尋花伴東都去未回誰知紅芳側春盡興悠哉　帝城春欲暮喧喧車馬度共道牡丹時相隨買花去家家習為俗人人迷不悟有一田舍翁偶來買花處低頭獨長嘆此嘆無人悟一叢深色花十戶中人賦【俱白樂天】七言牡丹經雨泣斜陽【元微之】　一枝香折瑞雲紅【韓忠獻】　天女奇姿雲錦裳【張文潛】　春殘獨自殿春芳【吳融】　霧重不勝瓊液冷雨餘惟見玉容低【白氏集】　香澤最宜風靜後醉紅須在月明時【蔡君謨】　天香未染蜂猶懶
日幄先籠蝶已知【周益公】　平分造化雙苞出拆破春風兩面開【徐仲雅】　玉盤迸淚傷心數錦瑟繁絃破夢頻【李商隱】　花時何處偏相憶寥落衰紅雨後看【元微之】　先傳青帝開金屋欲送姚黃比玉真【蘇穎濱】　盡日玉盤堆秀色滿城繡轂走春風【司馬溫公】　却嫌點污青春面自汲寒泉洗醉紅　浴泉秦虢流丹粉臨渚娥媖冷佩衣【俱山谷】　初洗退紅脣啟絳半沾斜綠眼橫波【劉巨濟】　晚來低面開檀口似笑窮愁病長官　牡丹妖艷亂人心一國如狂不惜金曷若東園桃與李果無成語自成陰【炙轂子】　長安豪貴惜春殘爭賞新開紫牡丹别有玉盤承露冷無人起向月中看【裴璘】　一朵妖紅翠欲流春光回照雪霜羞化工只欲呈新巧不放閑人得少休【蘇東坡】　南鄰北舍牡丹開年少
尋芳去又回惟有君家老柏𣗳春風來似不曾來【張在】　平章宅裏一欄花臨到開時不在家莫道兩京非遠别春明門外卽天涯【張籍】　紫蕋叢開未到家却敎賓客賞繁華始知年少求名處滿眼空中别有花【李益】　花向璢璃池上生光風婉轉紫雲霙自從天女盤中見直到今朝更眼明【元微之】　落盡殘紅始吐芳佳名號作百花王競誇天下無雙艷獨占人間第一香【皮日休】　蟾精雪魄孕雲荄春入香腴一夜開宿露枝頭藏玉塊暖風庭面倒銀盃【歐陽永叔】　霏霏雨霧作清妍爍爍明燈照欲然明日春陰花未老故應未忍著酥煎【蘇東坡】　百寶闌干護曉寒沉香亭畔若為看春來誰作韶華主總領群芳是牡丹　數孕紅雲靜不飛含香含態醉春暉東皇雨露知多少昨夜風前已賜緋　瑤
華脉脉殿春殘姑射仙人画裏看月下敢矜容似玉年來真有嗅如蘭　艷蕋連翩暎彩霞獨將傾國殿春華虛擬五色文通筆散作平章萬𣗳花　非烟非霧倚雕闌珍重天香雨後看願以美人錦繡段高張翠幕護春寒【俱馮琢菴】　洛陽春色画圖中𢆱出天然奪化工不泥繁華競紅紫一般淸艷領東風【陸平泉】　近來無奈牡丹何數十千錢買一窠今朝始得分明見也共戎葵不挍多【柳渾】　白花淡泊無人愛亦占芳名道牡丹應似東宮白贊善被人也喚作朝官【白樂天】　閑來吟繞牡丹叢花艷人生事畧同半雨半風三月內多愁多病百年中【杜荀鶴】　人老簪花不自羞花應羞上老人頭醉扶歸路人應笑十里珠簾半上鉤　花開時節雨連風却向霜餘染爛紅滿地春光私一物此心未信出
天工　當時只道鶴林仙能遣春光發杜鵑誰信詩能回造化直敎霜枿發春妍　城西千葉豈不好笑舞春風醉臉丹何似後堂氷玉潔遊蜂非意不相干【俱蘇東坡】　霜臺何處得奇葩分送天津小隱家初訝山妻忽驚走尋常只慣插葵花【邵康節】　千毬紫繡檠熏炷萬葉紅雲砌寳冠直把醉容欺玉斝滿將春色上金盤【蘇穎濱】　千里相逢如故人故栽庭下要相親明年一笑東風裏山杏江桃不當春【張文潛】　露晞春晚到春叢拂掠殘粧可意紅多病廢詩仍止酒可憐雖在與誰同【黃山谷】　不管鶯聲向曉催錦衾春晚尚成堆香紅若解知人意睡取東君不放回【韓忠獻詠錦被堆】　棗花至小能成實桑葉雖柔解作絲堪笑牡丹如斗大不成一事又空枝【王文康】　香玉封春未着花露根烘曉
見纖霞自非水月觀音様不稱維摩居士家【朱淑真】　錦園處處瑣名花步障層層簇絳紗斟酌君恩似春色牡丹枝上獨繁華【薛惠】　姚魏從來洛下誇千金不惜買繁華今年底事花能賤緣是宮中不賞花【徐意一】　春工殫巧萬花叢晚見昭儀擅漢宮可惜芳時天不惜三更雨歇五更風【程滄洲】　桃時杏日不爭濃葉帳陰成始放紅曉艷遠分金掌露暮香深處玉堂風名遺蘭杜千年後貴擅聲歌百醉中如夢如仙忽零落暮霞何處綠屏空【韓琮】　宮雲朵朵暎朝霞百寳欄前𨷖麗華卯酒未消紅玉面薄施檀粉伴梅花　洛陽女兒紅顏饒血色羅裙寳抹腰借得霓裳半庭月居然管領百花朝【王辰玉王公名𢖍太倉人觧元榜眼編修二色牡丹】　似共東風别有因絳羅高捲不勝春若敎解語應傾國任是無情也動人芍藥與君
為近侍芙蓉何處避芳塵可憐韓令功成後辜負穠華過此身【羅隱】　落盡春紅始見花花時比屋事豪奢買栽池館恐無地看到子孫能幾家門倚長衢攢繡轂幄籠輕日護香車歌鍾只管貪歡賞肯信流年鬢有華【羅鄴】　錦圍初捲衛夫人繡被猶堆越鄂君垂手亂翻雕玉珮細腰頻換欝金裙石家蠟燭何曾剪荀令香爐可待薰我是夢中傳彩筆欲書花片寄朝雲【李商隱】　病眼看書痛不勝洛花千朵煥雙明淺紅釅紫各深様雪白鵞黃非舊名擡舉精神微雨過𤲢連消息嫩寒生蠟封水養松窓底未似雕欄倚半醒【楊誠齋】　紫玉盤盛碎紫綃碎綃擁出九嬌嬈都將㱔子欝金粉亂點中央花片稍葉葉鮮明還互照亭亭風韻不勝妖折來細雨輕寒裏正是東風折半苞【誠齋詠重臺九心淡紫】
翠霧紅雲護短墻豪華端稱作花王洛陽宮裏楊妃醉吳國臺前西子粧芳露淡勻腮粉膩暖風輕度口脂香開時亦自知珍重靜鎮東風白晝長【馬氏】　新除藥圃結亭臺傾國奇葩忽自開霜後看花還傲菊春前破萼肯輸梅韶華豈為三冬借陽氣直從九地廻敢謂青皇私綠野名園桃李暗相猜【申瑤泉】　臨風興嘆落花頻芳意潛消又一春應為價高人不問却緣香甚蝶難親紅英只稱稱上声生宮裏翠葉那堪染露塵及至移根上林苑王孫方恨買無因【魚玄機】　三月一出游季園千奇萬麗攢雕欄紛紛紅紫盡辟易中有一株白牡丹初疑龍池宴罷舞雙成盤又似洗頭盆暫卸天女冠姑射寒生雪膚粟欝儀風細霓裳單河宗攻玉乍成斗鮫室淚珠叢作團優鉢曇名亦浪語璚花么麼何足觀太真霞
臉太醉色覩此亦學江妃酸舉觴酬季郞化工在手汝不難得非揚州觀頭逢七七又何必善和坊裏延端端卽使宋人琢此瓣百歲那得茲花看老夫久寂寞為爾暫為歡再進金叵羅屬客莫𤲢殘日落不落天闌干欲去不去心盤桓皎然秀色轉可餐他年倘許蕋珠會别跨長螭勝紫鸞【王鳳洲】　一春無計消繁華坐香𠊓色餐流霞妖桃穠李俱小器揩目晚看花大家素質盈盈美無度何年摘下瑤臺路精神飛入銀河篇體態都歸洛神賦神樂觀主容臺卿空花壓眼真無情吾儕放浪為無事東風斗酒消春晴曾聞二本歸天上幾度
重瞳轉相向內園點綴黃金屋禁苑安排紫絲帳朅來此種𤲢人間託根洞府非塵寰隨時窮達花不識天遊何必乘青鸞萬事到頭俱
瑣瑣大觀萬物皆無我半醉題詩謝主人名花可鑄傳千古【桑民懌白牡丹】詞百紫千紅占春多少共推絕世花王西都萬家俱好不為姚黃謾腸斷巫陽對沉香亭北新籹記清平調詞成進了一夢仙鄉○天葩秀出無雙倚朝暉半如酣酒成狂無言自有檀心一點偷芳念往事情傷又新艷曾說滁陽縱歸來晚君王醒後別是風光【晁無咎夜合花】　雪弄輕陰榖雨乾半垂雲幙護殘寒化工着意呈新巧剪刻朝霞飣露盤○輝錦繡掩芝蘭開元天寳盛長安沉香亭子鉤欄畔偏得三郞帶笑看【賀方回剪朝霞】　燕子來時春未老紅蠟團枝費盡東君巧烟雨弄晴芳意惱雨餘特地殘粧好○斜倚青樓臨遠道不管𠊓人只取東君笑都見嬌多情不少丹青傳得傾城貌【王道輔蝶戀花】　雲橫水遶
芳塵陌一萬重花春拍拍藍橋仙路不崎嶇醉舞狂歌容倦客○真香解語人傾國知是紫雲誰敢覓滿蹊桃李不能言分付仙家君莫惜【范石湖玉樓春】　翠葢牙籤幾百株楊家姊妹夜遊初五花結隊香如霧一朵傾城醉未蘇○閑小立困相扶夜來風雨有情無愁紅慘綠今宵看却似吳宮敎陣圖【辛稼軒鷓鴣天】　濃翠深黃一画圖中間更有玉盤盂先裁翡翠𧚌成葢更點胭脂染透蘇○香瀲灧錦糢糊主人長得醉工夫莫携弄玉欄邊去羞得花枝一朵無　占斷雕闌只一株春工費盡幾工夫天香夜染衣猶濕國色朝酣酒未蘇○嬌欲語巧相扶不妨老𠏉自扶疎恰如翠幙高堂上來看紅衫百子圖【俱稼軒】　華堂闌檻占韶光端不負年芳依倚東風向晚數行濃淡仙粧○停杯醉折多情多
恨次艷真香只恐去為雲雨夢䰟時惱襄王【曾海野朝中揩】　玉宇煖清禁曉丹葩色照晴空珊瑚敲碎玉玲瓏人間無此種來自廣寒宮○雕玉闌干深院靜嫣然頻笑東風曲屏須占一枝紅且圖欹醉枕香到夢䰟中【張材甫臨江仙】　一餉園林綠就柳外鶯聲輕透輕暖與輕寒又是牡丹時候時候時候歲歲年年人瘦【吳履齋如夢令】　維摩病起兀坐等枯株清晨裏誰來問是文殊遣名姝奪盡群花色浴纔出酲初解千萬態嬌無力困相扶絕代佳人不入金張室却訪吾廬對茶鐺禪榻笑殺此翁癯瑤砌金壺始消渠憶昇平日繁華事修成譜寫成圖奇絕甚歐公記蔡公書古來無○自京華隔問姚魏竟何如多應是彩雲散刦灰餘野鹿衘將花去休回首河洛丘墟謾傷春弔古夢遶漢宮都歌罷
欷歔【後村六州歌頭】　晏起還嗔中酒時玉牌分得牡丹枝花下自調新樂府寫烏絲○付與紫衣傳别院夜來翻入管絃吹得老夫重醉也有情癡【陳眉公浣溪沙】
子／醫家／群芳譜／貞部／花譜／花譜四／芍藥／麗藻散語等(P.7-2)..[明末刻本]
○麗藻散語伊其相謔贈之以芍藥【詩】　芍藥離草也【韓詩外傳】敘天地之功至大而神非人力所能竊勝惟聖人為能體法其神以成天下之化其功葢出其下而曾不少加以力不然天地固亦有間而可窮其用矣余嘗論天下之物悉受天地之氣以生其小大短長辛酸甘苦與夫顏色之異計非人力之可容致巧于其間也今洛陽之牡丹維揚之芍藥受天地之氣以生而小大淺深一隨人力之工拙而移其天地所生之性故奇容異色間出於人間以人而盜天地之功而成之良可怪也然而天地之間事物紛紜出乎其前不得而曉者此其一也洛陽風土之詳已見於歐陽公之記此不復論維揚大
抵土壤肥膩於草木為宜禹貢曰厥草惟夭是也居人以治花相尚方九月十月時悉出其根滌以甘泉然後剝削老硬病腐之處揉調沙糞以培之易其故土凡花大約三年或二年一分不分則舊根老硬而侵蝕新芽故花不成就分之數則小而不舒不分與分之太數皆花之病也花顏色之淺深與葉蕋之繁盛皆出於培壅剝削之力花旣萎落亟剪去其子屈盤枝條使不離散脉理不上行而皆歸於根明年新花繁而色潤雜花根窠多不能致遠惟芍藥及時取根盡去本土貯以竹席之噐雖數千里之遠一人可負數百本而不勞至於他州則壅以沙糞雖不及維揚之盛而顏色亦非他州所有者比也亦有踰年卽變而不成者此亦繫土地之宜不宜而人力之至不至也花品舊傳龍興寺山子羅
漢觀音彌陀之四院冠於此州其後民間稍稍厚賂以丐其本培壅治事遂過於龍興之四院今則有朱氏之園最為冠絕南北二圃所種幾於五六萬株意其自古種花之盛未之有也朱氏當其花之盛開飾亭宇以待來遊者逾月不絕而朱氏未嘗厭也揚之人與西洛不異無貴賤皆喜戴花故開明橋之間方春之月拂旦有花市焉州宅舊有芍藥廳在都廳之後聚一州絕品於其中不下龍興朱氏之盛徃歲郡將召移新守未至監護不密悉為人盜去易以凡品自是芍藥廳徒有其名爾今芍藥有三十四品舊譜只取三十一種如緋單葉白單葉紅單葉不入名品之內其花皆六出維揚之人甚賤之余自熙寧八年季冬守官江都所見與夫所聞莫不詳熟又得八品焉非平日三十一品之比此皆
世之所難得今悉列於左舊譜三十一品分上中下七等此前人所定今更不易【王觀揚州芍藥譜敘】　天下名花洛陽牡丹廣陵芍藥為相侔埒禹貢記揚州草木夭喬聖人之言然未見其為夭喬也廣陵芍藥有自他方種來種之者經歲則盛至有十倍其初而勝廣陵所出遠甚地氣所宜信其為夭乎然則醫書本草所載雖小物方土所出山川原野氣力不同或相倍蓰十百如此花矣不可不詧也然芍藥之盛環廣陵四五十里之間為然外是則薄劣不及洛陽牡丹繇人力接種故歲歲變更日新而芍藥自以種傳獨得於天然非剪剔培壅灌溉以時亦不能全盛又有風雨寒暄氣節不齊故其名花絕品有至十四五年得一見者其開不能成或變為他品此天地尤物不與凡品同待其地利人力
天時參併具美然後一出意其造物亦自珍惜之爾芍藥始開時可畱七八日自廣陵南至姑蘇北入射陽東至通州海上西止滁和州數百里間人人厭觀矣廣陵至京師千五百里駿馬疾足可六七日至也上不以耳目之玩勤遠人而富啇大賈逐利纖嗇不顧又無好事有力者招致之故芍藥不得至京師而洛陽牡丹獨擅其名其移根北方者六年以徃則不及初年自是歲加劣矣故北方之見芍藥者皆其下者也然種芍藥為生者猶得厚價重刊云熙寧六年攽罷海陵至廣陵正四月花時會友傅欽之孫莘老偕行相與歷覽人家園圃及佛舍所種凡三萬餘株芍藥嫩好及雖好而不至者盡具矣扶風馬玿府大尹給事公子也博物好奇為余道芍藥本末及取廣陵人所第名品示予予按唐氏
藩鎮之盛揚州號為第一萬商千賈珍貨之所叢集百氏小說尚多記之而莫有言芍藥之美者非天地生物無祖於古而特隆於今也殆時所好尚不齊而古人未必能知正色爾白樂天詩言牡丹取叢大花繁者為佳此最洛人所卑下者古人之不知芍藥何疑然當時無記錄故後世莫知其詳今此復無傳說使後勝今猶不足恨或人情好尚更變駸駸日久則名花奇品遂將冺默無傳來者莫知有此不亦惜哉故因次序為譜三十一種皆使画工圖寫以示未嘗見者使知之其嘗見者固以吾言為信矣【劉貢夫譜序】論維揚東南一都會也自古號為繁盛唐末亂離群雄據有數經戰焚故遺基廢迹徃徃蕪沒而不可見今天下一綂井邑田野雖不及古之繁盛而人皆安生樂業不知有兵革之
患民間及春之月惟以治花木飾亭榭以徃來遊樂為事其幸矣哉揚之芍藥甲天下其盛不知起於何代觀其今日之盛古想亦不减於此矣或者以謂自有唐若張祐杜牧盧仝崔涯章孝標李嶸王播皆一時名士而工於詩者也或官於此或遊於此不為不久而畧無一言一句以及芍藥意其古未有之始盛於今未為通論也海棠之盛莫甚於西蜀而杜子美詩名又重于張祐諸公在蜀日久其詩數千篇而未嘗一言及海棠之盛張祐輩詩之不及芍藥不足疑也芍藥三十一品乃前人之所次余不敢輒易後八品乃得於民間而最佳者然花之名品時或變易又安知止此八品而已哉後將有出茲八品之外者余不得而知當俟來者以補之也【王觀】詩五言傍砌看紅藥【杜甫】　夾砌紅藥
欄【白居易】　凝脂新賜浴半面更啼紅【陳良】　煙輕瑠璃葉風亞珊瑚朵　仙禁生紅藥微芳不自持幸因淸絕地還遇豔陽時【張九齡】　跗萼晴相照芳香暖競飄波翻蜀地錦霞萃赤城標【劉原父】　千葉揚州種春深霸衆芳無言比君子窈窕有溫香【王梅溪】　月娥䨇䨇下楚艷枝枝浮洞裏逢故人綽約靑霄遊【孟郊】　斜月正當樓花霧壓城重起傍藥欄行花亦方在夢【李春伯】　醉紅如堕珥奈此惱人香政爾無言咲未應吳國亡【黃山谷題醉西施】　微雨溫淸曉老夫門未開煌煌玉仙子並擁翠蕤來胭脂洗盡不自惜為雨歸來更無力老夫五十尚可癡憑軒一賦會真詩【陳去非】　春色今方滿名花爾較遲含芳如有意呈彩亦當時調𪔂需仙液揮毫停鳳池天工知不淺一夜露華滋【眭石】　凡
卉與時謝妍華麗茲晨欹紅醉濃露窈窕畱餘春孤賞白日暮暄風動搖頻夜窗藹芳氣幽臥知相親願致溱洧贈悠悠南國人【柳子厚】　今日忽不樂折盡園中花園中亦何有芍藥饒殘葩久旱復遭雨紛披亂泥沙不折亦安用折去還可嗟奔擲諒未能送與謫仙家還將一枝春插向兩髻丫【蘇東坡】　紫禁肅陰陰彤庭赫弘敞風動萬年枝日華承露掌玲瓏結綺錢深沉映朱網紅藥當堦翻靑苔依砌上茲言翔鳳池鳴佩多淸響信美非吾室中園思偃仰朋情以欝陶春物方駘蕩安得凌風翮𦕼恣山泉響【謝玄暉】　罷草紫泥詔起吟紅藥詩詞頭封送後花口拆開時坐對鉤簾久行觀歩履遲兩三叢爛熳十二葉參差背日房微斂當堦朵旋欹釵莖抽碧股粉蕋撲黃絲動盪情無限低斜力不支周
回看未足化諭語難為勾漏丹砂裏僬僥火焰旗彤雲賸根蒂絳幘欠纓緌况有淸風動仍兼宿露垂疑香熏罨畫似淚着胭脂【白樂天】七言芍藥初登童子科【陳肥遯】　露紅𤎆紫不勝妍【曾南豐】　忽見孤芳欲斷魂【蔡君謨】　多情應認紫薇郞　丹砂纈玅深難染白玉冠巍瑩絕瑕　紅玉斵成樓突兀白雲爭簇髻巍峩　嬌紅鬧密輕多葉醉粉欹邪奈軟條　粉粧瑞玉千樷密冠縷真金半尺圍【俱韓魏公】　香于蘭芷偏饒艷画入縑綃未逼真【蔡君謨】　一枝賸欲簪䨇髻未有人間第一人【陳無己】　西掖階前辭御傘瓊林殿後媚天衣【張芸叟】　玉龍十二蓬山頂寳髻三千漢殿中　密葉自成金罽飾亂英誰緝紫茸香　半籹宮面迎風咲間色仙衣帶露收【俱陳輔良】　油壁車中同載女菱
花鏡裏並籹人【穆伯長】■自洗銅瓶插欹側要令書卷識奢華【趙紫芝】　今日堦前紅芍藥幾花欲老幾花新開時不欲比色相落後始知如𢆱身【白樂天】　浩態狂香昔未逢紅燈爍爍綠盤龍覺來獨坐忽驚恐身在仙宮第幾重【韓昌黎】　廣陵之花品絕高得地不移㱕造化旋心弱體不勝枝寳髻欹斜猶堕馬【韓忠獻】　阿姨天上舞霓裳姊妹庭前剪雪霜要與牡丹為近侍鉛華不御學梅籹【邵康節】　蚕老桑柔戴勝鳴翻堦芍藥占春榮牽風孫壽愁睂破帶雨驪姬淚眼橫【洪駒父】　含露仙姿近玉堂翻堦美態醉紅籹對花未免須酣舞到底昌黎是楚狂【邵康節】　酒酣誰欲張蛛網金鈿偏宜間寳冠露裛更深雲髻重蝶棲長苦玉樓寒【韓忠獻】　感傷綸閣多情客珍重維揚好事僧酌處酒杯㴱蘸
甲折來花朵細含稜　倚竹佳人翠袖長大寒猶着薄羅裳揚州近日紅千葉自恃風流學楚狂　春風十里珠簾捲彷彿三生杜牧之紅藥稍頭初繭栗揚州風物髩成絲【黃山谷】　一聲啼鴂画樓東魏紫姚黃掃地空多謝化工憐寂寞尚畱芍藥殿春風【蘇東坡】　日暮君王舉鳳觴醉來忽地倚紅籹雕欄芍藥親教折傳逓佳人嗅艷香【黃省曾】詞人間花老天涯春去揚州别是風光紅藥萬株佳名千種天然浩態狂香尊貴御衣黃未便敎西洛獨占花王困倚東風漢宮誰敢鬪新籹○年年高會維揚看家誇絕艷人詫奇芳結萼當屏聯葩就幄紅遮綠遶華堂花面映交相更秉簡觀洧幽意難忘罷酒風亭夢魂驚恐在仙鄉【晁旡咎望海潮】　一夢揚州事画堂㴱金瓶萬朵元戎高會座上祥雲層
臺起不减洛中姚魏歎别後關山迢逓國色天香何處在想東風猶憶狂書記驚歲月一彈指○數枝淸曉煩馳騎向小牕依稀重見蕪城妖麗料得花憐儂消瘦儂亦憐花憔悴謾悵望竹西歌吹老矣應無騎寉日但春衫點點當時泪那更有舊情味【劉後村賀新郞】　日借輕黃珠綴露困倚東風無限嬌春處看盡嬌紅渾謾語淡籹偏稱泥金縷○不共鉛黃爭勝負殿後開時故欲尋春去去似朝雲無定所那堪更着催花雨【陳兆湖蝶戀花】　把酒問花繭栗稍頭春今幾何咲身居近侍翻階萬玉面勻菩薩髻擁千螺一一牙籤英英碧字占定花間甲乙科㱕來也傍紫薇吟處揉作陽和○秪今花事無多看幾許風煙付與他待圍將翡翠怕蜂粘粉織成雲錦遣鳳銜梭誰剪并刀贈之燕玉莫負䨇娥嬌
溜波花應道儘花強人面底用能歌【方秋崖沁園春】　窗綃㴱掩護芳塵翠眉顰越精神幾雨幾晴做得這些春切莫近前輕着語題品錯怕渠嗔○碧壺誰貯玉粼粼醉香茵晚風頻吹得酒痕如洗一番新只恨謫仙渾懶却辜負那倚闌人【方秋崖江神子】　洛下根株江南栽種天香國色千金重花邊三閣建康春風前十里揚州夢○油壁輕車靑絲短鞚看花日日催賓從而今何許定王城一枝且為鄰翁送【張于湖踏莎行】　鶗鴂怨花殘誰道春闌多情紅藥待君看濃淡曉籹新意態獨占西園○風葉萬枝繁猶記平山五雲樓映玉成盤二十四橋明月下誰凭朱欄【韓南澗浪淘沙】　閑時盈盈向人自咲還無語牡丹飄雨開作群花主○柔美溫香剪染勞天女靑春去花間歌舞學箇狂韓愈【王梅溪
點綘唇】　熏風時候芍藥披晴晝天上玉欄千展一枰天家錦繡漢宮唐殿嬪御逞妖嬈飛燕女太真妃一樣新籹就○黃金撚線色與紅芳闘誰把綘綃衣誤將他胭脂漬透晚風生處襟袖捲濃香持玉斝秉紗籠倚醉聽更漏【陳濟翁驀山溪】　訪鶯花陳迹姚魏遺風綠陰成幄尚有餘香付寳堦紅藥淮海維揚物華天產未覺輸京洛時世新籹施朱傅粉依然相若○束素腰纖捻紅唇小鄣袖嬌羞倚闌柔弱玉珮瓊琚勸王孫行樂况是韶華為伊挽駐未放離情薄顧盻歌前留連醉裏莫敎零落【劉圻父醉蓬萊】　杜鵑啼老春紅翠陰滿眼愁無奈飛來何處鳳駢鸞馭霞琚雲珮風檻嬌凭露梢慵軃酒痕微退念洛陽人去香魂又返依然是風流在○十年一覺揚州春夢離愁似海浩態難留暗香吹散
幾時重會向樽前咲折一枝紅玉帽簷斜戴【盧浦泣水龍吟】　人生行樂算一春歡賞都來幾日綠暗紅稀春已去贏得星星髩白醉裏狂歌花前起舞𢬵罰金杯百倍淋漓宮錦忍辜妖艷姿色○須信殿得韶光只愁花謝又作經年别嫩紫嬌紅邀客語應為主人留客月落烏啼酒闌燭暗離緒傷吳越竹西歌吹不堪老去重憶【曾海野念奴嬌】　恨春易去甚春却向揚州住微雨正繭栗梢頭弄詩句虹橋二十四總是行雲處無語漸半脫宮衣咲相顧○金壺細葉千朵圍歌舞誰念我髮成絲來此共樽俎後日西園綠陰無數寂寞劉郞自修花譜【姜白石側犯】
子／醫家／御定佩文齋廣群芳譜／花譜　卷二十二至卷五十三／卷三十四　牡丹三／集藻／七言絶句(P.6-2)..[文淵閣四庫全書本]
［七言絶句］
〈御製暢春園衆花盛開最為可觀惟綠牡丹清雅迥常世所罕有賦七言絶以記之〉碧蕊青霞壓衆芳檀心逐朶韞真香花殘又是一年事莫遣春光放日長
〔原〕唐李益〈牡丹〉紫蕊叢𨳩未到家却教遊客賞繁華始知年少求名處滿眼空中別有花
〔增〕陳標〈僧院牡丹〉琉璃地上𨳩紅艶碧落天頭散晩霞應是向西無地種不然争肯重蓮花　令狐楚〈赴東都別牡丹〉十年不見小庭花紫萼臨𨳩又別家上馬出門回首望何時更得到京華
〔原〕劉禹錫〈和令狐相公別牡丹〉平章宅裏一欄花臨到開時不在家莫道兩京非逺別春眀門外即天涯
〔增〕劉禹錫〈賞牡丹二首〉庭前芍藥妖無格池上
芙蕖浄少情惟有牡丹真國色花開時節動京城　偶然相遇人間世合在層䑓阿姥家有此傾城好顔色天教晩𤼵賽諸花
〔原〕白居易〈白牡丹〉白花冷淡無人愛亦占芳名道牡丹應似東宫白贊善被人還喚作朝官
〔增〕白居易〈㸔惲家牡丹戲贈李二十〉香勝燒蘭紅勝霞城中最數令公家人人散後君湏㸔歸到江南無此花　〈移牡丹栽〉金錢買得牡丹栽何處辭叢別主來紅芳堪惜還堪恨百處移将百處𨳩　〈惜牡丹花二首〉惆
悵堦前紅牡丹晩來惟有両枝殘明朝風起應吹𥁞夜惜衰紅把火㸔　寂寞萎紅低向雨𩀌披破艶散隨風晴明落地猶惆悵何况飄零泥土中　〈微之宅殘牡丹〉殘紅零落無人賞雨打風摧花不全諸處見時猶悵望况當元九小庭前
〔原〕元稹〈西明寺牡丹〉花向琉璃地上生光風炫轉紫雲英自從天女中見直至今朝眼更明
〔增〕元稹〈酬胡三憑人問牡丹〉竊見胡三問牡丹為言依舊滿西欄花時何處偏相憶寥落衰紅雨後㸔
〈贈李十二牡丹花片因以餞行〉鶯澀餘聲絮墮風牡丹花𥁞葉成叢可憐顔色經年別收取朱欄一片紅　徐凝〈牡丹〉何人不愛牡丹花占斷城中好物華疑是洛川神女作千嬌萬態破朝霞　張祜〈杭州𨳩元寺牡丹花〉穠艶初開小藥欄人人惆悵出長安風流却是錢塘寺不踏紅塵見牡丹　周賁〈題牡丹〉萬葉紅綃翦𥁞春丹青任寫不如真風光九十無多日難惜樽前折贈人　叚成式〈牛尊師宅㸔牡丹〉洞裏仙春日更長翠叢風
翦紫霞芳若為蕭史通家客情願扛壺入醉鄉　温庭筠〈夜㸔牡丹〉髙低深淺一欄紅把火𣪞勤繞露叢希逸近來成懶病不能容易向春風　周繇〈㸔牡丹贈叚柯古〉金蕊霞英疉彩香初疑少女出蘭房逡巡又是一年別寄語集仙呼索郎　唐彦謙〈牡丹〉青帝于君事分偏穠堆浮艶𠋣朱門雖然占得笙歌地将甚酬他雨露㤙吴融〈和僧詠牡丹〉萬緣消𥁞夲無心何事㸔花恨却深都是支郎足情調墮香殘蕊亦成吟　韋莊〈白牡丹〉
閨中莫妒新妝婦陌上湏慚傅粉郎昨夜月明渾似水入門惟覺一庭香　宋王禹偁〈山僧送牡丹〉數枝香帶雨霏霏雨裏携来叩竹扉擬戴却休成惆望御園曾插滿頭歸
〔原〕韓𤦺〈詠錦被堆〉不管鶯聲向曉催錦衾春晩尚成堆香紅若解知人意睡取東君不放回
〔增〕石延年〈牡丹〉春風晴晝起浮光玉作氷膚羅作裳獨歩世無吳苑艶渾身天與漢宫香　西園春色纔桃李綘已成圍雪作團更欲開花比京洛故将姚魏接山丹
〔原〕
歐陽修〈白牡丹〉蟾精雪魄孕雲荄春入香腴一夜𨳩宿露枝頭藏玉塊暖風庭面倒銀杯
〔增〕蔡襄〈李閣使新種洛花〉堂下朱欄小魏紅一枝穠艶占春風新聞洛下傳佳種未必𨳩時勝舊叢　司馬光〈雨中聞姚黃𨳩呈子駿堯夫〉小雨留春春未歸好花雖有恐行稀勸君披取漁蓑去走㸔姚黃拚濕衣　王珪〈宫詞〉洛陽新進牡丹叢種在蓬萊第㡬峰壓曉㸔花傳駕入露苞先拆御袍紅　沈遼〈奉陪頴叔賦鎖院牡丹〉昔年曾到洛城中
玉椀金深淺紅行上荊溪溪畔寺愧将白髮對東風
〔原〕邵雍〈謝君實端明恵牡丹〉霜䑓何處得竒葩分送天津小𨼆家初訝山妻忽驚走尋常只慣插葵花　蘓軾〈雨中賞牡丹〉霏霏雨露作清姸爍爍明燈照欲然明日春隂花未老故應未忍著酥煎　〈堂後白牡丹〉城西千葉豈不好笑舞春風醉臉丹何似後堂氷玉潔遊蜂非意不相干　〈和述古冬日牡丹〉一朶妖紅翠欲流春光回照雪霜羞化工只欲呈新巧不放間花得少休
花開時節雨連風却向霜餘染爛紅滿地春光私一物此心未信出天工　當時只道鶴林仙能遣春光𤼵杜鵑誰信詩能回造化直教霜枿𤼵春姸　不分清霜入小園故将詩律變寒暄使君欲見藍闗詠更倩韓郎為染根
〔增〕蘓軾〈吉祥寺花将落而陳述古期不至〉今嵗東風巧翦裁含情只待使君來對花無語花應恨直恐明年花不𨳩　〈述古聞之明日即來坐上復用前韻〉仙衣不用翦刀裁國色初含夘酒來太守問花花有語為
君零落為君開　春光冉冉歸何處更向樽前把一杯𥁞日問花花不語為誰零落為誰𨳩　〈遊太平寺浄土院㸔牡丹中有淡黃一朶特竒〉醉中眼纈自斕斑天雨曼陀照玉一朶官黃微拂掠鞓紅魏紫不湏㸔　小檻徘徊日自斜只愁春𥁞委泥沙丹青欲寫傾城色世上今無楊子華　〈常州太平寺觀牡丹〉武林千葉照觀空別後湖山㡬信風自笑眼花紅綠眩還将白首㸔鞓紅　黃庭堅〈效王仲玉少監詠姚花用其韻〉映日低風
整復斜綠玉眉心黃袖遮大梁城裏雖罕見心知不是牛家花　九嶷山中綠萼華黃雲承韈到羊家真詮蟲蝕詩句斷猶託餘情開此花　仙衣襞積駕黃鵠草木無光一笑開人間風日不可耐故待成隂葉下來　湯沐氷肌照春色海牛押簾風不𨳩直言紅塵無路入猶傍蜂鬚蝶翅來
〔原〕張耒〈移宛丘牡丹植圭竇齋前〉千里相逢如故人故栽庭下要相親明年一笑東風裏山杏江桃不當春
〔增〕張商英落日賔朋醉㡌斜笙歌一
曲上雲車頗知春色隨軒去不見東庵滿眼花　范成大〈戲題牡丹〉主人細意惜芳春寳帳籠堦䕶紫雲風日等閒猶不到外間蜂蝶莫紛紛　〈蜀花以状元紅為第一金陵東御園紫繡毬為最〉西樓第一紅多葉東苑無雙紫壓枝夢裏東風𢗅裏過蒲團藥鼎髩成絲　〈題徐熙風牡丹〉蕊珠仙馭曉驂鸞道服朝元露未乾天半罡風如激箭綠綃飄蕩紫綃寒　寒入仙裙粟玉肌舞餘全不耐風吹從教旅拒春無力細㸔腰肢嫋嫋時　〈簡
畢叔滋覓牡丹〉冷落韶光榖雨寒一年辜負𠋣闌干欲知春色偏濃處湏向香風徑裏㸔　〈再賦簡養正〉南北梅枝噤雪寒玉棃皴雨淚闌干一年春色催殘𥁞更覓姚黃魏紫㸔　楊萬里〈和彭仲荘對牡丹上酒〉病身無伴卧空山石友相從慰眼寒呼酒撚花談舊事牡丹正似夢中㸔　〈催㸔黃氏南園牡丹〉愁雨留花花已䦨作晴猶喜兩朝寒山城春事無多子可緩黃園㸔牡丹　方岳〈次韻牡丹〉嬌紅深𠋣翠雲團髣髴三生吳彩鸞詩
眼頓驚春富貴雨侵衫袖不知寒
〔原〕徐意一姚魏從來洛下誇千金不惜買繁華今年底事花能賤緣是宫中不賞花　程滄洲春工殫巧萬花叢晩見昭儀擅漢宫可惜芳時天不惜三更雨歇五更風　朱淑真〈偶得牡丹數本移植牕外将有著花意二首〉玉種先從上苑分擁培圍䕶怕因循快晴快雨隨人意正為墻隂作好春　香玉封春未著花露根烘曉見纎霞自非水月觀音様不稱維摩居士家
〔增〕金章宗〈雲龍川㤗和殿五
月牡丹〉洛陽榖雨紅千葉嶺外朱明玉一枝地力𤼵生雖有異天公造物夲無私　龎鑄〈未𨳩牡丹〉國香半吐醉顔酡炫燿春工已自多愛惜不教催羯鼓更澆卯酒㸔如何　元劉秉忠〈新𨳩牡丹〉四月新來三月還一春光景鏡中㸔東風也逐情濃處吹落桃花放牡丹　馬祖常〈送牡丹〉十五年前花𤼵時仙翁邀賞醉瑶池如今頭白無情思只見瑶池花滿枝　〈題折枝牡丹圖〉洛陽春雨濕芳菲萬斛臙脂染舞衣帳底金承蜜露東家
蝴蝶不湏飛　葉顒〈牡丹〉絳色羅裳綠色襦沉香𠅘北理腰肢含風笑日嬌無力恰似楊妃睡起時　馬臻〈春日雜興〉花底飛觴酒浪翻纔迎春至又春殘日斜客散爐烟𥁞自洗窑瓶插牡丹　明寜獻王〈宫詞〉霽天旭日敞金扉和氣氤氲滿禁闈寳殿晝長簾幙静牡丹花下蝶交飛　周憲王〈元宫詞〉上都四月衣金紗避暑隨鑾即是家衲鉢北来天氣冷只冝栽種牡丹花　李東陽〈題畫牡丹〉彩毫和露寫名花紫艶分明出魏家應是洛
陽歸夢逺緇塵紅土半京華　吳寛〈牡丹初𨳩𠁗奐張幕以䕶〉春深喜見一枝紅翠幕髙張日正中為語兩郎湏記取愛身當與愛花同　儲瓘〈嵗寒𠅘前牡丹謝〉眼㸔春去減穠華𠋣檻依依影共斜𨳩向省中猶不賞錯将飄泊怨天涯　文徴明〈題畫牡丹〉粉香雲暖露華新曉日濃熏富貴春好似沉香𠅘上㸔東風依約可憐人
〔原〕薛蕙錦園處處鎖名花歩障層層簇絳紗斟酌君㤙似春色牡丹枝上獨繁華　陸樹聲〈白牡丹〉洛陽春
色畫圖中幻出天然奪化工不泥繁華競紅紫一般清艶領東風　馮𤦺〈牡丹〉百寳闌干䕶曉寒沉香𠅘畔若為㸔春來誰作韶華主總領羣芳是牡丹　數朶紅雲静不飛含香含態醉春暉東皇雨露知多少昨夜風前已賜緋　瑶華脉脉殿春殘姑射仙人畫裏㸔月下敢矜容似玉年來真有臭如蘭　艶蕊連翩映彩霞獨将傾國殿春華虛疑五色文通筆散作平章萬樹花　非烟非霧𠋣雕欄珍重天香雨後㸔願以美人錦繡叚髙
張翠幕䕶春寒　王衡〈二色牡丹〉宫雲朶朶映朝霞百寳欄前闘麗華卯酒未消紅玉面薄施檀粉伴梅花　洛陽女兒紅顔饒血色羅裙寳抹腰借得霓裳半庭月居然管領百花朝
子／醫家／御定佩文齋廣群芳譜／花譜　卷二十二至卷五十三／卷四十五　芍藥／集藻／七言絶句(P.29-2)..[文淵閣四庫全書本]
［七言絶句］
〔原〕唐韓愈〈芍藥〉浩態狂香昔未逢紅燈爍爍綠盤龍覺來獨對情驚恐身在仙宫第幾重
〔増〕宋蔡襄〈華嚴院西軒見芍藥〉吉祥𠅘下萬千枝看盡將開欲落時却是䨇紅有深意故留春色綴人思　烘簾微照自生光吹面輕風與送香誰把金刀收絶艶醉紅深淺上釵梁　的的名花對酒樽欄邊沉醉月黃昬今朝關
外尋蘭若忽見孤芳欲斷魂
〔原〕邵雍〈白芍藥〉阿姨天上舞霓裳姊妹庭前翦雪霜要與牡丹為近侍鉛華不御學梅妝　含露仙姿近玉堂翻階美態醉紅妝對花未免須酣舞到底昌黎是楚狂　蘇軾〈題趙昌芍藥〉𠋣竹佳人翠袖長天寒猶著薄羅裳揚州近日紅千葉自是風流時世妝
〔増〕蘇轍〈馬上見賣芍藥戲贈張厚之〉春風欲畫無尋處盡向南園芍藥中過盡此花真盡也此身應與此花同　春來便有南園約過盡春風約尚
賒綠樹成隂花結子便須𢹂客到君家
〔原〕黃庭堅〈廣陵早春〉春風十里珠簾捲彷彿三生杜牧之紅藥梢頭初繭栗揚州風物鬢成絲
〔増〕陳師道〈謝趙生惠芍藥〉從微至老走風塵喜見隣家第四春獨舞東風對西子政緣無語却宜人　九十風光次第分天憐獨得殿殘春一枝剩欲簪䨇鬢未有人間第一人　張栻一年春事雨聲裏十里揚州夢想邊眼底花明煩折贈君家風物自嫣然　元馬祖常〈五月芍藥〉芍藥花開端午時江
南遊客苦相疑上京不是春光晩自是天家日景遲　楊允孚《灤京雜詠》時雨初肥芍藥苗脆肥香壓酒腸消揚州簾卷春風裏曾惜名花第一嬌　明僧徳祥玉堦宜有此花開金𪔂調香宰相才莫謂人間無綵筆寫將濃艶入雲臺
子／雜家／夷門廣牘／集仙傳　宋‧曾慥／李鑒夫(P.38-2)..[明萬曆周履靖輯刊]
李鑒夫
說郛曰李鑒夫不知何許人太平興國初來遊蓬池
李鑒夫不知何許人也宋太宗太平興國初來遊蓬池居開元精舍都寺
未之奇也一日間窺先生劔出眉間爍爍如電先生彈其鋏且歌且舞已復納於眉間都寺大駭始厚禮之俄醉踣於路以卒官為瘞之未幾或見於傍郡歸吿與先生雅游者發其瘞失其所在
子／雜家／夷門廣牘／梅墟先生別錄　明‧李日華／卷上／序　李日華(P.42-1)..[明萬曆周履靖輯刊]
劍名霄電當夜而懸之室中其光爍爍如電余戲為霄電篇極先生所珍云
集／小說／三寶太監西洋記通俗演義／卷二／第七回　九環錫杖施威能　四路妖精皆掃盡(P.82)
這孽畜一走，走到一個高山之上，徑自奔到那個峰頭兒，只是一閃。長老起頭看來，只見這個山約有五六千丈的高，約有三四百里的大，有十五個嶺頭，神光爍爍；有三十二個峰頭，瑞
氣漫漫。卻再看一看來，原本是兩個山，如今合做一個山。長老心裏明白了，把個頭兒點了一點。非幻問道：「師父這卻是個甚麼山也？」長老道：「這是道書上十大洞天之一。」雲谷道：「想也就是那個土地菩薩說的羅浮山。」非幻說道：「既是羅浮山，卻不是他第三的哥哥家裏？」長老道：「不要管他甚麼第四、第三，直恁的碾將他去。」好個碧峰長老，說了一個「碾」字，金光起處，就在那個高峰頂上去了，起眼一瞧，并沒有一些兒動靜。長老道：「非幻，你把那個峰頭的上下細細的挨尋一遍，來回我的話。」雲谷道：「弟子也要下去尋他尋。」長老道：「你也去走一遭兒。卻一件來，一個望東而下，自西而上；一個自西而下，望東而上。」兩個小長老同領了師父的佛旨，同時下山來挨尋。你也指望捉妖縛精，師父面前來討賞；我也指望擒魔殺怪，師祖面前去獻功。非幻自東而下，自西而上，兩手摸著一個空；雲谷的自西而下，望東而上，半星兒都是假。兩個人走到師父面前來，你也說道「沒有」，我也說道「沒有」。好個碧峰長老，把個慧眼一張，只見那個峰窩兒裏面有這等一點兒妖氣。長老道：「你兩個同到那個峰窩兒裏瞧一瞧來，看那裏是些甚麼物件，快來回話。」兩個人走將下去，并不曾見有些甚麼物件的，復回身來。非幻走得快些，一腳絆了一下，照地下就是一轂碌。雲谷走上前去打一看，原來絆了腳的是一根葫蘆藤兒。這根藤盡有老大的。非幻心裏就有些兒狐疑，雲谷心裏就有些兒費想。兩個人更不打話，徑直跟著了這根藤兒只是走。大約走三五百步，只見一個石岩裏面一個大毛鬆鬆的葫
蘆。非幻道：「這敢就是那話兒？」雲谷道：「卻不是怎的。」兩個人抽身便轉，轉到峰頭上，回了長老的話。
長老金光一聳，那個石岩就在面前。好長老，掣起那根九環錫杖，照著個葫蘆，只聽得一聲響，把那葫蘆打得個望岩上只是一滮。原來那裏是個葫蘆，卻是一個毛頭毛臉的老妖精，手裏還牽著那個猫頭猪嘴的猛漢。長老又照著他一杖，把這兩個妖精打得存扎不住。他兩個就走到玉鵝峰上去，長老就打到玉鵝峰上去；他兩個走到麻姑峰上去，長老也打到麻姑峰上去；他兩個走到仙女峰上去，長老也打到仙女峰上去；他兩個走到會真峰上去，長老也打到會真峰上去；他兩個走到會仙峰上去，長老也打到會仙峰上去；他兩個走到錦綉峰上去，長老也打到錦綉峰上去；他兩個走到玳瑁峰上去，長老也打到玳瑁峰上去；他兩個走到金沙洞裏去，長老也打到金沙洞裏去；他兩個走到石臼洞裏去，長老也打到石臼洞裏去；他兩個走到朱明洞裏去，長老也打到朱明洞裏去；他兩個走到黃龍洞裏去，長老也打到黃龍洞裏去；他兩個走到朱陵洞裏去，長老也打到朱陵洞裏去；他兩個走到黃猿洞裏去，長老也打到黃猿洞裏去；他兩個走到水簾洞裏去，長老也打到水簾洞裏去；他兩個走到蝴蝶洞裏去，長老也打到蝴蝶洞裏去；他兩個走到大石樓上去，長老也打到大石樓上去；他兩個走到小石樓上去，長老也打到小石樓上去；他兩個走到鐵橋上去，長老也打到鐵橋上去；他兩個走到鐵柱上去。長老也打到鐵柱上去。他兩個妖精愈加慌
了，又走到跳魚石上去，長老又打到跳魚石上去；他兩個又走到伏虎石上去，長老又打到伏虎石上去；他兩個妖精也無計奈何，雙雙的鑽在那阿耨池裏面去，碧峰長老也打到阿耨池裏面去；他兩個又鑽在夜樂池裏去，長老又打到夜樂池裏去；他兩個一鑽又鑽在卓錫泉裏去，好個碧峰長老，把那九環的錫杖望地上略略的響一聲，只見他兩個妖精和那泉水兒，同時朝著面上一瀑起來。兩個妖精心生一計，徑走到御花園裏柑樹上，搖身一變，閃在那柑子裏面去了。碧峰長老，已自看見，就遠遠的打一杖來，他兩個又安身不住，卻又搖身一變，藏在那御花園裏蘢葱竹兒裏面去了。長老照著這個竹兒又是一杖來，他兩個又是安身不住。卻只見山上有一群五色的小雀兒共飛共舞，他兩個又搖身一變，恰好變做個五色的小雀兒，也自共飛共舞。碧峰長老把個九環的錫杖對著雀兒一指，那些真雀兒一齊掉下地來，只有他兩個假雀兒，趁著這個勢頭兒，一蓬風飛了。
集／小說／三寶太監西洋記通俗演義／卷十四／第七十回　鳳仙斬金角大仙　國師點大仙本相(P.895)
到了明日，剛交到五鼓時候，銀角大仙披衣而起，站在山頭上，手裏拿著個如意鈎，望海裏一撇。這個鈎千變萬化，無不如意。銀角大仙意思要他變做個水怪，翻江攪海，打壞他的寶船。果真的變做一個千百千丈的大鰲魚，就在海中間攪起萬丈的波濤，拍天的雪浪。一霎時，只見：
日月昏暝，雷霆震怒。慘慘黯黯，數重雲霧罩定乾坤；凜凜冽冽，一陣猛風撼開山岳。雪山萬丈，打著天，拍著太陽；銀燭千條，瀉平地，頓成滄海。鎮日間淅淅索索，劃劃喇喇，任是你寶船千號，少不得東倒西歪；滿眼裏傾傾動動，倥倥偬偬，憑著他過海八仙，也不免手慌腳亂。巉巉崖崖，崎崎嶇嶇，有眼難開，嚇得個水神們縮頸坐時如鳳宿；嗶嗶剝剝，叮叮噹噹，有足難走，打得個水族們攢身聚處似泥蟠。雲霧障天，舉目不知天早晚；波濤浴日，要行難辨路高低。神光萬丈，閃閃爍爍，燦燦爛爛，恍疑五夜裏掣電爭明；殺氣千重，昏昏沉沉，陰陰深深，恰似三月間奇花亂吐。拂拂霏霏，不讓三更驟雨；轟轟劃劃，難逃九夏鳴雷。不知是陽侯神、靈胥神、馮夷神、海若神、天吾神、壬癸神，和誰鬥戰？只應是涇川
君、洞庭君、南海君、北海君、宮亭君、丹陽君，各顯威靈。正是：西風作惡實堪哀，萬丈潮頭劈面來。高似禹門三級浪，險如平地一聲雷。
卻說四哨副都督看見這等萬丈的波濤，滔天的雪浪，都吃一大驚，都說道：「只怕是天意有些甚麼差池？」一齊兒來見元帥。元帥道：「這一定又是那兩個殺不盡的道士使風作浪，唬嚇我們。」分付快去請國師來。國師道：「辱承呼喚，有甚麼指揮？」元帥道：「前日初到之時，承尊命說是海裏的風，船上的火，都在老爺身上。今日不幸，果是海裏生風作浪，望乞國師老爺不食前言。」國師道：「貧僧受命而來，何曾敢打半句誑語？今日之事，相煩二位元帥到貧僧千葉蓮台之上，去看一會來，便見明白。」二位元帥不敢怠慢，一竟跟著國師，同到蓮台頂上。起眼一瞧，只見離船有十丈之遠，十丈之外，雪浪滔天，銀山吞日；十丈之內，水光萬頃，波濤不興。二位元帥問說道：「怎麼外面那樣凶險，裏面這等平靜？」國師道：「實不相瞞，貧僧看見那個妖道來使風作浪，是貧僧一道牒文，差下四個龍王，在十丈之外護持我們寶船，故此外面凶險，裏面就平靜。」二位元帥連聲稱謝，說道：「若不是佛爺爺神力扶持，卻不遠葬海魚之腹！」國師道：「若不是預先設法，這些寶船，幾乎不保，還守得到元帥來呼喚貧僧麼？」元帥道：「這風浪到幾時才寧靜？」國師道：「妖邪之術，小者三刻，大者三十刻。這個妖道盡成了氣候，今日風浪是寅時初刻起的，要到巳時初刻，才得寧靜。」交了巳時，果真的風憩浪靜。四哨副都督并一切水軍都督，都來問
安。二位元帥說道：「快叫軍政司備辦一席筵宴，與大小將官壓驚。」國師道：「阿彌陀佛！這還是些小驚，還有一個大驚在後面。且慢安排筵席。」
不知是個甚麼大驚在後面，且聽下回分解。
集／小說／警世通言／第三十八卷　蔣淑真刎頸鴛鴦會(P.429)
這婦人羨慕朱秉中不已，只是不得巧。一日，張二官討帳回家，夫婦相見了，敘些間闊的話。本婦似有不悅之意。只是勉強奉承，一心倒在朱秉中身上了。張二官在家又住了一個月之上。正值仲冬天氣，收買了雜貨趕節，賃船裝載到彼，發賣之間，不甚稱意。把貨都賒與人上了，舊帳又討不上手。俄然逼歲，不得歸家過年，預先寄些物事回家支用，不提。且說朱秉中因見其夫不在，乘機去這婦人家賀節。留飲了三五盃，意欲做些暗昧之事。奈何往來之人，應接不暇，取便約在燈宵相會。秉中領教而去。撚指間又屆十三日試燈之夕。於是戶戶鳴鑼擊鼓，家家品竹彈絲。遊人隊隊踏歌聲，仕女翩翩垂舞袖。鰲山綵結，嵬峨百尺矗晴空；鳳篆香濃，縹緲千層籠綺陌。閒庭內外，溶溶寶燭光輝；傑閣高低，爍爍華燈照耀。奉勞歌伴，再和前聲。
奏簫韶一派鳴，綻池蓮萬朵開。看六街三市鬧挨挨，笑聲高滿城春似海。期人在燈前相待，幾回價又恐燕鶯猜。
集／小說／警世通言／第四十卷　旌陽宮鐵樹鎮妖(P.445)
蘭公煉丹已成，舉家服之，老者髮白反黑，少者辟穀無飢，遠近聞之，皆知其必飛昇上清也。時有火龍者，係揚子江中孽畜，神通廣大，知得蘭公成道，法教流傳，後來子孫必遭殲滅。乃率領黿帥兵蟹將，統領黨類，一齊奔出潮頭，將蘭公宅上團團圍住，喊殺連天。蘭公聽得，不知災從何來，開門一看，好驚人哩！但見：
一片黑煙，萬團烈火，是紅孩兒身中四十八萬毛孔，一齊迸出，又是華光將手裏三十六塊金磚，一併燒揮。咸陽遇之，烽焰三月不絕；崑山遇之，玉石一旦俱焚。疑年少周郎赤壁鏖戰，似智謀諸葛博望燒屯。
那火，也不是天火，也不是地火，也不是人火，也不是鬼火，也不是雷公霹靂火，是那揚子江中一個火龍吐出來的。驚得蘭公家人，叫苦不迭。蘭公知是火龍為害，問曰：「你這孽畜無故火攻我家，待怎的？」孽龍道：「我只問你取金丹寶鑑，銅符鐵券并靈章等事。你若獻我，萬事皆休，不然，燒得你一門盡絕。」蘭公曰：「金丹寶鑑等乃斗中孝悌王所授，我怎肯胡亂與你？」只是那火光中，閃出一員黿帥，形容古怪，背負團牌，揚威耀武。蘭公睜仙眼一看，原來是個黿鼉，不在意下。又有那兵亂跳，蟹將橫行，一個個身披甲胄，手執鋼叉。蘭公又舉仙眼一看，原來都是蟹之屬，轉不意了。遂翦下一個中指甲來，約有三寸多長，呵了一口仙氣，念動真言，化作個三尺寶劍。有歌為證：
非鋼非鐵體質堅，　化成寶劍光凜然。　不須鍛鍊洪爐煙，　稜稜殺氣欺龍泉。
光芒顏色如霜雪，　見者咨嗟歎奇絕！　琉璃寶匣吐蓮花，　查鏤金環生明月。
此劍神仙流金精，　干將莫邪難比倫；　閃閃爍爍青蛇子，　重重片片綠龜鱗。
騰出寒光逼星斗，　響聲一似蒼龍吼；　今朝揮向烈炎中，　不識蛟螭敢當否？
蘭公將所化寶劍望空擲起。那劍刮喇喇，就似翻身樣子一般，飛入火焰之中，左一衝右一擊，左一挑右一剔，左一砍右一劈，那些孽怪如何當抵得住！只見黿帥遇縮頭縮腦，負一面團牌急走，他走在那裏？直走在峽江口深巖裏躲避，至今尚不敢出頭哩。那兵遇，拖兩個鋼叉連跳連跳，他走在那裏？直走在洛陽橋下石縫子裏面藏身，至今腰也不敢伸哩。那蟹將遇，雖有全身堅甲不能濟事，也拖兩個鋼叉橫走直走，他須有八隻兒更走不動，被「撲礱鬆」寶劍一劈，分為兩半。你看他腹中不紅不白不黃不黑，似膿不是膿，似血不是血，遍地上滾將出來，真個是：
但將冷眼觀螃蟹，　看你橫行得幾時？
那火龍自知蘭公法大，難以當抵，歎曰：「『兒孫自有兒孫福。』我後來子孫，福來由他去享，禍來由他去當，我管他則甚？」遂奔入揚子江中，萬丈深潭底藏身去了。自是蘭公舉家數十口拔宅昇天，玉帝封蘭公為孝明王，不在話下。
集／小說／初刻拍案驚奇／卷之一　轉運漢遇巧洞庭紅　波斯胡指破鼉龍殼(P.1)
文若虛於路對眾人說：『船上人多，切勿明言！小弟自有厚報。』眾人也只怕船上人知道，要分了用錢去，各各心照。文若虛到了船上，先向龜殼中，把自己包裹被囊取出了，手摸一摸殼，口裏暗道：『僥倖，僥倖。』主人便叫店內
後生二人來抬此殼，分付道：『好生抬進去，不要放在外邊。』船上人見抬了此殼去，便道：『這個滯貨也脫手了。不知賣了多少？』文若虛只不做聲，一手提了包裹，往岸上就走。這起初同上來的幾個，又趕到岸上，將龜殼從頭至尾，細細看了一遍，又向殼內張了一張，了一，面面相覷道：『好處在那裏？』主人仍拉了這十來個，一同上去到店裏，說道：『而今且同文客官看了房屋舖面來。』眾人與主人一同走到一處，正是鬧市中間，一所好大房子。門前正中是個舖子，傍有一衖，走進轉個灣，是兩扇大石板門。門內大天井，上面一所大廳，廳上有一匾，題曰『來琛堂』，堂旁有兩楹側屋，屋內三面有櫥，櫥內都是綾羅各色緞疋。以後內房，樓房甚多。文若虛暗道：『得此為住居，王侯之家不過如此矣。況又有緞舖營生，利息無盡，便做了這裏客人罷了。還思想家裏做甚？』就對主人道：『好卻好，只是小弟是個孤身，畢竟還要尋幾房使喚的人纔住得。』主人道：『這個不難，都在小店身上。』文若虛滿心歡喜，同眾人走歸本店來。主人討茶來吃了，說道：『文客官今晚不消船裏去，就在舖中下了。使喚的人，舖中現有，逐漸再討便是。』眾客人多道：『交易事已成，不必說了，只是我們畢竟有些疑心，此殼有何好處？價值如此。還要主人見教一個明白。』文若虛道：『正是，正是。』主人笑道：『諸公枉了海上走了多遭，這些也不識得！列位豈不聞說，龍有九子乎？內有一種是鼉龍，其皮可以幔鼓，聲聞百里，所以謂之鼉鼓。鼉龍萬歲，到底蛻下此殼成龍。此殼有二十四肋，按天上二十四氣，每肋中間節內，有大珠一顆。若是肋未完全時節，成不得龍，蛻不得殼。也有生捉得他來，只好將皮幔鼓，其肋中也未有東西。直待二十四肋，肋肋完全，節節珠滿，然後蛻了此殼，變龍而去。故此，是天然蛻下。氣候俱到，肋節俱完的，與生擒活捉，壽數未滿的不同，所以有如此之大。這個東西，我們肚中雖曉得，知他幾時蛻下？又在何處地方守得他著？殼不值錢，其珠皆有夜光，乃無價寶也！今天幸遇巧，得之無心耳。』眾人聽罷，似信不信。只見主人走將進去了一會，笑嘻嘻的走出來，袖中取出一西洋布的包來，說道：『請諸公看看。』解開來，只見一團綿裹著寸許大一顆夜明珠，光彩奪目。討個黑漆的盤，放在暗處，其珠滾一個不定，閃閃爍爍，約有尺餘亮處。眾人看了，驚得目睜口呆，伸了
舌頭，收不進來。主人回身轉來，對眾逐個致謝道：『多蒙列位作成了，只這一顆，拿到咱國中，就值方纔的價錢了。其餘多是尊惠。』眾人個個心驚，卻是說過的話，又不好翻悔得。主人見眾人有些變色，收了珠子，急急走到裏邊，又叫抬出一個緞箱來，除了文若虛，每人送與緞子二端，說道：『煩勞了列位，做兩件道袍穿穿，也見小肆中薄意。』袖中又摸出細珠十數串，每送一串道：『輕鮮，輕鮮。備歸途一茶罷了。』文若虛處另是粗些的珠子四串，緞子八疋，道：『是權且做幾件衣服。』文若虛同眾人歡喜作謝了。主人就同眾人送了文若虛到緞舖中，叫舖裏夥計後生們都來相見。說道：『今番是此位主人了。』
集／小說／初刻拍案驚奇／卷三十九　喬勢天師禳旱魃　秉誠縣令召甘霖(P.446)
如此作為，十日有多。天不湊趣，假如肯輕輕鬆鬆，洒下了幾點，也要算他功勞，滿場賣弄本事，受酬謝去了。怎當得乾陣也不打一個！兩人自覺沒趣，推道是此方未該有雨，擔閣在此無用。一面收拾，立刻要還本州。這些愚騃百姓，一發慌了，嚷道：『天師在此，尚然不能下雨，若天師去了，這雨再下不成了，豈非一方百姓該死！』多來苦告縣令，定要扳留。縣令極是愛百姓的。順著民情，只得去拜告苦留道：『天師既然肯為萬姓特地來此，還求至心祈禱，必求個應驗，救此一方。如何做個勞而無功去了？』天師被縣令禮求，百姓苦告，無言可答，自想道：『若不放下個臉來，怎生纏得過？』勃然變色，罵縣令道：『庸瑣官人，不知天道。你做官不才，本方該滅。天時不肯下雨，留我在此何幹？』縣令不敢回言與辨，但稱謝道：『本方有罪，自干天譴。非敢更煩天師，但特地勞天師到此一番，明日須要治酒奉餞，所以屈留一宿。』天師方才和顏道：『明日必不可遲了！』縣令別去，自到衙門裏來，召集衙門中人，對他道：『此輩猾徒，我明知矯誣無益，只因愚民輕信，只道我做官的不肯屈意，以致不能得雨。而今我奉事之禮，祈懇之誠，已無所不盡，只好這等了。他不說自己邪妄沒力量，反將惡語詈我。我忝居人上，今為巫者所辱，豈可復言為官耶？明日我若有所指揮，你等須要一一依我而行。不管有甚好歹是非，我自身當之。你們不可遲疑落後了。』這個狄縣令一向威嚴，又且德政在人，個個信服。他的分付，那一個不依從的？當日衙門人等，俱各領命而散。次早縣門未開，已報天師嚴飭歸騎，一面催促起身了。管辦吏來問道：『今日相公與天師餞行，酒席還是設在縣裏？還是設在祠裏？也要預先整備才好，怕一時來不迭。』縣令冷笑道：『有甚來不迭？』竟叫打頭踏到祠中來，與天師送行。隨從的人多疑心道：『酒席未曾見備，如何送行？』那邊祠中天師也道：『縣官既然送行，不知設在縣中，還是祠中？如何不見一些動靜？』等得心
焦，正在祠中發作道：『這樣怠慢的縣官，怎得天肯下雨？』須臾間縣令已到，天師還帶著怒色，同女巫一齊嚷道：『我們要回去的，如何沒些事故，擔閣我們，什麼道理？既要餞行，何不快些！』縣令改容大喝道：『大膽的奸徒。你左道女巫，妖惑日久，撞在我手，當須死在今日，還敢說歸去麼？』喝一聲：『左右拏下！』官長分付，從人怎敢不從？一夥公人暴雷也似答應一聲，提了鐵鍊，如鷹拏燕雀，把兩人扣脰頸鎖了，扭將下來。縣令先告城隍道：『齷齪妖徒，哄騙愚民，誣妄神道。今日請為神明除之。』喝令按倒在城隍面前，道：『我今與你二人餞行。』各鞭背二十，打得皮開肉綻，血濺庭階。鞭罷，綑縛起來，投在祠前漂水之內。可笑郭賽璞與并州女巫，做了一世邪人，今日死於非命。強項官人不受挫，妄作妖巫干托大，神前杖背神不靈，瓦罐不離井上破。狄縣令立刻之間除了兩個天師，左右盡皆失色。有老成的來稟道：『欺妄之徒，相公除了，甚當。只是天師之號，朝廷所賜。萬一上司嗔怪，朝廷罪責，如之奈何？』縣令道：『此輩人無根絆，有權術。留下他，冤仇不解，必受他中傷。既死之後，如飛蓬斷梗，還有什麼親識故舊來黨護他的？即使朝廷責我擅殺，我拚著一官便了，沒甚大事。』眾皆唯唯，服其膽量。縣令又自想道：『我除了天師，若雨澤仍舊不降，無知愚民越要歸咎於我，道是得罪神明之故了。我想神明在上，有感必通。妄誕庸奴，原非感格之輩。若堂堂縣宰，為民請命，豈有一念至誠，不蒙鑒察之理？』遂叩首神前，虔禱道：『誣妄奸徒，身行穢事，口出誣言，玷污神德，謀已誅訖。上天雨澤，既不輕狥妖妄，必當鑒念正直。再無感應，是神明不靈，善惡無別矣。若果係縣令不德，罪止一身，不宜重害百姓。今叩首神前，維謙發心，從此在祠後高岡烈日之中，立曝其身。不得雨，情願稿死，誓不休息。』言畢，再拜而出。那祠後有山，高可十丈。縣令即命設席焚香，簪冠執笏，朝服獨立於上。分付從吏俱各散去聽候。闔城士民聽知縣令如此行事，大家駭愕起來道：『天師如何打死得的？天師決定不死，邑長惹了他，必有奇禍。如何是好？』又見說道：『縣令在祠後高岡上烈日中，自行曝晒，祈禱上天去了。』於是奔走紛紜，盡來觀看，攪做了人山人海，城墻也似砌將攏來。可煞怪異！真是來意至誠，無不感應。起初縣令步到岡上之時，炎威正熾，砂石流鑠。待等縣令站得腳定了，忽然一片
黑雲，推將起來，大如車蓋，恰恰把縣令所立之處遮得無一點日光，四周日色盡晒他不著。自此一片起來，四下裏慢慢黑雲團圈接著，與起初這覆頂的，混做一塊生成了。雷震數聲，甘雨大注。但見：千山靉靆，萬境昏霾。濺沫飛流，空中宛轉群龍舞；怒號狂嘯，野外奔騰萬騎來。閃爍爍曳兩道流光，鬧轟轟鳴幾聲連鼓。淋漓無已，只教農子心歡；震疊不停，最是惡人膽怯。這場雨足足下了一個多時辰。直下得溝盈澮滿，原野滂流。士民拍手歡呼，感激縣令相公為民辛苦。論萬數千的跑上岡來，簇擁著狄公，自山而下，脫下長衣，當了傘子，遮著雨點。老幼婦女，拖泥帶水，連路只是叩頭贊誦。狄公反有好些不過意，道：『快不要如此！此天意救民，本縣何德？』怎當得眾人愚迷的多，不曉得精誠所感。但見縣官打殺了天師，又會得祈雨，畢竟神通廣大，手段又比天師高強，把先前崇奉天師這些虔誠，多移在縣令身上了。縣令到廳，分付百姓各散。隨取了各鄉各堡雨數尺寸文書，申報上司去。那時州將在州，先聞得縣官杖殺巫者，也有些怪他輕舉妄動。道是禮請去的，縱不得雨，何至於死？若畢竟請雨不得，豈不枉殺無辜？及見文書上來，報著四郊雨足，又見百姓雪片也似投狀來，稱贊縣令曝身致雨，許多好處，州將才曉得縣令正人君子，政績殊常，深加歎異。有心要表揚他，又恐朝廷怪他杖殺巫者，只得上表一道，明列其事。內中大略云：
『郭巫等猥瑣細民，妖誣惑眾。雖竊名號，總屬夤緣。及在鄉里，神害下，淩轢邑長。守土之官為民誅之，亦不為過。狄某力足除奸，誠能動物。曝軀致雨，具見異績。聖世能臣，禮宜優異。』云云。
史／地理／武林梵志／卷九　古德機緣１／淨慈寺／宗本圓照禪師(P.32-1)..[清乾隆四十五年欽定文淵閣四庫全書抄本　　本書與法鼓文理學院合作製作]
宗本圓照禪師常州無錫管氏子體貌龎碩所事淳厚年十九依姑蘇承天永安道昇禪師出家巾侍十載剃度受具又三年禮辭遊方至池陽謁振宗宗舉天親從彌勒內宫而下無著問云人間四百年彼天為一晝夜彌勒于一時中成就五百億天子證無生法忍未審說甚麽法天親曰秖說這箇法如何是這箇法師久而開悟一日室中問師即心即佛時如何曰殺人放火有甚
麽難於是名播寰宇漕使李公復圭命師開法瑞光法席日盛武林守陳公襄以承天興教二刹命師擇居蘇人擁道遮留又以淨慈堅請移文諭道俗曰借師三年為此邦植福不敢久占道俗始從元豐五年神宗皇帝下詔闢相國寺六十四院為八禪二律召師為慧林第一祖既至上遣使問勞閱三日傳旨就寺之三門為士民演法翌日召對延和殿問道賜坐師即跏趺帝問卿受業何寺奏曰蘇州承天永安帝大悅賜茶師即舉盞
長吸又蕩而撼之帝曰禪宗方興宜善開導師奏曰陛下知有此道如日照臨臣豈敢自怠即辭退帝目送之謂左右曰真福慧僧也後帝登遐命入福寧殿說法以老乞歸林下得旨任便雲遊州郡不得抑令住持擊皷辭衆說偈曰本是無家客那堪任意遊順風加艣棹船子下揚州既出都城王公貴人送者車騎相屬師臨別誨之曰歲月不可把玩老病不與人期唯勤脩勿怠是真相為聞者莫不感涕晚居霛巖其嗣法傳道者不可
勝紀僧問如何是祖師西來意師曰韓信臨朝曰中下之流如何領會師曰伏屍萬里曰早知今日事悔不慎當初師曰三皇塜上草離離問上是天下是地未審中間是甚麽物師曰山河大地曰恁麽則謝師荅話師曰大地山河曰和尚何得瞞人師曰却是老僧罪過上元日僧問千燈互照絲竹交音正恁麽時佛法在甚麽處師曰謝布施曰莫便是和尚為人處也無師曰大似不齋來上堂於一毫端現寳王刹坐微塵裏轉大法輪拈
起拄杖曰這箇是塵作麽生說箇轉法輪厎道理山僧今日不惜眉毛與汝諸人說破拈起也海水騰波須彌岌峇放下也四海晏清乾坤肅靜敢問諸人且道拈起即是放下即是當斷不斷兩重公案擊禪牀下座上堂看看爍爍瑞光照大千界百億微塵國土百億大海水百億須彌山百億日月百億四天下乃至微塵刹土皆於光中一時發現諸仁者還見麽若也見得許汝親在瑞光若也不見莫道瑞光不照好參上堂頭圓像天足
方似地古貌稜層丈夫意氣趯到須彌踏翻海水帝釋與龍王無着身處乃拈拄杖曰却來拄杖上回避咄任汝神通變化究竟須歸這裏以拄杖卓一下師全身塔于蘇之霛巖
史／地理／金陵梵剎志／卷四十六／天竺山福興寺／文／潤州福興寺碑　許某(P.1-2)..[民國二十五年金山江天寺印本　　本書與法鼓文理學院合作製作]
【文】潤州福興寺碑
唐尚書頴川許某
維太極而生兩儀維上人首於萬物物本於道道行於人人資於敎敎本於道者姑肯務德乎人資於敎者姑肯崇福乎夫敎始於儒中於道終於釋釋之時義大矣哉空寂為體覺觀為用生死為苦涅槃為樂國王詢夫異兆漢后夢夫真儀越自西天傳諸東夏所以九圍之内六服之外像法流衍玄風振揚四千二伯甲子於茲矣我天寳之年乾柱寢折坤維寢裂有為暴始亂河朔有生逆節乗舋江淮乾元中暴兵至於金陵蹂踖閭閻殘沮寺觀鞠為瓦
礫者而興首之福興寺梁大同二年之傑建也本於塘浦之東遷於銀湖之北中更一縱以襲其初傳記闕遺莫詳歲月嗟夫昔穢國盡燒我淨土弗燬慧眼之觀矣今精廬澌壊我法侣無歸凡目之取矣有禪師德號道融本姓婁東陽義烏人也肅宗皇帝龍飛朔方大赦天下改為至德每寺度七人以蕃王室時州判史兼御史大夫江南道節度處置使京地韋公陟俾屬城大德咸舉所以知禪師行業精修法門之中裒然為首遂正名僧籍而隸於福興焉初入牛頭山謁第六代忠大師遽受宻印而為上足大師三昧之主四友之尊攝心無涯定力無等首施錢三十萬
謂禪師日可革爾於招提其安致法師繼以奉命迺請之邑再請之州州伯邑長僉諧懇願以大唐上元二年龍集辛丑季秋月旬有九日遂移其舊額肇創新居於天竺之山為真寳地也天竺在故寺東南七里名符佛國山則我鄉此葢有開必先陰隲靈鷲禪師嘗讀妙典至千二百五十人俱目之而言曰豈直多徒亦堪集事遂摭此數以裒其人人錢三緡共成法相行檀如水品物如山未盈旬時我望塞緣是邑也建業舊都有齊梁遺風以聚沙為塔於然燈求記者家不無之易用受紀是故棟梁之材千里而來如陵如堆班倕之伍千里而聚如雲如雨紀之以日
懋之以功栞山陊崖穽夷次芟蒙籠為顯地剗崱岌為康衢其平如磨其細如禪師以心居中度殿以背居後度塔以首居高度臺以足居下度寳以臂相抱度廊廡以對門戸授於左右皆約我身圓之矩方之縱廣之正等之上恊於天下恊於地明恊於人幽恊於神然後斵之於斧斤督之以繩墨審之以靣勢較之以方隅使人無所惑也築之以垣墉頒之以欄楯樓之以軒墉域之以堦墀使人之大壯也先之以粉繪後之以丹雘雕之以金璧鏤之以珠紫使人觀巨麗也春爍瀛海蕚敷蓬萊如鵬斯飛如虹斯飲空色相射精光相煌煌炎炎爍爍爛爛廽翔日
月吐納陰陽弗可得而名也白蕩之山以其左滄江之水以浟其右斗牛之星以爛其上盤龍之鎮以抉其後望夫南上以啟衍慈湖東向而奔走勝勢交朝川絡放紛蓄靈孕竒浮嵐泄霧彩章屢變濃淡更鮮又弗可得而名也多羅之欝以靑功德之水湛而淸淨涌塔浮於倒影香剎彗於行雲春色有薝葡之花龢聲有迦陵之鳥大雄據獅子之座賁然當陽大士兆纓絡之衣嫣然列侍相好之極變化無窮罔得智而知罔得憶而測巍巍光大不可稱量四天赫臨八部周護持殳秉搠一何稜楙睚眦睟顚一何抝怒精靈盻蠁如在虛空敓乎誘掖群生虔修六度
撞鐘鳴磬以破昏疑擊鼓吹螺以施號令聞者開般若之智見者發菩提之心或非寳生之國極樂之土頗黎為地黄金為繩流泉浴池珠交露幔以此為念吾無靦焉惟禪師經營兹寺也禎符景瑞匪朝伊夕立翬掊地神之定矣　虎禦神之命矣二木不奪神之正矣一泉惠濁神之淨矣靈之三秀婉谷婉山祥蓮合房于淸于沚造門之女飲而不宿逰方之人投而弗禁祅灾起念而自彌危懼歸心而必釋禪師之道惡可倪也禪師之德惡可測也演慈悲之化降淫慝之神皆建廟立祠血食不絶近云百紀遠謂千齡大則犧牛之薦小則牸豚之禱以月以日以時以
節弗敢矯誣弗忘宗欽崇墉隆然灌木稍天但得而遵何由而殛禪師以為修道之本在於利人從人之欲可謂除患廼詣其祠視諦觀以日罄夕身心一或呈醜相未覩晬容或使欽奉無可稽首悉與受菩薩淨戒而度脫之斬陰斬陽以為梵宇取彼居室寘之金仙寂寥而無事矣城邑聚落數百里間巫風遂消佛道國長斯陽王之教與繄禪師之力與二相交修一體之用不然者則何以玄通妙感而若是乎予耳聆嘉聲目覽懿跡廼知弘聖道者誰能慮始剙僧房者是為艱難維王公大人豪富長者國當全盛家有貨財猶以更之存亡積之年紀人則盡瘁事或
藂殘未有孤立禪門獨行世界時遭多難道弗屢空慈悲百福自圓晏座而萬緣斯湊不七八稔指顧皆成輪才乎而若夫經始之善人屋宇之弘數紀於覆陰之上庶千刼炳然而可見其辭曰觀空匪易取相良難貺觀又弘揚波導瀾淵淵我師體寂行端經之精含粲以林巒其宇伊何維栴與檀其飾伊何維銀與丹耀耀華彩峩峩欝盤閟陰廸陽滌暑閱寒世界非廣渤澥非寛菩于是萃慈于是殫甘露之門淨口以飡般若之居洗心以安右挾大江左馳長干靄如山靑赩如霞丹硉矹巨銘萬古不刋逈遠斯文億載為觀大唐歲次庚戌六月一日壬辰建　唐尚書金
部郞中兼侍御史上柱國許某撰
史／地理／徑山志／卷十／名什／李縠／徑山次蘇長公韻(P.34-1)..[明天啟四年(1624)原刊本　　本書與法鼓文理學院合作製作]
徑山次蘇長公韻
雙徑迂廻邈孤客峰峰寒翠搏空色十載江湖曾浪游希逢此際淸心骨八十七祖如雲蒸沙油蔴汁飼飢鷹地一聲通大界昏衢爍爍流明燈靈雞一去不復至龍樹龍宮儼相似佛日震旦正中天登臨莫但題文字
史／地理／西天目祖山志／卷八／銘／淸(P.18-2)..[清嘉慶九年序刊本　　本書與法鼓文理學院合作製作]
淸釋實智行脚銘見可脫白西峯依住未久遂出外行脚將六載一日忽具威儀來叅且意有他去余問及本分尚無影響又烏可更問其向上人行履處耶於其行也仍恐隨流合汚因循度日故述行脚銘以策進其身心焉兹去果肯自勵其志自堅其願信有此事發大勇猛出一樷林入一保社決擇明師或十年二十年朝夕請益切磋砥礪一言之下拶破疑團踏着舊時活路全
是當人出身要徑便與釋迦老子同一鼻孔出氣若秪悟得一橛頭未免坐着見處見地不脫碍正知見所以道悟後急須遇人打脫見地透向上綱宗辨龍蛇別緇素權衡佛祖龜鑑宗乘如是則初祖所謂行解相應名之曰祖乃可承荷家業育子榮孫勘驗建立出没全機見可汝果能如此行脚豈不是大丈夫漢成就大丈夫事吾宗門又何患乎寂寥者哉更進一偈以為資糧直下承當已是遲威音那畔轉支離趙州八十猶行脚試問闍黎知不知昔日高峰祖師做工夫親近雪巖老和尚巖令彼日日上來一轉如人行路要見用工次第不可今日也恁麼明日也恁麼兹與汝約限三箇月來山一轉亦要驗儞用工有路頭否得進步否其或觸破他家籓籬前不搆村後不迭店則老僧六十烏藤有分付在銘曰正法眼藏無欠無剩見性明心投袁赴鄭事不獲已急急如令實悟眞叅因邪打正無人點破千古大病先覺重疑出身捷徑凛凛威風邦安國定別有商量扣折彼脛　右綱宗　飢來喫飯寒到添衣是則全是非則全非是非頓絕甕裡捉鼈三世諸佛眼中金屑寰海端居令
行吳越大風而止龍盤虎穴優鉢花開紅爐片雪孰謂韶陽曾得一橛　右請益　有為無為合水和泥天際日出木雞夜啼圓明宗眼脫略時蹊按牛喫草與賊過梯九載少室一宿曹溪撫憐赤子拔濟羣迷智者超越愚淹甕虀識情傅會鷂子過西　右透脫　佛法無多得鼻失口若說罷叅眞個漏逗急須見人跳出窠臼一念不生百拙千醜大地同行虛空把手道無不無道有非有有無不二簸箕熨斗釋迦彌勒難出其右　右遇人　正體非覺孤光爍爍正覺非體乾坤莫比比智不忘非愚卽狂徹底掀翻獨露堂堂劈腹剜心換骨洗腸金圈栗棘百世遺光痛棒熱喝飯熟羮香耳聾蒿拂法乳親嘗右緇素　末後牢關說與徧叅黑花猫子面門已斑爪直儱侗瓠曲通元峯頂秪是人間長慶曰差水潦云奇明得下載分淸水泥我天爾狗丹鳳楚雞蕩盡閨閣悟中之迷　右權衡　喫粥了也洗缽盂去割股鷺鷥鸞翔鳳翥見腮莫與孤峯獨住二途不涉沉空滯句滯句沉空昧却祖翁祖翁現前疾雷破風殷殷寄語指點西東昨夜南山虎咬大蟲　右龜鑒　廓然無聖碧眼家風岐路逞俊君西我
東面目現在及第心空狗尾書字狐窟梵宮透頂透底絕異絕同一點水墨兩處成龍無緣不悟有綫卽通江南三月鷓唱花紅　右行解　靑原鈯斧石頭親傅西江吸盡大寂口宣烏藤三頓寶馬金錢贈君不納世上無仙高安言下隔山見烟非干我事送上渡船掣風顚漢不識方圓遼天鼻孔好一串穿　右勘驗　天長地久眞風永播萬派朝宗十方慶賀俊英逸格直下擔荷更問如何從頭蹉過洛浦侍者克賔維那興化夾山已曾勘破動絃別曲有唱有和鉄裏泥團平分半座　右建立
史／傳記／國朝獻徵錄／卷之三十四／禮部二／尚書二／陸樹聲(P.24-1)
資政大夫太子少保禮部尚書兼翰林院學士贈太子太保諡文定平泉先生陸公樹聲墓誌銘
于慎行
葢觀乎鉅公名卿其功信烈章謨猷畢效於國者間或不能不自挫其身名而急流勇退抗志塵寰往往乏鴻漸之儀懷石隱之介國家不得藉其楷模士類不得想其風采雖身名俱永而體用亦未全也乃若保合太和含貞履方廻瀾倚為砥柱平世師為儀刑元老完人聲實並泰則肅皇以來惟陸公一人而已陸公諱樹聲字與吉學者稱平泉先生松江華亭人
也自三國為吳大姓世有聞人而系不可詳高曾以下乃皆以隱德稱祖贈尚書梅莊公蘭配贈夫人林氏考贈尚書志梅公鵠配贈夫人沈氏皆以公貴而志梅公鞠於母家嘗蒙其姓為林公仕而復為陸也志梅公三子其仲為公季即中丞公樹德公之生也沈夫人夢初日投懷紅光烱烱固心知其非凡而家世業農又貧無所佐讀則強之服田與傭雜作私常帶經而鉏及覓楮為文一日泣請志梅公願從里師受經師試以義避席驚賞時方簡肅公為令見而奇之補邑諸生自是輒試第一居則授徒里中間取挺
脯以佐旨甘邑令周以鍰金則謝不受嘉靖庚子張文毅公典留畿試拔公第五明年辛丑舉會試第一廷對二甲第四選庶吉士壬寅歸省三載始北上故事南宮第一人被選必授館職而分宜與其冑子銜公落落見無加禮欲以它官抑之先進有欲得公一言以為地者公為不省分宜詘於朝論竟授編修一日同館謁壽分宜皆更緋衣而入公獨青袍鵠立其間分宜則目攝之然不深訝也　肅皇帝祠竹宮儒臣競進青詞公獨無所預執政間以嘗公遜謝不應而目與同舍高文端公毘陵荊川唐公同郡中江莫
公諸人以問學志行相切劘大為清議所歸吳門袁安節公時為給事特疏品第詞林首以守正推公即分宜亦亟稱安得門戶寡交如林與吉者庚戌廷試充掌卷官知鼎魁陰有所属故混其卷分宜亟司不能得聲色俱厲公不為動壬子請急還里中途奔太公喪服闋久之不出丁巳即家拜南京國子監司業同志諸公馳書勸駕勉一就職未幾即請告歸闢適園宴處若將老焉辛酉起左春坊左諭德掌留院篆旋召回坊不赴乙丑進太常卿管南京國子監祭酒□立教務持大體畧去煩苛先本實而後藝文著汲
古叢語及條訓十二以示諸生南雍斷斷至今挈為功令其年秋進吏部右侍郎引疾不就穆廟即位特旨起原官又婁疏辭己巳再起原官兼翰林院學士掌詹事府教習庶吉士赴召抵淮復請告返時同年高新鄭公在政府公弟中丞居省中新鄭遇事不如意輒語中丞曰吾甚愧平泉趙文肅公至謂中丞舉朝傒公正欲主上新政一見風采知先朝培養有此偉人耳其為名流推重如此壬申陪推內閣即家拜禮部尚書兼學士疏辭不允時今上初嗣服公以碩德清節首膺簡召中外動色相賀公亦感激　上恩
不忍終辭乃以是冬詣闕時江陵當國喜得引公為□□見公相對湛然意無所接則大失望公之莅部率正僚属引經誼以裁典禮操持凜凜無敢干以私虜酋邀增歲幣樞臣將許之公以職力爭不可樞臣竟不能奪嘗以公事謁江陵適冡宰先謁出入見客坐甚偏江陵亟引正之公乃就坐同列或諷公以相君尊重宜少委蛇公默不應葢已浩然有歸志矣而會明年甲戌當會試江陵營諸子入彀欲援公正人以塞物議公微知之請去益決疏上空溫旨勉留遣中使問賚及門江陵復托中丞挽公微示將有別命
公咲曰一史官去國二十年始一出山豈為樹桃李希揆席耶疏凡五上乃得賜告乘傳歸瀕行疏陳十事皆關大計而辨宮府抑戚倖斥貂璫尤觸時忌江陵益大咈頃之就公邸訣公踞床見之抗手謝曰病甚負公推轂柰何翌日出都傾城祖送皆謝不見相與望塵嘆羡以為長安道上數十年所未有也先是江陵詢公公即去誰為代者公舉宜興萬文恭及閩林文恪萬為公友文恪則公丁未禮闈所舉士也兩公皆世所稱端人然皆與江陵有忤而江陵徒心重公竟用文恭以代公歸而江陵貽書猶以不究用公
恐後世不能無咎於執政以為恨江陵既敗臺諫奏詔舉海內耆德三十七人以公為首自是薦剡無虛歲而公高臥彌堅終無世念會中丞亦解節歸白首怡怡易子而教時相擕出郭選勝命觴僊僊如也中丞歿而公摧泣輟食曰吾乃失一艮友戊子公年八十詔撫按官奉彩幣羊酒及門存問已復加太子少保歲給廩米輿夫己丑公子大行君成進士當館試手書敕其母趨捷徑母暱權門澹泊寧靜守吾家四字箴乃吾子也是秋大行以使歸省遂請終養戊戌公年九十詔遣中書柴君大履存問公跨馬郊迎詔
壬寅　皇太子立詔遣儀部郎劉君憲寵存問跨馬郊迎如昔觀者夾道相指目以為眞天人也大臣三奉恩詔亦故事所未覩及遣孫景元詣闕疏謝優詔褒答錄景元入成均而加大行月俸葢皆異數云公嘗著耋餘雜識有云六陽終巳巳者已也而公年踰大耋善遊飲啖行步若飛髯鬂間復見黑毫至歲建巳竟以無疾逝矣先一日手書遺言置之屏几自以冐濫國恩戒無請卹勗子孫致身以報臨終目光爍爍射人睨大行作咲容乃瞑逾時頂熱如熾四體柔和作黃金色比舍覩一大星曳白光射公廬而隕也
大行奉公遺戒卜以某月某日葬於某地兩臺業已訃聞　上為震悼立詔所司治葬賜祭幾壇贈太子太保賜諡文定備物而有加焉初公試南宮時郡守王公華夢謁帝庭庭下數百人羅拜口舉善人則公名也守覺而異之比得第一人報守語人曰此君冥行通神明他時祿位名壽必皆第一至是果騐而公自少至老數遇奇險如頹垣墜木皆不能傷每撰辰出游天日必熙明如天雨凄瑟無不頓霽意必有神物呵護者斯亦異矣公登第六十五歲婁起婁歸中間居官兩都不及一紀而閉門掃軌優游相羊於雲
水湖山者餘五十年先後二三權相力皆奔走海內而寵辱之柄卒不得少加於公鄉袞當國所網羅推挽徧天下知名士而獨不得引公自近天下儀公以為含譽卿雲神龍威鳳異代異人不啻松栢之欝然後凋也士甲一出慨然有開濟之懷竟以時事不合奉身而退然至聞朝廷行一善政進一正人輒喜動眉端不則神情不懌者彌日惓惓忠愛至老不衰乃知第以退而益重稱公使主上知當世有不愛爵祿之臣者其亦未窺公大臣之用心矣公為人修長峭岸氣骨稜稜神襟遒朗舉止端凝終□□居衣冠危
坐不見跛倚之容持正深堅論議皆有根柢無少唯阿而寬容樂善常依長者不忍有所刻核居常無他嗜玩惟手一編生平撰述甚富然皆元本六經而尤邃於易旁引曲證多儒先所未發間涉內典玄宗用以叅互儒術不為溺也至於運炁服食諸術雖知其指不甚稱說惟飲食臥起皆有常度屏去一切伐性勞形之事恒古士大夫於世法中惟廉取薄享可迓續壽命之原何從更慕長生施德戚里情意周至御子姪族属相而能訓即有過失莊顏對之能改即驩家居於當事諸司不通書問惟遇歲祲民饑即首倡
鄉紳請議捐賑事關學政士風必正色昌言多所匡扶奬借寒畯後生不啻口出郡守李公以廉平得民而坐為郎被察去郡民闔門乞留監司目為倡亂輒捕以兵公以大義折之監司愧其言乃解兵去郡以輯寧部使長吏干旄過謁時以幅巾出見出亦無所報謝曰老臣以不任朝謁罷安能僕僕趨公府乎對賓客子弟談說忠孝名理朝家典故及微時耕耘事娓娓不休踰九十後漸寡酬答惟斂容調息神觀澄穆殆天游也所遺山田數頃居廬僅庇子孫其書傳世者有陸學士雜著善俗毗議鄉會公約陸氏家訓
及詩文若干卷公生正德己巳二月初七日卒萬曆乙巳七月九日得壽九十有七元配封孺人贈夫人李氏某人女也公為諸生贅於其家與公食貧幾四十年又能推慈逮下蕃公之胤丁卯先卒子男三長未名殤次彥章即大行君俱顧孺人出顧孺人者太公以公艱嗣告諸廟而納者也庚子先卒次彥卿殤陳出又嘗繼族子彥璵國子生銘曰天篤皇祐保艾名世夢日公生墜星公逝道總羣流學本六經文明以止黻藻帝庭守虛抱冲褆躬如砥如淵斯凝如岳斯峙粵有負喁其視耽耽獨立不懼莫公敢餤考潤
棲衡託尚千古國之藩衞士之□矩厥迹彌隱而望胥崇蒲輪三御廼正南宮典禮寅清式我王度大政將聞歸田載賦煌煌明哲蹇蹇匪躬十事矢謨帝鑒貞忠卷舒以時潛見不測譬彼鴻冥亦猶龍德及耆而子既庶孫曾踰壯而第卦數復成稽公名壽史無其伍維衞武公維師尚友爰乘大化神與天行勒銘樂石永護玄扄
史／編年／朝鮮王朝實錄／宣祖實錄／修正實錄／二十四年（1591）　卷二十五／三月／1日(P.1-2)
▣二十四年 三月
○朔丁酉/以李洸爲全羅監司，進階資憲，兼都巡察使。時，朝廷
以倭釁爲憂，令極擇湖南方伯。備邊司僉擧洸，無一人副擬者，單望啓下。柳成龍謂人曰：“洸名過其實，恐不能堪。”洸添兵練卒，器械一新，朝廷恃以爲重。
○以金權爲持平，以應敎張雲翼爲襄陽府使。時，將論左相鄭澈之罪，金權不從，故遞拜禮郞，雲翼等以澈最親，故先補外。洪汝諄自湖南入朝，謂同輩曰：“我若入臺，當盡掃姦黨。”以此，得爲憲長。
○通信使黃允吉等，回自日本，倭使平調信等偕來。初，允吉等以上年四月，渡海抵對馬島，日本當送使迎導，而不至。金誠一議以不可受其慢，留一月乃發，歷一岐島、博多州、長門州、浪古耶，導倭迎於界濱州。倭人故迂路留滯累月，乃抵國都。其在對馬島，島主平義智請使臣宴國本寺，寺在山上。使臣先赴，義智乘轎入門，至階方下。誠一怒其無禮，卽起入房，許筬以下隨起，允吉仍坐接宴，誠一謝病不出。翌日義智聞其故以爲：“從倭不預告。”斬其頭來致謝。自是倭人敬憚誠一，望見下馬，待之加禮。到其國都(大板城)〔大阪城〕，館于大刹，適平秀吉出兵山東，數月以回，又託以修治宮室，不卽受國書，留五月始得傳命。其國尊其天皇，秀吉以下皆臣事之，而國事皆統於關白。天皇
尸位，而禮事尊奉，儀章有別，如奉浮屠。關白云者，取霍光傳凡事皆先關白之語，故號秀吉爲大將軍，不得稱王，其後稱大君。以天皇本稱國王殿故也。其接我使也，許乘轎入宮門，笳角先導，陞堂行禮。秀吉容貌矮陋，面色皺黑，如猱玃狀。深目星眸，閃閃射人，紗帽、黑袍，重席地坐，諸臣數人列侍。使臣就席，不設宴具，前置一卓，熟餠一器，瓦甌行酒，酒亦濁，三巡而罷，無酬酢拜揖之禮。有頃，秀吉入內，在席者不動。俄而便服，抱小兒出來，徘徊堂上而已，出楹外招我國樂工，盛奏衆樂而聽之。小兒遺溺衣上，秀吉笑呼侍者，一女倭應聲出，乃授其兒，更他衣，皆肆意自得，傍若無人。使臣辭出，不復再見。與上副使各銀四百兩，書狀以下有差。使臣促辭歸，秀吉不時裁答書，令先行。誠一曰：“吾爲使臣，奉國書來。若無報書，是同委命於草芥。”不肯辭退，允吉等懼見留，乃發還至界濱待之，答書始來，而辭意悖慢，非我所望也。誠一不受，改定數次，然後乃受。凡所經諸陣，將倭所贈，誠一獨却不受。回泊釜山，允吉馳啓情形以爲：“必有兵禍。”旣復命，上引見而問之，允吉對如前。誠一曰：“臣則不見如許情形。允吉張皇論奏，搖動人
心，甚乖事宜。”上問秀吉何狀，允吉言：“其目光爍爍，似是膽智人也。”誠一曰：“其目如鼠，不足畏也。”蓋誠一憤允吉等到彼恇怯失體，故言言相左如此。時，趙憲力攻和議策倭必來，故凡主允吉之言者，皆以爲西人失勢，搖亂人心，區別麾斥，以此廷中不敢言。柳成龍謂誠一曰：“君言故與黃異，萬一有兵禍，將奈何？”誠一曰：“吾亦豈能必倭不來？但恐中外驚惑，故解之耳。”
○倭答書云：
日本國關白，奉書朝鮮國王閤下。雁書薰讀，卷舒再三。吾國六十餘州，比年諸國分離，亂國綱、廢世禮，而不聽朝政，故予不勝感激，三四年之間，伐叛臣、討賊徒及異域遠島，悉歸掌握。竊諒余事蹟，鄙陋小臣也。雖然，余當托胎之時，慈母夢日輪入懷中，相士曰：“日光所及，無不照臨。壯年必八表聞仁聲，四海蒙威名者，何其疑乎？”依此奇異，作敵心，自然摧滅，戰必勝、攻必取。旣天下大治，撫育百姓，矜悶孤寡，故民富財足，土貢萬倍千古矣。本朝開闢以來，朝政盛事，洛陽壯麗，莫如此日也。人生一世，不滿百齡焉，鬱鬱久居此乎？不屑國家之遠、山河之隔，欲一超直入大明國，欲易吾朝風俗於四百餘州，施帝都政化於億萬斯年者，在方寸中。
貴國先驅入朝，依有遠慮無近憂者乎？遠方小島在海中者，後進輩不可作容許也。予入大明之日，將士卒望軍營，則彌可修隣盟。余願只願顯佳名於三國而已。方物如目錄領納。且至于管(館)〔領〕國政之輩，向日之輩皆改其人，易置官屬，非前名號故也。當召分給。餘在別書。珍重保嗇。不宣。
末書天正十八年庚寅仲冬日秀吉奉復書。
誠一見書辭悖慢，嘗稱殿下，而稱閤下，以所送禮幣爲方物領納。且一超直入大明國，貴國先驅等語，是欲取大明，而使我國爲先驅也。乃貽書玄蘇，譬曉以大義云：“若不改此書，吾有死而已，不可持去。”玄蘇有書稱謝，諉以撰書者失辭，但改書殿下、禮幣等字，其他慢脅之辭，託言此是入朝大明之意，而不肯改。誠一再三移書請改，不從。黃允吉、許筬等以爲：“蘇倭自釋其意如此，不必相持久留。”誠一爭不能得遂還。
○使行之始至也，倭將等請觀隨行伎樂，誠一不許曰：“國書未傳，而先呈伎樂，是受侮也。”書狀官許筬議以：“關白與主上敵禮，使臣當廷拜。”誠一曰：“關白乃天皇臣也，不得稱王。國書雖待以敵禮，到此覺其非王，則使臣當專對以改。”筬不從。誠一乃獨與玄蘇商議，講定升拜楹外，以爲恒式。義智又請于使
臣曰：“關白來日當詣天宮，使臣可觀光也。”誠一曰：“使臣未傳國命，不可私出遊觀。”義智又以關白之言諷之曰：“不從則還期早晩，未可知也。”一行憂懼，筬獨促駕詣其所，聞關白停行而止。明日又往空返，三往乃得見，誠一又移書責之。一行以久未傳命，欲通賂于關白左右，冀速竣事而返，誠一又爭不許。允吉、筬又交貨充裝，誠一輒斥言不遜，由是行中大乖。倭人鄙黃、許，而服誠一，久益稱之。惟平義智大憾，待之嚴截，故誠一不得聞事情。其後義智謂我使臣曰：“金誠一徒尙節義，以致生事”云。允吉本鄙人，以辭華應選使价，非其任也。筬以士類，與誠一爲友，素相期待，而擧措顚沛，故誠一屢書切責，筬由是損名。
○以弘文典翰吳億齡爲宣慰使，儐接玄蘇等。億齡聞蘇明言來年將假途，入犯上國，卽具以啓聞，朝議大駭，卽啓遞之，以應敎沈喜壽代之。億齡復命，悉錄問答倭情，如前啓意上之。億齡文雅溫謹，在銓不妄薦一人；在臺不妄彈一人，人莫見其圭角。及是，見事機危迫，不避觸忤盡言。由是，連坐微事見罷，又充質正官朝京，擠之也。
○前敎授趙憲上疏，不報。憲聞日本書契悖逆，倭使偕來，乃自沃川，白衣徒步，詣闕上疏曰：
臣竊謂，士不適用，固宜括囊，而綱常墜地，
則或有憤惋者。魯仲連一入邯鄲之圍，力沮帝秦之議，而秦兵爲之退縮五十里。夫邯鄲，堅城也；三晋，强國也。戰國君將，力於守國，故能堅壁數月，以待魯連之奮義矣。遠稽東方，自箕王浮海之後，以及三國、前朝之亡，了無背城一戰之時。臣之愚意以爲，橘光連、玄蘇西渡之日，實我邯鄲之被圍也。嘐嘐多言，終不見信於君相，自悼行己無狀，深愧於古之魯連，永矢杜口，畢命溝壑，而今聞，東槎纔返，賊船栖海。陷我射天，則自明無路；乘機猝發，則邊圉踈虞。必爭之地，迄無充國之經略；勿迎元使，又無夢周之抗議。檜、倫誤國，汴、杭垂陷；匹夫熒惑，羞辱滋深。綱常日墜，君父禍急，心崩膽割，怒髮衝冠，不得不雪涕而言之也。臣謹按，《周易》《復》之初九曰：“不遠復，無祇悔，元吉。”《程傳》曰：“陽，君子之道，故復爲返善之義。初剛陽來，復處卦之初，復之最先者也。是不遠而復也。惟失之不遠而復，則不至於悔，大善而吉也。”《比》之卦辭曰：“不寧方來，後夫凶。”《程傳》曰：“人之不能自保其安寧，方且來求親比。得所比則能保其安。當其不寧之時，固宜汲汲以求比。若獨立自恃，求比之志，不速而後，則雖夫，亦凶矣。夫猶凶，況柔弱者乎？”臣竊料，
今日之事，安危成敗，只在呼吸之間，眞可謂不寧之時矣。惟有亟斬虜使，飛奏天朝，分致賊肢于琉球諸國，期使天下，同怒以備此賊一事，猶可以補復前過，而庶免後時之凶，萬一有興復於旣衰之理。伏惟聖主，亟察凝思，不以人廢言，勿緩宗社大計幸甚。李滿住之一紙資級，見失於上國，而張寧來責之日，光廟爲之無顔。雖貢馬謝罪，而滿住討滅之行，至試武科千有八百，盡輸一國之力，而士馬物故，亦略相當。況此秀吉假道射天之惡，不啻滿住，而飛辭陷我之術，當不止於中樞資級矣。若天朝不悟其姦，盛發唐朝之怒，則當有李勣、蘇定方之師，來問濟、麗之罪矣。聖主將何以謝過，臣民將何以免死乎？狡虜之辭，極愚極驕，智士多策，其必敗屠滅諸島，殺人如麻，群下多怨其荼毒。若我有謀，聲罪絶之，以折其心，使我士民，預曉討賊之義，則人思奮挺，以撻其背矣。公孫述遣使約和，而隗囂斬之，則述不敢西窺，撒離喝有使使降，而劉子羽斬之，則喝不敢來追。大邦積養之士，豈少於子羽敗軍之僅有百十者，而不能自振其意義乎？或者以爲：“秀吉已滅宗盛長之族，而使其腹心平義智代之。栖兵對馬，積謀陰襲，捨我不攻，而先窺上國，必無之理。雖或緩奏，可以無
咎。”是乃不思之甚者也。臣竊聞被俘人之言，賊輩將我國人迭賣于西南蠻諸島(以)及兩浙，而又被轉賣還于日本云，是其客商往來，如梭之驗也。狡虜答我之書，旣極廣張其聲勢，況於南洋諸島，其不誇耀威武，期使恇怯乎？臣恐允吉之船，初泊對馬之日，彼必先播于南洋以謂，朝鮮之通聘，期以制服乎諸島矣。兩浙將吏，其獨不聞，而不奏于天子乎？中朝之致疑，固已久矣。況此狡虜，常以掩襲不備爲利，若我邊將粗能設備，截然難犯，則彼必趨利於上國矣。其必揚言于蘇杭謂，已制服朝鮮，領兵以來，則露布急傳，半月奏京矣。市有猛虎，三聽致疑；殺言三至，曾母投杼。我國介在虎狼國之間，聖學未至於一以貫之之域，其爲皇上之不爲曾母，未可期也。假使中國北被㺚虜隳突，南虞日本之寇，未暇謀蘇、李之東師，而中朝謂我淪胥爲夷，許老悔之，史氏書之，則堂堂禮義之國，不亦羞辱之甚乎？祖宗二百年之恥，僅能竭誠昭雪，而 殿下千萬世之辱，未及騰時澡洗，則三綱五常，將懼自此墮地，而祖宗在天之靈，亦必有殄享之悲，而
臣民匪敎之徒，難可責以死長之道矣。一使之遲發，而有萬事瓦裂之虞，懷利文過之臣，雖或拱手招禍，以爲激怒之可虞，而城市野民之言，萬口一談，咸謂不斬則不振。夫豈無是理，而孔子請誅熒惑者乎？夫豈無是理，而胡銓謂之不戰氣倍乎？項籍善戰，固非漢王之敵，而董公一陳正名之論，則廣武十罪之責，不能答一辭，以騰楚歌乎漢軍。石勒强梁，自謂凌駕乎弱晋，而一焚書幣，則雖無祖逖，而不敢一窺乎江、淮。蓋辭直義壯，乖悖之氣，自然摧挫也。臣竊仰惟，殿下莅國之道，自反而常直，殿下事大之誠，可質於神明；殿下恤隣之義，無愧於柔遠；殿下保民之仁，常慮匹夫之有傷；殿下固邊之猷，常使自守而無侵，正曾子所謂，我以吾仁，我以吾義者也。若能擴而大之，則雖晋楚富强，吾無所畏矣，況若秀吉匹夫之勇耳？包劎弑君之日，人思顯戮；斬人如麻之際，鬼議陰誅。黥椓無辜，不啻三苗，窺我大邦，不獨鬼方。天下同怒，則不勞交鋒，而逆亮自斃矣。簡書不亟，則賊發不虞，而中原震驚矣。子思曰：“凡事豫則立，不豫則廢，事前定則不跲。”若以聖主不豫之故，盤手串人之刑，旁及於琉球、占城，
以致漸流於中國，則天下後世，謂殿下何如乎？臣竊以爲，報變請討之奏，遲發一日，則決有百年之憂；遲發一旬，則決有千歲之禍也。嗚呼！靖康、建炎之間，謂不可與虜和者，楊時、李綱、張浚、胡安國，而目之爲黨，擯棄不用，奸臣誤國，萬古如斯。聖主讀史之際，亦必慨然於宋君矣。今玆禍亂之迫，無異於此。馬植纔還，而金兵渡河；王倫濟江而兀朮南趨。枕人睡不疑而謂虜情之可信者，斷然無目者也。尾箕之分，熒惑方臨，是實也先入寇之兆；東南之地，無月不震，是嶺湖受兵之象；未有不爭南島舟路，而先趨畿海之理。臣之愚意，莫如早擇一代名將，暗推亞夫之轂，輕裝簡士，由武關直下，俾於賊來必爭之地，暗備燒船之具，兼持潔牲、精幣，密祈回風于頭流、滄海之神。對敵交兵之日，仗一黃蓋，佯取糧船請降，實以燥荻，間以火藥，俟其首尾幾接，付火以走，則其所持精選之鋒，必化爲烈焰矣。書生談兵，近於僭率而可笑，惟在智將隨機應變矣。乃令大小將士，俱聲秀吉之罪，俾知從行之卒亦無所容於天地之間，中有智者設謀，勇士還悔，乘機斬獻者，謂奏中朝，請分封爲國相。島主一依源氏舊制，因許不
廢《禹貢》之卉服，則射亮之矢、斬寵之劎，必集於其身矣。如此則雖有餘兵，不敢西棹，畿海之間，自爾無虞矣。若不如此，而聽其縱橫去來，震搖恬憘之地，則擔負之民，其勢易散；飢困之卒，望風奔潰，而漢、浿之間，擧被蹂躪之禍矣。嗚呼！金之於宋，日以侵削爲謀，而秦檜之徒，深諱虜情，惟恐一時君將之或悟。其有回諭之詔，字大如掌，而檜也急開急卷，使人不見，惟以割地一言爲幸，以懈攻戰之備。若非張、韓、岳、劉諸將之戮力者，則龜玆之域，亦不可保矣。今玆秀吉之於我國，日以呑噬爲計，至殺對馬島主，而暗遣腹心平義智代守，奪我左臂，諜報無路。又使信長踵門窺覘，俾探處置，回謝一事，以爲猝發之計。雖使是月，藏兵于此島，而上下諱言，不知有大擧之虞，則其藏禍心慘矣，而我乃盛備供億，無異乎華使支待。其於賊使之分二路上來也，湖嶺各邑，盡率吏民，出候于院驛，留時延日，一不顧防備之事，雖有顔眞卿之先見者，未暇爲浚濠完城之計。彼對我使，殊薄以草具，而我乃先示奪氣之色，使其奴倭，驕我將吏如賤隷，不敢爲一言責以禮義，則其所謂厚待之敎，實所以縮我國命，而永不能自振也，傷
我民力，而俾不敢却敵也，豈非爲痛哭之地乎？尤可震駭者，先來譯官以將秀吉悖謾之辭，播于一道，以及湖西南，士莫不誦、民莫不聞，而朝廷之上，惟恐廣布，先事豫謀之策，一一不擧，陳東、歐陽澈之疏，懼或出於草澤，豈意聖主亦陷於汪、黃、檜、倫之術乎？《周書》曰：“作德，心逸日休；作僞，心勞日拙。”彼有射天之語，而我乃敬之；彼有呑我之計，而我乃款之，是非誠信相與之道，而終不諱其內政外備之日拙也，斯非取侮於醜虜之道乎？臣恐不斬檜、倫，則將無以致謝于上國，而申令於三軍也。嗚呼？陸賈正色，而屈尉佗之箕倨；范仲淹焚書，而折元昊之悖慢。彼皆單車屛從，而壯我王氣者也；片言據理，而挫彼凶鋒者也。曷嘗如誠一之輩，載糧千石，持國樂娛賊，而竝使軒轅破蚩尤之具，悉爲虜人之所得乎？兼其易服循環之卒，乃是李光弼欺賊將之術，而彼皆不悟；陳船耀兵之謀，乃是李希烈欺中使之計，而彼實恇怯。五月不見者，乃所以困縶也；陳饌躬視者，乃所以誘心也；陶盃飮破者，示終必敗盟也；抱子相持者，視我如嬰兒也。賊酋姦譎有萬不測，而彼乃還啓謂賊不來，以懈將士之心。時所謂一德大臣，
則盛稱王倫善於奉使，俾竊金章之寵，雖辱國無狀者，附會權奸，則可以次第同升矣，將何以勸善懲惡乎？此輩鴟張，白日欺明，懼有公論或激，則乃謂秀吉非眞叛逆，是可以寒浞爲純臣乎。又謂通信一行，深覺彼情，而豫爲之備，則非小助也。捨置嶺南不備，是欲捐梁餌吳乎？先備三敗將于湖南重望，一則善事潑、立，而一則奴事永慶者也。是謂藥師、范瓊可保燕、汴，而陳宜中誤宋之將，可坐而策也則所謂豫備者，果何術也？視湖西、嶺南，則疲於奔命，而邑里蕭然；視湖南一方，則梨津一焚，他鎭枵然，宵旰之憂，此時政急。雖得實經行陣之人，勢難及措，而諂佞之臣，自負誤國大罪，惟恐主計之或悟，不汲汲於奏變，不求援於與國，只管安坐聽命於狡虜。使彼謀完計得，坐策萬全之後，乃欲待聲息遣將，驅市民以戰，則長驅之勢，實不可遏，而士不豫習，以其將與敵矣。麗季，倭賊由鎭江入嶺湖之間，永同、化寧無不被兵燹之禍，況此勍敵不止於拔都者，則如臣魯鈍者，何地逃死乎？等是一死，寧死燕、楚之路，以學子貢遊說，期使諸侯之軍，擣吳之虛，而存我魯國，則聖主活臣之恩，庶幾小報，而天生男子之意，
亦可自副矣。海南萬里，如無肯行之人，則臣願假一節，充備末价，星夜西馳，以玄、平頭，馘獻于天朝，竊效包胥之哭，以明我王心事。幸蒙皇上矜憐，則借馬南陲，分致賊肢于南洋諸國，諭以整兵俟便，如聞秀吉西寇，則俾駕艅艎，傳檄于日域，而倒戈逆攻者，自出於卉服矣。踈遠賤臣敢請爲踰分之行，時事猝急，切懼不豫以致敗。玆於皇朝，竊草奏變之狀，琉球國王及日本、對馬遺民豪傑中，又草移文、移檄勦捕賊使及嶺湖備倭之策，又皆隨事箚記，謹具別紙七幅，藏在懷袖間。事大、交隣之規，雖未解貫，不直則道不見，曾有孟訓。自謂如此，則事理自明，辭直義壯，可以感人，而狂踈僭越，未敢徑進。倘蒙聖主曲採蕘言，卽使世叔、子産，討論而潤色，卽令槐院朝寫午封，別遣重臣馳奏，使其理裝一旬之 內，先謄一本，付譯官一人，使與賤臣，先達于遼、薊，以及燕京，庶幾中朝君臣，感我辰告之誠，遍曉諸鎭、諸國，豫防而密措，天下同怒，期使此賊，不容於覆載，則臣雖死於道路，亦可以脫臣老母於江淮俘徒之辱矣。頑雲不解，天日常陰，臣不勝憂國憂家，感憤血泣之至，謹奉危疏，昧死以聞。
又貼黃，略云：
機
事不密，則害成。今者賊使閃舌者，將入東平，臣之封章，吁亦晩矣。願留臣疏，密措機策，無使東平人購得，無使臣名掛於朝報，幸甚。
疏入不下。又上疏曰：
臣竊謂，藩侯警急簡書，不可以不亟也；匹夫熒惑，身首不可不異處也。故逖聞呑虞消息，不勝怒髮衝冠，跋涉山河，瀝血刳肝，期見聖主之不遠而復。上不見過於中朝，內貽恥於宗廟，外不取侮於醜虜，下不嫁禍於生靈，則平生讀書之力，似可以一扶綱常之重。上可以免吾君濟、麗之憂；下可以免臣母江淮之浮，誠能若是，則茅焦鼎鑊，謂可甘蹈，而封章三日，未有所聞。雖知聖主寬容不欲罪臣，而臣之活國、活母之計，只恃今日而已。邊塵一驚，則遠歎何及，天責一臨，則隱憂何補？臣不得不留臣七紙以走，冀紆明主悔時之一察也。臣竊計，狡虜反覆，有萬難測，厚遇金、元之使，而謂無南寇之辱，則眞箇是秦脚、賈壑之愚宋者也。以其君則斬艾而無惜；以其隣則窺覬而不攻，古往今來，決無是理，臣所以必請名將，暗備東南維者也。臣又聞，琉球致書，爲我而事倭云，此聲久發，其可謂中朝之不聞乎？蘇、李之師，所以東來者，只爲濟、麗之謀，絶新羅
入貢之路也。狡虜之揚言于天下也，其必謂我賓服矣。我於皇朝，恩義不薄，見彼悖辭，義當朝聞夕奏，而遲延時月，只欲順付於節使之行，則人馬猥繁，決無先春赴京之理，而狡虜江浙之檄，則必有半月北飛之虞矣，史氏之筆，曷可昭洗乎，張寧之責，曷可圖免乎？天朝恩愛，方深眷眷，唐帝一怒，所不忍言矣。俾滅建州衛，乃是皇朝家法，若不諒我力，而必使討滅日本，則以我孱兵，自守不暇，曷有餘力，可以東征乎？洪茶丘八萬之兵，金方慶糾集之師，猶不得志於東洋，而死傷過半。況若天朝不假茶丘，而我國又無方慶之亞，則其謂不敢東討之際，天朝之怒，實不可測矣。素愛之子，而少拂父意，則其父之怒必深。此時蘇、李之師，其可資日本而却之乎？臣之所大震駭者，蘇、李之師，未掃濟、麗，而移徙十萬餘戶於江、淮之間，水陸困頓之民，豈望盡活乎？臣有一繼母年老病甚，負避無地。賊使煦濡之日，聖主雖自以爲晏然無虞，而乘機猝發之際，其必盡國力於東隅，而西方赫臨之師，則更不可遏矣。臣切欲力耕聖域，以養病母，冀免江、淮困頓之行，旣爲初筮之吉，而猶不厭再三之瀆。伏願聖
主，藏臣疏一通，以待事至而更察，則臣之爲國、爲母惓惓奔走之意，雖或轍耕，而不爲迂闊矣。臣之尤所衋傷者，今此之來，路由賊使所向二道之中，備聞彼之奴倭，皆肆陵轢，有若上國之使，而我之官吏，一切喪氣，罄一道之力，以爲供億，而全忘防備之事。只此使价之往來，可占他日之大敗，而朝無胡銓之論；野絶陳東之議，但有黃李沃之疏，出於洛下，將使流離顚沛之秋，一無挺身赴急之人，則聖明之所倚以爲天祥、秀夫者，終有何人哉？漢季必殺黨錮諸賢，唐亡必投淸流於濁河，此是盛世之所不願聞者也。鄭夢周仕前朝危疑之際，而猶不避嫌疑，廣延國士，談論不休。其詩曰：“座上客常滿，樽中酒不空。”任事之臣，閉門兀坐，不集衆思，而能扶其國者，古未之有也。惟聖明密察股肱之有無，屛去致疑之端，以杜讒賊之口，則社稷之大幸也。嗚呼！終軍弱冠而請纓；毛遂自薦而脫穎，彼豈專忘廉恥者乎？只見冠屨之倒置，或悶宗國之垂亡，而衣冠、骨肉擧將淪陷於腥膻。故不得不犯笑侮、出氣力，求保數歲之安，而受秦間金者，勸齊王，故不修攻戰之備，以致臨淄之忽爲秦地，而松栢之歌，萬古悲涼。
臣身方在事外，宜無肉食之憂，而四面受敵之日，大懼江革之無地負母。聞變數旬，夜不能寐，抽得先事之戒，冀補苞桑之計。突缺棟焚之秋，幸思賤臣之不我遐棄，幸甚幸甚。臣以寒生，抵洛數日，囊橐已空，不忍方朔之飢。自此長辭，瞻天望聖，無任激切屛營之至。
仍附奏七條，一言携離勍敵之行，須趁其衆心未附，而必分玄、平之首，(手)〔身〕露布于天下，與天下之人，同聲飛檄，欲乘虛擣都，如此之言，四面東飛，則秀吉亦不敢爲越海窺我之計矣。二擬奏變皇朝表，三擬與琉球國王書，四擬諭日本國遺民父老書，五擬諭對馬島父老書，六擬斬賊使罪目，七擬嶺湖備倭之策略云云。憲伏闕下，待疏不下，以頭叩石，流血滿面，觀者色沮，猶不下，乃封進此疏，政院不受。諫院啓曰：“趙憲陳疏，而政院不受。雖不知疏中措辭之如何，大槪似有壅蔽言路之端。請色承旨罷職。”上只允推考。憲痛哭而退。丁酉之變，我國有一士人擄入日本，丐食民間，遇一老僧言：“秀吉於朝鮮爲一時之賊也；於日本爲萬世之賊也。當時若有一二義士，傳檄擧義，則秀吉之禍，必不至若是”云云。憲之備倭策中，所薦十餘人，在平時皆未知名。及後亂作，竟獲其用。其中如金時敏、趙熊等，尤表表可稱。憲歸沃川，遣子完堵，遺書
于平安監司權徵、延安府使申恪，勸以浚濠完城，預修戰守之備。徵見書大笑曰：“黃海、平安道豈有倭來之理？歸語汝爺，愼勿復出此言。”恪則然其言，大修器械，城內引洑流，作大池，及後亂作，李廷馣守城得全。州人追思恪預先備戒之功，竝立碑以旌之。
子／筆記／湧幢小品／卷之三十二／妖人物(P.763)
雷峯塔相傳鎮青魚、白蛇之妖。嘉靖時。塔煙搏羊角而上。便謂兩妖吐毒。迫視之。聚虻耳。隆慶庚午孟夏。流福溝甃石忽動。抉起。見鱉如大車輪。紅白色。龜頭而三尾。作馬鳴。屠者舉懸肉鉤曳投市魚筩中。擊之。鋸牙齧人。市眾聚觀竟日。惡妨其業。磔焉。胡孝廉文憲竹園在金沙灘門東。有三足蟾。氣沖人輒死。一日。園丁報蟾出。從牖窺之。皂色如覆釜。張口如丹漆盤盂。紅光盈尺。金目爍爍。與龍舌嘴曳鍊之猴。滿覺衖遮道之蟒。併蟾為三害。地不知何故多蟾。其伏井廁者。中其氣立死。膚色如蠟。有方士捕得蟾。如三十盎。籠之月下。吐光接月。一日。忽穢氣不可近。倏失之。巫迎邑神周宣靈王。必先見翠蟾三足如芝。每躍入神袍袖而沒。或曰。此月路也。
黃鶴褸雄峙武昌。萬曆丁酉。一日。無故自火。延燒千家。黃鶴之磯。民淘眢井者。一人入不出。一人繼之曰。如有他虞。我撼繩鈴。急上我。其人入。見前人死。傍有大穴。有火光。俄一人。冠方山冠。著絳袍。持刃來逐之。其人大呼撼鈴。起。駭幾死。甦。為人言如是。聞之監司。欲夷其井。一夜自滿。有狐從漢陽門入。陰雨作人哭。尋之無有。民間見龜、蛇、大鬬。後龜、蛇、俱死。自此以
後。水旱饑饉相仍逾年。稅使至。破壞全楚。如虎傅翼。擇人而食。為捶死及逼死者不可計。其後民殺其黨與幾千人。明年諸宗攫金之變起。殺一大臣。王子伏斧鑕者數人。
潮州城西有湖山。上多怪石。民歲罹患。宣德間。知府王源命除之。至下。果獲石骷髏。復掘丈餘。又得石刻回風二字。先是郡有挽回淳風之謠。今果應之。源字啟澤。福建龍溪人。進士。
揚州掘港場。沙中露一船桅。幾二丈許。相傳為大業中征遼所遺。每陰雨。輒聞其下有鼓吹聲。萬曆丁酉守備翟紹先命軍士發之。鍤幾及船。驟雨如注。旋為土塞。已再發。又再塞。翟懼而止。近為雷擊其桅粉碎。鼓吹聲亦漸稀。又李新泰有莊在立發河。近歲莊戶濬河。深三尺許。得一船。艙甚大。隨掘隨陷入土。船形製特異。其長未可竟也。眾共駭異。下土實之。不復敢窺。
江西人最喜溺女。民有連生四女者。皆溺之。瘞於寢室。最後溺一女。瘞已月餘。忽見女手出地上。疑為猫犬所發。以土覆之。次日。兩手皆見。又深瘞之。次日。兩手兩足皆見。乃怪而焚焉。近丙辰冬。龍遊河南民婦有產得巨蛇者。蟠踞屋棟。一晝夜。猶連聲呼媽媽索乳。徑投母懷。母驚而殞。蛇亦自斃。旁人訊之。則此婦先產七女。皆溺死。巨蛇之報。宜其及己。
子／筆記／水東日記／卷十三／謝友規文賦(P.135)
「洪武己巳之秋，予隸兵籍都　城艮維之姚坊門，乃九月八日與其儕輸作於公，晨自龍江之次舁巨木，抵門乃歸，則寘擔繂牖下，治蔬食，食畢，仍以日之餘力銷彘肪乎缸。旋以讀書，比夜漏下二十刻許，罷極而睡，夢一神人，赧如其形，歘如其聲，瞋色盛氣指余，謂曰：『吾寧女讐也耶？何今日毒我之力也？』予矍然問曰：『子為誰？何毒也？』其神曰：『女終日毒我，不
識我耶？我托形汝面，居中嶽下山林間，我口神丹朱也，汝顧諉以不識，非妄甚歟！』予俛默良久，徐謂之曰：『子神而尸予口，予其思子是毒乎？今子謂予毒子反而不得也，敢問毒子何若？』口神曰：『若欲言若毒也邪？女他日固恒毒我，而莫甚今日，請為子數之。啟明在地，翰音未呼，蓐坐而食，飯糲蔬麄，弗下咽，子強致予，子之毒我一也；出厠徒旅，傫然就途，或驕而歌，或悲而吁，頤撼莫合，息窒罔紓，子之毒我二也；衆其舉任，子肩弗勝，衆呼倡子，邪許以譍，奄奄綴息，叩叩聯聲，子之毒我三也；弛擔作肆，我謂稍閒，號咷以慟，於邑而歎，奚體之勞，而予之煩，子之毒我四也。往復三舍，繇昕踵曛，傴投圭蓽，淅炊是親，復飲食予，猶昔所云。含此四毒，庶夜而訢。若之何比暮而猶予勤也，膏賦弗耀，目眵弗舒，擁筴據几，復書於劬，兀兀矻矻，伊伊吾吾。使吾屬羅千、虎賁、正輪之徒，舉頟頟焉而搖，熇熇焉而歊，爍爍焉而焦。吾苟非子讎，何子毒吾之饒邪？吾見托形於他人之面者，食前方丈，已飫羶薌，左絲右竹，已龤宮商，代言敷奏，已宣詞章，居則漱乳，覲則含香，液津流潤，輔靨生光，此固富貴者為然。然至托於貧賤者，視我猶愈也，彼歌則不哭，勞則不讀，乞匄盃炙，亦饜膏馥。獨我不幸而為子所毒也。』予復之曰：『子之言止是乎？吾懼真有毒於子也。言苟止是，則子之託形於吾乃大幸也，而非有毒也。吾語子大幸，設子不幸託形於便佞之人，截截善諞，營營忒忮，如簧覆邦，危機生厲，則人將惡子，而目子為利矣。設子不幸託形於亂世之人，卷智囊括，束辯
縢緘，下禍之惴，上謗之監，則人將戒子，而謂子為箝矣。設子又不幸託形於深中之人，鬼蜮幻詐，狙率狼譎，謀以秘成，害乃昭發，則人將冀子之滅而并軀之馘矣。其或傷於辯而摺羅千，悖於詈而拔正輪，怙於不順而斧虎賁，是皆若屬之不幸者，其毒若此，而子不聞乎？今吾之處子也，食必正，茹必壽，哇不義，謝嗟來，是自子而入者無違，而子可無麄糲之辭矣。道法言，頌雅詩，禁躁妄，屏支離，是自子而出者咸宜，而子可無劬書之譏矣。羹味雖不足，猶暮鹽而朝虀，有言雖不信，猶正理而達辭，用能守子如瓶，而善千里之樞機。凡此數者，皆子之大幸，顧謂余毒子，何是非之背馳歟！若夫勞而歌其事，哭而宣其悲，呼以相其力，吁以洩其思，是皆人情之常，吾不虞子之栖栖也。』於是口神恧縮內顧，噤不得語，慚謝而去，予亦遂寤，則趣趣五皷而自公召之者在戶矣。亟召墨卿，錄其所臆，秉擔與繂，復趨厥役。」
子／筆記／水東日記／卷十三／謝友規文賦(P.6-1)..[清康熙賜書樓重校本]
謝員友規者鄞人洪武初以戸役起𠑽浙江憲司吏非其志也告指疾求退得調臨洮府後例𠑽興州衛軍員善爲文有鳴窮集又有臨江潘若水者爲王府引禮舍人以言事擢翰林待詔與修永樂大典坐事黜爲西寜行太僕寺吏亦善詩有退庵集正綂初太僕司罷若水卒於長
安而解學士大紳永樂中亦𡮢謫河州衛吏𨵿中因有吏中三傑之稱解公文翰氣節聞天下人能言之近見若水桃源賦員所作與速魯麻序别責答二文賦多不錄員之文曰速魯麻者西域人也父熟麳矣與媪曲术氏私遇於瓮吉氏而生速魯麻魯麻生而父滅姓母育之仍養於瓮氏少生硬不循理法母力𠮓其氣質瓮氏亦護之謹時其暄而温良之旣乆儁永出流輩人交口譽之予家居時雖數千里外固聞其名
洎遷臨洮比入境舘於石井驛驛長廖某請曰此有速魯麻者頗慕聖賢而爲其道聞先生優入聖賢之域渴心願見先生幸𡮢試之予聞曰人希聖賢卽聖賢之徒矣命之見時天沍寒瓮氏抱之附火乆乃至則坐之兩楹之間凝重不語予亦莫知其中之美惡淳漓也廖乃命白水執杓起請又俾渭川祝童子導引之𡬶勃勃若欲有所言者廖起揖予卽之口談源然泉湧出其風味沉浸醲郁視督郵從事輩皆風斯下者
誠企聖賢而有得者也予甚愛之因詢所自生予以其父特飲食之徒耳况難於明言之者戯撮其母之氏目爲曲生遂從予至臨予所居𡬶樂軒軒未𡮢一日無賔賔至輒留留必設席必召生俾應賔生不在賔卽不歡賔或雅愛生生亦不爲之盡有忤令者生必往浮之人有速予飲者亦必先召生焉或嘲生曰吾與爾交昔何醲至今淡泊若是耶生曰吾聞人之論交君子若水小人若醴公等欲終小人乎又有嘲生
曰爾特糟粕之餘耳生曰公等鵠首窮古人之糟粕曾不得嚌其粒許曷若吾之糟粕有餘味而心醉者耶其辯給皆此𩔗生風流醖藉能助人興予每製文辭揮翰墨必先召生資之起予生則盡出底藴與壺公商公輩俱來予歡然與之傾倒然後肆意命筆𩔗有神助予以是益喜生生或值予有不懌必慇懃慰藉至屢拒不肯去俟復故乃已從予八年葢未始朝夕離也一日生傾倒大甚致予發狂而爲人所尤予則以
尤生絕弗與交生蹐門謝曰僕厚於先生先生弗能大受以致尤是則先生之罪僕薄乎云爾顧以先僕不亦過乎予無以詰遂弗絕曰然自是亦知其非益友稍稍踈之而生來益勤予亦不得不爲之竭忠盡歡云至於承祀事謁大賔必豫𩛙舘人嚴止雖生求見亦不與接也今予當朝京師生遠送予於會寧葢距臨洮已三百里矣將别白予曰鄉僕求見先生先生不鄙夷之而酷嗜僕至欲同死生若李白之於舒州力
士者雖一致先生於尤先生𩔗躬自厚而薄責於僕誠知己者已今先生當入中州與聖賢者遊僕豈不願從以厠跡其間念風土各宜適孽沽衒之徒冐聖賢之名以欺人先生愼勿與交以耗其神僕之俗有阿剌吉者修坎離之術錬形歛精能以迷人先生尤勿與交以損其眞予應曰諾因留生復飲盡歡而別是日洪武己巳夏四月二十有一日也洪武己巳之秋予𨽾兵籍都城艮維之姚坊門乃九月八日與其儕輸
作於公晨自龍江之次舁巨木抵門乃歸則寘擔繂牗下治蔬食食畢仍以日之餘力銷彘肪乎缸旋以讀書比夜漏下二十刻許罷極而睡夢一神人赧如其形歘如其聲瞋色盛氣指余謂曰吾寜女讐也耶何今日毒我之力也予矍然問曰子爲誰何毒也其神曰女終日毒我不識我耶我托形汝靣居中嶽下山林間我口神丹朱也汝顧諉以不識非妄甚歟予俛黙良乆徐謂之曰子神而尸予口予其忍子是毒乎今
子謂予毒子反而不得也敢問毒子何若口神曰若欲言若毒也邪女他日固恒毒我而莫甚今日請爲子數之啟明在地翰音未呼蓐坐而食飯糲蔬麄畧弗下咽子強致予子之毒我一也出厠徒旅傫然就途或驕而歌或悲而吁頥撼莫合息窒罔紓子之毒我二也衆其舉任子肩弗勝衆呼倡子邪許以譍奄奄綴息叩叩聯聲子之毒我三也弛擔作肆我謂稍閒號咷以慟於邑而歎奚體之勞而予之煩子之毒我四
也往復三舍繇昕踵曛傴投圭蓽淅炊是親復飲食予猶昔所云含此四毒庻夜而訢若之何比暮而猶予勤也膏𧸐弗耀目眵弗舒擁筴據几復書於劬兀兀矻矻伊伊吾吾使吾屬羅千虎賁正輪之徒舉頟頟焉而搖熇熇焉而歊爍爍焉而焦吾苟非子讎何子毒吾之饒邪吾見托形於他人之靣者食前方丈已飫羶薌左絲右竹已龤宮商代言敷奏已宣詞章居則潄乳覲則含香液津流潤輔靨生光此固富貴者爲
然然至托於貧賤者視我猶愈也彼歌則不哭勞則不讀乞匄盃炙亦饜膏馥獨我不幸而爲子所毒也予復之曰子之言止是乎吾愳眞有毒於子也言苟止是則子之託形於吾乃大幸也而非有毒也吾語子大幸設子不幸託形於便佞之人截截善諞營營忒忮如簧覆邦危機生厲則人將惡子而目子爲利矣設子不幸託形於亂世之人卷智囊括束辯縢緘下禍之惴上謗之監則人將戒子而謂子爲箝矣設子又
不幸託形於深中之人鬼蜮幻詐狙率狼譎謀以秘成害乃昭發則人將冀子之滅而并軀之馘矣其或傷於辯而摺羅千悖於詈而拔正輪怙於不順而斧虎賁是皆若屬之不幸者其毒若此而子不聞乎今吾之處子也食必正茹必壽哇不義謝嗟來是自子而入者無違而子可無麄糲之辭矣衜法言頌雅詩禁躁妄屛支離是自子而出者咸宜而子可無劬書之譏矣𦎟味雖不足猶暮鹽而朝虀有言雖不信猶正理
而逹辭用能守子如瓶而善千里之樞機凡此數者皆子之大幸顧謂余毒子何是非之背馳歟若夫勞而歌其事哭而宣其悲呼㠯相其力吁以洩其思是皆人情之常吾不虞子之栖栖也於是口神恧縮內顧噤不得語慙謝而去予亦遂寤則𧼈𧼈五皷而自公召之者在戸矣亟召墨卿錄其所臆秉擔與繂復趨厥役
集／小說／歡喜冤家／第五回　日宜園九月牡丹開(P.109)
第五回　日宜園九月牡丹開
平安兩字值錢多，　　分外奇求做什麼？
且看庭前生瑞草，　　總然好事不如無。
話說河南彰德府安陽縣一個秀才姓劉名玉，髮妻袁氏，乃元宵所生，喚名元娘。夫妻二人，如魚似水，享用著潑天家事。果是奴僕成行，牛羊成隊，說不盡金玉滿堂。後邊一個花園，也是天上有，地下無的，名曰日宜園。那一日沒有花開！真個言：
四時有不謝之花，　　八節有長春之草。
各樣各花，都不說起。單說他家牡丹花，比別家不同，况河南專有好種。一到季春，牡丹盛開，他便請了親鄰朋友賞玩，吟詩作賦，好不有趣。
其時三月初旬，牡丹比往年又盛了幾分。劉玉先與元娘置酒慶賞。但見馥鬱非常，盤旋翔舞，如喜若狂。劉玉道：「莫非花神至了？」元娘見說，把酒澆奠拜下：「花神有靈，秋間再發。」劉玉笑道：「那有一年兩放的花。」元娘道：「豈不聞武后借春三日？那也是秋天，百花爭放，牡丹先開，封他為花王。豈不是一年兩次開花？」劉玉道：「他是一朝母后，故此靈驗。」元娘道：「自古誠則明，我一
念至誠，倘然靈起來，也未可知。」那花爍爍的動了幾動。元娘道：「你看，豈非花神有靈？又沒有風，這般擺動。」劉玉看見，也自驚起來，連忙將酒拜奠。正是：
傾國姿容別，　　多開富貴家。
臨軒一賞後，　　輕薄萬千花。
夫妻賞後，次日遂請眾親鄰朋友看花酌酒，作賦吟詩，不可盡述。略誦一詞，以紀其勝：
東風勸酒，憐國色于洞房；季月殿春，冠花曹于上苑。溶溶玉露，薄勻障日之顏；冉冉天香，細染裁雲之袖。立處眾芳寂寞，開時比屋豪奢。翠斝擎來，細羅製就。花如解語，亢徒城仲，縱是無情，也能腸斷。池上邀來賓客，庭前看到兒孫。楊氏肉屏，誰敢驕其富貴；鄧家金穴，莫惜買乎陽春。亦有錦檻滿移，銀瓶高插。含情合德，浴當荳蔻盤中；半醉玉環，立在沈香亭下。芳心慣能醒酒，秀色真可療飢。既喜檀紅冶女，看殘紫陌；復憐粉白高人，留伴黃昏。生何必洛陽之都，數樹僅容繫馬；歌不减清平之調，千杯任許脫靴。願求羽士還丹，俾花不老；更擁麗人修譜，與月俱新。苧羅山上，休招過去之魂；日宜園中，已約秋來重秀。
劉玉看罷大笑：「昨日山妻正望秋來再發，今朝親友，也邀此際芳菲。花果有靈，何妨再艷。」眾人道：「若是秋來再開，我輩當做花東與主人答席。」大家痛飲而散。足足盛了十日，餘外雖有殘紅，不能如極盛的時節那般香艷了。過了牡丹，又見新荷貼水，堪堪長起，香聞十里。有詩為證：
《咏荷葉》
魚戲銀塘闊，　　龜巢翠蓋圓。
鴛鴦偏受賜，　　深處作雙眠。
《咏荷花》
深紅出水蓮，　　一把藕絲牽。
結作青蓮子，　　心中苦更堅。
集／小說／隋史遺文／卷之十一／第五十二回　世充詭計敗魏公　　玄邃反覆死熊耳(P.543)
李密自恃兵多將廣，可以勝世充，寨中都不設有木柵。因新降將要立功，就用陳智略、張童兒、樊文超充頭陣；單雄信、程知節、羅士信打第二陣；自在後略陣；裴仁基因他苦苦不欲戰，他兒子行儼箭瘡未愈，著他同司馬鄭頲鎮守偃師。兵才離寨，不曾排開陣勢，那王世充領兵橫衝來了。陳智略這三將曾隨宇文化及，也是慣戰之將，也率麾下抵死相殺，不肯少退。但見：
角弓開月，羽箭飛星。鎗尖飄素雪，亂紛紛柳絮因風；劍影落長虹，光爍爍菱花漾水。鼓振三春雷動，旗搖五色雲奇。人懷報國，那裏惜熱血一腔；士急死𦁉節，全不顧壯軀七尺。正待要：
功銘麟閣為韓信，　　命盡烏江說霸王。
集／小說／西遊記／第十回　　老龍王拙計犯天條　魏丞相遺書託冥吏(P.109)
卻說太宗甦醒回來，只叫「有鬼！有鬼！」慌得那三宮皇后，六院嬪妃，與近侍太監，戰兢兢，一夜無眠。不覺五更三點，那滿朝文武多官，都在朝門外候朝。等到天明，猶不見臨朝，諕得一個個驚懼躊躇。及日上三竿，方有旨意出來道：「朕心不快，眾官免朝。」不覺倐五七日，眾官憂惶，都正要撞門見駕問安，只見太后有旨，召醫官入宮用藥。眾人在朝門等候討信。少時，醫官出來，眾問何疾。醫官道：「皇上脈氣不正，虛而又數，狂言見鬼；又診得十動一代，五臟無氣，恐不諱只在七日之內矣。」眾官聞言，大驚失色。
正愴惶間，又聽得太宗有旨宣徐茂功、護國公、尉遲公見駕。三公奉旨，急入到分宮樓下。拜畢，太宗正色強言道：「賢卿，寡人十九歲領兵，南征北伐，東攩西除，苦歷數載，更不曾見半點邪祟，今日卻反見鬼！」尉遲公道：「創立江山，殺人無數，何怕鬼乎？」太宗道：「卿是不信。朕這寢宮門外，入夜就拋磚弄瓦，鬼魅呼號，著然難處。白日猶可，昏夜難禁。」叔寶道：「陛下寬心，
今晚臣與敬德把守宮門，看有甚麼鬼祟。」太宗准奏。茂功謝恩而出。當日天晚，各取披掛，他兩個介冑整齊，執金瓜鉞斧，在宮門外把守。好將軍！你看他怎生打扮：
頭戴金盔光爍爍，身披鎧甲龍鱗。護心寶鏡幌祥雲，獅蠻收緊扣，繡帶彩霞新。這一個鳳眼朝天星斗怕，那一個環睛映電月光浮。他本是英雄豪傑舊勳臣，只落得千年稱戶尉，萬古作門神。
二將軍侍立門旁，一夜天晚，更不曾見一點邪祟。是夜，太宗在宮，安寢無事，曉來宣二將軍，重重賞勞道：「朕自得疾，數日不能得睡，今夜仗二將軍威勢甚安。卿且請出安息安息，待晚間再一護衛。」二將謝恩而出。遂此二三夜把守俱安。只是御膳減損，病轉覺重。太宗又不忍二將辛苦，又宣叔寶、敬德與杜、房諸公入宮，吩咐道：「這兩日朕雖得安，卻只難為秦、胡二將軍徹夜辛苦。朕欲召巧手丹青，傳二將真容，貼於門上，免得勞他，如何？」眾臣即依旨，選兩個會寫真的，著胡、秦二公，依前披掛，照樣畫了，貼在門上。夜間也即無事。
集／小說／繡像金瓶梅詞話／第五十五回　西門慶東京慶壽旦　苗員外揚州送歌童(P.317)
第五十五回　西門慶東京慶壽旦　苗員外揚州送歌童
「千歲蟠桃帶露攜，　　攜來黃閣祝期頤，
八仙下降稱觴日，　　七鳳團花織錦時；
六合五溪輸賀軸，　　四夷三島獻珍奇，
羲和莫遣兩丸速，　　願壽中朝帝者師。」
卻說任醫官看了脈息，依舊到廳上坐下。西門慶便開言道：「不知這病症看得何如？沒的甚事麼？」任醫官道：「夫人這病，原是產後不慎調理，因此得來。目下惡路不淨，面帶黃色，飲食也沒些要緊，走動便覺煩勞。依學生愚見，還該謹慎保重。大凡婦人產後，小兒痘後，最難調理。略有些差池，便種了病根。如今夫人兩手脈息，虛而不實。按之散大，卻又軟不能自固。這病症都只為火炎肝腑，土虛木旺，虛血妄行。若今番不治，他後邊一發了不的了。」說畢。西門慶道：「如今該用甚藥纔好？」任醫官道：「只是用些清火止血的藥。黃知毋為君，其餘只是地黃、黃岑之類，再加減些，吃下看住，就好了。」西門慶聽了，就叫書童封了一兩銀子，送任醫官做藥本。任醫官作謝去了。不一時，送將藥來。李瓶兒屋里煎服，不在話下。且說西門慶送了任醫官去，回來與應伯爵坐地。想起東京蔡太師壽旦已近，先期曾差玳安往杭州買辦龍袍錦繡
，金花寶貝上壽禮物，俱已完備，即日要自往東京拜賀，算來日期已近，自山東來到東京，也有半個月日路程，連夜收拾行李進發，剛剛正好，再遲不的了。便進房來和月娘說知，如此這般。月娘道：「這咱時不說，如今忙匆匆的，你擇定幾時起身？」西門慶道：「明日起身也纔彀到哩，還得幾個日頭。」西門慶說畢，就走出外來，分付玳安、琴童、書童、畫童，打點衣服行李，明日跟隨東京走一遭。四個小廝，各各收拾行李不迭。月娘便教小玉：「去請你各房娘，都來收拾你爹行李。」當下只有李瓶兒，一來有了孩子，二來服了藥，不出房來，其餘各房孟玉樓、潘金蓮一齊都到，走來的多動手，把皮廂、涼廂裝了蟒衣、龍袍、段匹、上壽等物，共有二十多扛，又整頓了應用冠帶衣服等件，一齊完了。晚夕，三位娘子擺設酒餚和西門慶送行，席上西門慶各人叮囑了幾句，自進月娘房裡宿歇。次日把二十扛行李，先打發出門。又發了一張通行馬牌，仰經過驛遞，起夫馬迎送。各各停當，然后進李瓶兒房裡來，看了官哥兒，與李瓶兒說了句話，教他好好調理，我不久便來家看你。」那李瓶兒閣著淚道：「路上小心保重。」直送出廳來，和月娘、玉樓、金蓮打夥兒送出了大門。西門慶乘了涼轎，四個小廝騎了頭口，望東京進發。迤行來，卻走了百里路程。那時日已傍晚，西門慶分付駐剳。驛官廝見送供應，過了一宵。明日天早，西門慶催促人馬，扛箱快行，一路看了些山明水秀。午牌時，打中火又行。路上相遇的，無非各路文武官員，進京慶賀壽旦的，也有進生辰摃的，不計其數。又行了十來日，算前途路已不多，趲到剛剛湊巧。宿了一晚，又行勾兩日，早到東京，進了萬壽城門。那時天色將晚，趕到龍德街牌樓底下，就投翟家屋裏住歇。那翟管家聞知西門慶到了，忙的出來迎接，各敘寒暄，吃了茶。西門慶叫玳安專管行李，一一交盤進了翟家裏來。翟謙交府幹收了，就擺酒和西門慶洗塵。不一
時，只見剔犀官卓上列著幾十樣大菜，幾十樣小菜，都是珍羞美味，燕窩、魚翅絕好下飯，只沒有龍肝、鳳髓；其餘奇巧富麗，便是蔡太師自家受用，也不過如此。當直的拿著通天犀杯，斟上蔴姑酒兒，遞與翟謙。接過滴了天，然後又斟上來，把盞與西門慶，西門慶也回敬了。兩人坐下，糖果、熱楪、按酒之物，流水也似遞將上來。酒過兩巡，西門慶便對翟謙道：「學生此來，單為老太師慶壽，聊備些微禮，孝順太師，想不見卻。只是學生向有相攀的心，欲求親家預先稟過，但拜太師門下做個乾生子，也不枉了一生一世。不知可以啟口帶攜的學生麼？」翟謙道：「這個有何難哉？我們主人雖是朝廷大臣，卻也極好奉承，今日見了這般盛禮，自然還要陞選官爵，不惟拜做乾子，定然允哩！」西門慶聽說，不勝之喜。飲殼多時，西門慶便推不吃酒罷。翟管家道：「再請一杯，怎的不吃了？」西門慶道：「明日有正經事，卻不敢多飲。」再四相勸，只得又吃了一杯。翟管家賞了隨從人酒食，分付叫把牲口牽到後糟去。當下收過了家活，就請西門慶到後邊書房裏安歇。排下好描金暖床，絞綃帳兒。把銀鉤掛起，露出一床好錦被，香噴噴的。一班小廝扶侍西門慶脫衣脫襪，上床獨宿孤眠，西門慶一生不慣，那一晚好難捱過也。巴到天明，正待起身，那翟家門戶重掩著，那裡討水來淨臉？直挨到巳牌時分，纔有個人把匙鑰一路開將出來。隨后一個小廝拿著手巾，一個捧著銀面盆，傾了香湯，進書房來。西門慶梳洗完畢，戴上忠靖冠，穿著外蓋衣服，一個在書房裡坐。只見翟管家出來，和西門慶廝見了坐下。當直的托出一個朱紅合子，裡邊有三十來樣美味。一把銀壺，斟上酒來，吃早飯。翟謙道：「請用過早飯，學生先進府去和主翁說過，然后親家搬禮物進來。」西門慶道：「多勞費心。」酒過數杯，就拏早飯來吃了，收過家活。翟管家道：「且權坐一回，學生進府去便來。」翟管家去不多時，忙跑來家
向西門慶說：「老爺正在書房梳洗，外邊滿朝文武官員，都各伺候拜壽，未得廝見哩。學生已對老爺說過了，如今先進去拜賀，省的泯襍，學生也隨後便到了。」西門慶不勝歡喜，便教跟隨人拉同翟家幾個伴當，先把那二十扛金銀段疋，抬到太師府前，一行人應聲去了。西門慶冠帶，乘了轎來，只見亂哄哄的挨肩擦背，都是大小官員來上壽的。西門慶遠遠望見一個官員，也乘著轎進龍德坊來。西門慶仔細一認，倒是揚州苗員外。卻不想苗員外也望見西門慶了。兩個同下轎作揖，敘別來寒溫。原來這苗員外是第一個財主，他身上也現做個散官之職。向來結交在蔡太師門下，那時也來上壽，恰遇了故人。當下兩個忙匆匆路次話了幾句，分手而別。西門慶來到太師府前，但見：
「堂開綠野，彷彿雲霄；閣起凌煙，依稀星斗。門前寬綽堪旋馬，閥閱嵬峨好豎。錦綉叢中，風送到畫眉聲巧，金銀堆裏，日映出琪樹花香。旃檀香，截成梁棟；醒酒石，滿砌階除。左右玉屏風，一個個九光紅拂；滿堂羅寶玩，一件件周鼎商彝。明晃晃懸掛著明珠十二，黑夜裡何用燈油；貌堂堂招致得珠履三千，彈短鋏盡皆名士。恁地九州四海，大小官員，多來慶賀；就是六部尚書，三邊總督，無不低頭。」正是：
「除卻萬年天子貴，　　只有當朝宰相尊。」
西門慶恭身進了大門，只見中門關著不開，官員都打從角門而入。西門慶便問：「為何今日大事，卻不開大門？」翟管家道：「原來中門曾經官家行幸，因此人不敢打這門出入。」西門慶和翟管家進了幾重門，門上都是武官把守，一些兒也不混亂。見了翟謙，一個個都欠身問管家：「從何處來？」翟管家答道：「舍親打山東來拜壽老爺的。」說罷，又走過幾座門，轉幾個彎，無非
是畫棟雕梁，金張甲第。隱隱聽見鼓樂之聲，如在天上的一般。西門慶又問道：「這裡民居隔絕，那裡來的鼓樂喧嚷。」翟管家道：「這是老爺教的女樂，一班共二十四人，也曉得天魔舞、霓裳舞、觀音舞，凡老爺早膳、中飯、夜燕，都是奏的。如今想是早膳了。西門慶聽言未了，又鼻子裏覺得異香馥馥，樂聲一發近了。翟管家道：「這裡老爺書房將到了，腳步兒放鬆些。」轉個迴廊，只見一座大廳如寶殿仙宮，廳前仙鶴孔雀，種種珍禽，又有那瓊花、曇花、佛桑花，四時不謝，開的閃閃爍爍，應接不暇。西門慶還未敢闖進，交翟管家先進去了，然后挨挨排排，走到堂前。堂上虎皮太師交椅上，坐一個大猩紅蟒衣的，是太師了。屏風後列有二三十個美女，一個個都宮樣粧束，執巾執扇，捧擁著他。翟管家也站在一邊。西門慶朝上拜了四拜，蔡太師也起身就羢單上回了個禮，這是初相見了。落后翟管家走近蔡太師耳邊，暗暗說了幾句話下來。西門慶理會的是那話了，又朝上拜四拜。蔡太師便不答禮，這四拜是認乾爺了，因受了四拜。后來都以父子相稱。西門慶開言道：「孩兒沒恁孝順爺爺。今日華誕，家裡備的幾件菲儀，聊表千里鵝毛之意。願老爺壽比南山。」蔡太師道：「這怎的生受！」便請坐下，當直的拏了把椅子上來，西門慶朝上作了個揖道：「告坐了。」就西邊坐地吃茶。翟管家慌跑出門來叫：「抬禮物的都進來。」二十來扛禮物，揭開了涼箱蓋，呈上一個禮目：大紅蟒袍一套、官綠龍袍一套、漢錦二十疋、蜀錦二十疋、火浣布二十疋、西洋布二十疋、其余花素尺頭共四十疋，獅蠻玉帶一圍，金鑲奇南香帶一圍，玉杯犀杯各十對，赤金攢花爵杯八隻，明珠十顆；又梯己黃金二百兩，送上蔡太師做贄見的禮。蔡太師看了禮目，又瞧了抬上二十來扛，心下十分懽喜，連聲稱多謝不迭。便教翟管家：「收進庫房去罷。」一面分付擺酒款待。西門慶因見忙沖沖，推事故辭別了蔡太師。太師
道：「既如此，下午早早來罷。」西門慶作個揖起身，蔡太師送了幾步，便不送了。西門慶依舊和翟管家同出府來。翟管家府內有事，也作別進去。西門慶竟回到翟家來，脫下冠帶，又整的好飯吃了一頓。回到書房，打了個磕睡，恰好蔡太師差舍人邀請赴席。西門慶謝了些扇金，著先去，隨后就來了。便重整冠帶，預先叫玳安封下許多賞封，做一拜匣盛了，跟隨著四個小廝，乘轎望太師府來，不題。且說蔡太師那日滿朝文武官員來慶賀的，各各請酒。自次日為始，分做三停，第一日是皇親內相，第二日是尚書顯要、衙門官員，第三日是內外大小等職。只有西門慶一來遠客，二來送了許多禮物，蔡太師到十分歡喜他。因此就是正日，獨獨請他一個。見說請到了新乾子西門慶，忙走出軒下相迎。西門慶再四謙遜，讓爺爺先行。自家屈著背，輕輕跨入檻內。蔡太師道：「遠勞駕從，又損隆儀，今日略坐，少表微忱。」西門慶道：「孩兒戴天履地，全賴爺爺洪福。些小敬意，何足掛懷？」兩個喁喁笑語，真似父子一般。二十個美女，一齊奏樂。府幹當直的斟上酒來，蔡太師要與西門慶把盞，西門慶力辭不敢，只領的一盞，立飲而盡，隨即坐了筵席。西門慶教書童取過一隻黃金桃杯，斟上了滿滿一杯。走到蔡太師席前，雙膝跪下道：「願爺爺千歲！」蔡太師滿面歡喜道：「孩兒起來。」接過便飲個完。西門慶纔起身，依舊坐下。那時相府華筵，珍奇萬狀，都不必說。西門慶直飲到黃昏時候，拿賞封了諸執役人，纔作謝告別道：「爺爺貴冗，孩兒就此叩謝。后日不敢再來求見了。」出了府門，仍到翟家安歇。次日，要拜苗員外，著玳安跟尋了一日，卻在皇城後李太監房中住下。玳安拏著帖子通報了。苗員外來出迎道：「學生一個兒坐著，正想個知心的朋友講講，恰好來得湊巧。」就留西門慶筵燕，西門慶推卻不過，只得便住了。當下山餚海錯，不記其數。又有兩個歌童，生的眉清目秀，開喉音唱幾套曲兒
。西門慶指著玳安、琴童、書童、畫童，向苗員外看著：「那班蠢材，只顧吃酒飯，卻怎地比的那兩個？」苗員外笑道：「只怕伏侍不的。老先生若愛時，就送上也何難。」西門慶謙謝不敢奪人之好。飲到更深，別了苗員外，依舊來翟家歇。那幾日內相府管事的，各各請酒，留連了八九日。西門慶歸心如箭，便叫玳安收拾行李。那翟管家苦死留住，只得又吃了一夕酒，重敘姻親，極其眷戀。次日，早起辭別，望山東而行。一路水宿風餐，不在話下。且說自從西門慶往東京慶壽，姊妹每眼巴巴望西門慶回來，多有懸掛。在屋裡做些針指，通不出來間耍。只有那潘金蓮打扮的如花以玉，嬌模喬樣，在丫環夥裏，或是猜枚，或是抹牌，說也有，笑也有，狂的通沒些成色，嘻嘻哈哈，也不顧人看見，只想著與陳經濟抅搭，便心上亂亂的焦燥起來。多少長吁短嘆，托著腮兒，呆登登本待要等經濟回來，和他做些營生。又不道經濟每日在店裡沒的閒。欲要自家出來尋著他，又有許多丫頭，往來不方便。日裡便似熬盤上蟻子一般，跑進跑出，再不坐在屋裡。那一日正是風和日暖，那金蓮身邊帶著許多麝香、合香，走到捲棚後面，只望著雪洞裡。那經濟日在店裡，那得脫身進來？望了一回不見，只得來到屋裡，把筆在手，吟哦了幾聲，便寫一封書封著，叫春梅逕送與陳姐夫。經濟接著，拆開從頭一看，卻不是書，一個曲兒。經濟看罷，慌的丟了買賣跑到捲棚後面看，只見春梅回房去對潘金蓮說了。不一時也跑到捲棚下，兩個遇著，就如餓眼見瓜皮一般，禁不的一身直鑽到經濟懷裡來，捧著經濟臉，一連親了幾個嘴，咂的舌頭一片聲响，道：「你負心的短命賊囚！自從我和你在屋裡，被小玉撞破了去後，如今一向都不得相會，這幾日你爹上東京去了，我一個兒坐炕上，淚汪汪只想著你，你難道耳根兒也不熱的？我仔細想來，你恁地薄情，便去著，也索罷休。只到了其間，又丟你不的。常言：『痴心女子負心
漢』，只你也全不留些情！」正在熱鬧間，不想那玉樓冷眼瞧破，忽然抬頭看見，順手一推，險些兒經濟跌了一交。慌忙驚散不題。那日吳月娘、孟玉樓、李瓶兒同一處坐地，只見玳安慌慌的跑進門來，見月娘磕了個頭道：「爹回來了。小的一路騎頭口，拏著馬牌先行，因此先到家。爹這時節也差不上二十里遠近了。」月娘道：「你曾吃飯沒有？」玳安道：「從早上吃來，卻不曾吃中飯。」月娘便教玳安廚下吃飯去。又教整飯，待大官人回來，自和六房姊妹同夥兒到廳上迎接。正是：
「詩人老去鶯鶯在，　　公子歸時燕燕忙。」
四人閑話多時，卻早西門慶到門前下轎了。眾妻妾一齊相迎進去。西門慶先和月娘廝見畢，然后孟玉樓、李瓶兒、潘金蓮依次見了。西門慶和六房妻小，各敘寒溫。落后書童、畫童也來磕了六房的頭，自去廚下吃飯。西門慶把路上辛苦，并到翟家住下，明日蔡太師厚情，與內相日日吃酒事情，備細說了一遍。因問李瓶兒：「孩子這幾時好麼？你身子怎地調理？吃的任醫官藥，有些應驗麼？我雖則往東京，一心只弔不下家事哩！店裡又不知怎樣，因此急忙回來。」李瓶兒道：「孩子也沒甚事，我身子吃藥后，略覺好些。」月娘一面教眾人收好行李及蔡太師送的下程，一面做飯與西門慶吃，到晚又設酒和西門慶接風。西門慶晚就在月娘房裏歇了兩夜，兩個是久旱逢甘雨，他鄉遇故知，懽愛之情，多不必說。次日，陳經濟和大柤來廝見了，說了些店裡的帳目，應伯爵和常時節打聽的大官人來家，都來望西門慶。出門廝見畢，兩個一齊說：「哥哥一路辛苦。」西門慶便把東京富麗的事情，及太師管待情分，備細說了一遍，兩人只顧稱羡不已。當日西門慶留二人吃了一日酒，常時節臨起身，向西門慶道：「小弟有一事相求，不知哥可照顧麼？」說著只
是低了臉，半含半吐。西門慶道：「但說不妨。」常時節道：「實為住的房子不方便，待要尋間房子安身，卻沒有銀子，因此要求哥周濟些兒，日后少不的加些利錢，送還哥哥。」西門慶道：「相處中說甚利錢！我如今忙忙地，那討銀子？且待到韓夥計貨船來家，自有個處。」說罷，常時節、應伯爵作謝去了，不在話下。且說苗員外自與西門慶相會在太師府前，便請了一席酒，席上又把兩個歌童許下了。那一日西門慶歸心如箭，卻不曾作別的他，竟自歸來了。員外還道西門慶在京，伴當來翟家問著。那翟家說：「三日前西門大官家去了。」伴當回話，苗員外纔曉的。卻不道君子一言，快馬一鞭。不送去也罷，不和我合著氣，只后邊說不的話了。便叫過兩個歌童，分付道：「我前日請山東西門大官，席上把你兩個許下他。如今他離東京回家去了，我目下就要送你們過去，你們早收拾包裹，待我稍下書打發你們。」那兩個歌童，一齊陪告道：「小的每伏侍的員外多年了，卻為何今日閃的小的們不好。又不知西門大官性格怎地，今日還要員外做主。」員外道：「你們卻不曉的，西門大官家裡，豪富潑天，金銀廣布，身居著右班左職，現在蔡太師門下做個乾兒子。就是內相朝官，那個不與他心腹往來？家裡開著兩個綾段舖，如今又要開個標行，進的利錢也委的無數，況兼他性格溫柔，吟風弄月，家裡養著七八十個著頭，那一個不穿綾著襖。後房裡擺著五六房娘子，那一個不插珠挂金，那些小優們戲子們，個個借他錢鈔，服他差使。平康巷、青水巷這些角伎，人人受他恩惠，這也不消說的。只是咱前日酒席之中，已把小的子許下他了。如今終不成改個口哩？」那歌童又說道：「員外這幾年上不知費盡多少心力，教的俺們彈唱哩。如今才曉得些絃索，卻不留下自家歡樂，怎地倒送與別人快活？」說罷，不覺地撲哩吊下淚來。那員外也覺慘然不樂，說道：「小的子，你也說的是！咱也何苦定要是這等
？只是：『人而無信，不知其可也。』那孔聖人說的話，怎麼違得？如今也由不得你。待咱修書一封，差令伴當送你去，教他把隻眼兒好生看覷你們。你到那邊快活，也強似在我這裡一般。」就叫那門館先生寫著一封通候的八行書信，後面又寫那相送歌童，求他青目的語兒。又寫個禮單兒，把些尺頭書帕，做個通問的禮兒。差了苗秀、苗實，齎拏書信，護送兩個歌童，一霎時拴上了頭口，帶了被囊行李，直到山東西門慶家來。那兩個歌童當時忍不住腮邊淚滴，又是主命難違，只得插燭也似磕了幾個頭，謝辭了員外，番身上馬，迤邐行來，見那青山環馬首，綠水繞行鞭，酒帘深樹裡，草舍落霞前。止為那遏行雲歌聲絕代，不覺的辭恩主跋涉風煙，這兩個思鄉念主，把那些檀板風流，陽春白雪兒多忘卻。這兩個忙投急趨，止思量早完公事，披星帶月的夜忘眠。正是：
「朝為苗府清歌客，　　暮作西門侑酒人。」
遠遠望見綠樹林中，挂著一個望子。那歌童道：「哥，走了這一日了，肚里有些飢了，且吃盃酒兒去。」只見四個人兒滾鞍下馬，走入店中。那招牌上面寫的好說：「神仙留玉佩，卿相解金貂。」真個是好酒店也！四人坐下，喚過賣打上兩角酒來。攘個葱兒、蒜兒、大賣肉兒、豆腐菜兒，舖上幾碟，正待舒懷暢飲。忽地裡回頭看時，止見粉壁上飛白字，寫著兩行說道：
「千里不為遠，　　十年歸未遲；
總在乾坤內，　　何須嘆別離？」
正對著兩個歌童眼兒，不覺的藥賣有病的了，動人心處，撲流下兩行淚來，說道：「哥，我們隨著員外，指望一蒂兒到底。誰想酒席中間，一言兩句，竟把我們送與別人。人離鄉賤，未知
去後若何？」那苗秀、苗實把好言知慰了一番，吃了飯，上馬又走。四個牲口，十六個蹄兒，端的是走的好。不多幾個日頭，就到東平府清河縣地面。四人拴了牲口，下馬訪問端的，一直地竟到紫石街西門慶家府裡投下。卻說那西門慶，自從東京到家，每日忙不迭送禮的請酒的，日日三朋四友。既要與大娘兒接風，又要與各房兒繾綣，朝朝殢雨尤雲。以此不曾到衙門裡去走，連那告假的帖兒，也不曾消的。那日清閒無事，且到衙門裡升堂畫卯，把那些解到的人犯，也有姦情的、鬥毆的、賭博的、竊盜的，一一重問一番。又把那些投到文書，一一押到日僉押了一會。乘了一乘涼轎，幾個牢子喝道了，簇擁來家。只見那苗秀、苗實與那兩個歌童已是候的久了，就跟著西門慶的轎子，隨到前廳，雙膝跪下稟說：「小的是揚州苗員外，有書拜候老爺。」磕個頭起在一邊。那西門慶舉個手說著起來，就把苗員外別來的行徑，寒暄的套語，問了一會。就叫書童把銀剪子剪開護封，拆了內函封袋，打開副啟，細細看時，只見那苗秀、苗實依先跪下，奉過那許多禮物說道：「這是俺員外一點孝心，求老爹俯納。」西門慶喜之不勝，連忙叫玳安收起禮物，請起苗秀、苗實，說道：「我與你員外千里相逢，不想就蒙員外情投意合，十分相愛，就把歌童相許，那時酒中說話，咱也忘卻多時。因為那歸的忙促，不曾叩府辭別。正在想著，不意一諾千金，遠蒙員外記憶。我記得那古人交誼，止有那范張結契，千里相從，古今以為美談。如今你們那個員外，委的也是難的！」稱長道好，細細又感謝了一番。只見那兩個歌童重新走過。又磕幾個頭，說道：「員外著小的們伏侍老爺，萬求老爺青目。」西門慶見兩個兒生得清秀，真真嫋嫋媚媚。雖不是兩節穿衣的婦人，卻勝似那唇紅齒白的妮子。歡天喜地，就請四位管家前廳茶飯。一面整辦厚禮，綾羅細軟，修書答謝員外。一面收拾房間，就叫兩個歌童，在于書房伺候著。只見那
應伯爵諸人，聞知此事，通來探望。西門慶就叫玳安裡邊討出菜蔬、嗄飯、點心、小酒，擺著八仙卓兒，就與諸人燕飲，就叫兩個歌童前來唱，只見捧著擅板，拽起歌喉，唱一個：
[新水令]　　「小園昨夜放江梅，另一番動人風味。梨花迎笑臉，楊柳妒腰圍。試問荼開到海棠未？」
[駐馬聽]　　「野徑疏籬，陣陣香風來燕子；小園幽砌，紛紛晴雨過林西。芳心不與蝶潛知，暗香未許蜂先覺。闌遍倚，不知多少傷心處？」
[雁兒落帶得勝令]　　「我則見碧陰陰西施鎖翠，紅點點鶗鳺拋珠淚；無仙仙砑光帽帽簪，虛飄飄花谷樓前墜。尚兀是芳氣襲人衣，豔質易沾泥。落處魚驚，飛來蝶欲迷。尋思憑誰寄，還悲花源未可期。」
那西門慶點著頭道：「果然唱得好！」那兩個歌童打個半跪兒，跪將下告道：「小的們還學得些小詞兒，一發歌與老爹聽。」西門慶說道：「這卻更好。」便教歌詞：
「試裂齊紈，施鉛槧，爰圖春牧。草淺淺細舖平野，散騎黃犢。一卷殘書牛背穩，數聲短笛煙光綠。想按圖題詠，賦新詞，勞心曲。　　文章妙，傳芸局；音調促，譛絲竹。倚清歌，追和陽春難續。一代風流誇好事，可堪膾炙人爭錄。羨先生想像，賦高唐，情詞足。」
又：
「畫出耕圖，郊原外，東阡西陌。町疃曲群山環翠，岸塍聯絡，綠遍田疇多忝　，麥纂纂蠶盈箔。彷彿有溪水繞柴門，山如削。　　扶藜杖，徑丘壑；穿林藪，聽猿鶴。子
耕耘妻饁，服勞耕作。喬木陰森流憩處，皤然捫腹舒雙足，羨先生想像詠豳風，村田樂。」
又：
「寫就丹青，新圖好，溪山環繞。隱隱遍沙汀水岸，綠蘋紅蓼。一派秋光連浦淑，短蓑篛笠煙波渺。看此時網得幾鮮鱗，鱸魚小。　　漁唱起，飛鴻杳；江月白，歸雲少。倚蓬窗，試覓舊盟鷗鳥。借問忘機當日事，何如此際心情悄。羨先生想像詠滄浪，起塵表。」
又：
「四野雲垂，冰花碎，平舖茅屋。紅爐暖，妻煨山芋。自斟醽醁，課僕採薪去外戶。呼兒引鶴翻平陸，攬此景寫入畫圖中，娛心目。　　縱貴富，天之祿；懼盛滿，吾之欲。騁妍奇，攄寫好詞盈軸。愧我倡酬才思澀，輸他文采機關熟。羨先生想像樂桑榆，顏如玉。」
果然是聲遏行雲，歌成白雪，引的那後邊娘子們吳月娘、孟玉樓、潘金蓮、李瓶兒都來聽著，十分歡喜。齊道：「唱的好。」只見潘金蓮在人叢裡，雙眼直射那兩個歌童，口裡暗暗低言道：「這兩個小夥子，不但唱的好，就他容貌也標致的緊。」心下便已有幾分喜他了。當下西門慶打發兩個歌童東廂房安下，一面叫擺飯與苗秀、苗實吃，一面整頓禮物回書，答謝苗員外。
畢竟未知何如，且聽下回分解：
集／小說／型世言／卷之九／第三十三回　　八兩銀殺二命　一聲雷誅七兇(P.544)
這日還是皎日當天，睛空雲凈，只見：
燦爍爍火飛紫焰，光耀耀電閃金蛇。金蛇委轉繞村飛，紫焰騰騰連地赤。似塌下半邊天角，疑崩下一片山頭，怒濤百丈泛江流，長風弄深林虎吼。
一會子天崩地裂，一方兒霧起天昏，卻是一個霹靂過處，只見有死在田中的，有死在路上的，跪的、伏的，有的焦頭黑臉，有的偏體烏黑。哄上一鄉村人，踏壞了田，擠滿了路，哭兒的，哭人的，哭爺的，各各來認。一個是鮑雷，一個是花芳，一個是尤紹樓，一個史繼江，一個范小雲，一個邵承坡，一個郎念海，卻是一塊兒七個。
寸人乃寸己，　　欺人難欺天。
報應若多爽，　　舉世皆邪奸。
里遞做一樁奇事呈報，勞氏也去替庾盈出訴狀，道「遭鮑雷等七人陷害，今七人俱被天譴，乞行審豁。」縣尊見了，事果奇特，即拘七人家屬。只見尤賢的兒子，正拿了這分的一兩三錢銀子去買材，被差人拿住，一齊到官。縣尊一嚇，將鮑雷主謀、花芳助力、人分贓，一一供出。縣尊因各犯都死，也不深究，止將銀子追出，將庾盈放了，房屋給與勞氏，他埋葬溫氏。庾盈雖是一時受誣，不數日便已得白，笑是鮑雷這七兇，他道暗室造謀，神奇鬼秘，又七個證一個，不怕庾盈不償命。誰知天理昭昭，不可欺昧。故人道是問官的眼也可瞞，國家的法也可骫，不知天的眼極明，威極嚴，竟不可躲。若使當日庾盈已成獄，也不奇，七人剩一個，也不奇；誰知昭昭不漏如此乎？可以三省。
雨侯曰：今之邑令有威者多，稱明者少。故懾于威者，猶欲炫其明。安得神雷遍天下乎？吾知奸風少戢矣！
叢書／紀錄彙編／水東日記摘抄／卷四(P.1-1)..[明萬暦沈節甫輯陽羨陳于廷刊本]
謝員友規者鄞人洪武初以戶役起𠑽浙江憲司吏非其志也告指疾求退得調臨洮府後例𠑽興州衞軍員善為文有鳴窮集又有臨江潘若水者及　王府引禮舍人以言事權翰林待詔與修永樂大典坐事黜為西寧行太僕寺吏亦善詩有退庵集正綂初太僕司能若水卒于長安而解學士大紳永樂中亦嘗謫河州衞吏關中因有吏中三傑
之稱解公文翰氣節聞天下人能言之近見若水桃源賦員所作與速魯麻序別口毒答二文賦多不錄員之文曰速魯麻者西域人也父熟麳牟與媼曲术氏私遇於瓮吉氏而生速魯麻魯麻生而父㓕姓母育之仍養於瓮氏少生硬不循理㳒母力變其氣質瓮氏亦護之謹時其暄而溫良之既久儁永出流輩人交口譽之予家居時雖數千里外同聞其名泊遷臨洮比入境舒於石井驛驛長廖某請曰此有速魯麻者頗慕聖贒而為其道聞先生優入聖贒之域渴心願見先生幸嘗試之予
聞曰人希聖贒即聖贒之徒矣命之見時天沍寒瓮氏抱之附火久乃至則坐之兩楹之間凝重不語予亦莫知其中之羙惡淳漓也廖乃命白水執杓起請又俾渭川祝童子導引之尋勃勃若欲有所言者廖起揖予即之口談源然泉湧出其風味沉浸醲郁視督郵從事軰皆風斯下者誠企聖贒而有得者也予甚愛之因詢之所自生予以其父特飲食之徒耳况難於明言之者戱撮其母之事目為曲生從予至臨洮予所居已樂軒軒未嘗一日無賓賓至輒𤲢𤲢必設席必召生俾應賓生不
在賓即不歡賓或雅愛生生亦不為之盡有　忤令者生必徃浮之人有速予飲者亦必先召生焉或嘲生曰吾與爾交昔何醲至今淡泊若是耶生曰吾聞人之論交君子若水小人若醴公等欲終小人乎又有嘲生曰爾特糟之餘耳生曰公等皓首窮古人之糟粕曾不得嚌其粒許局者吾之糟粕有餘味而心醉者耶其辯給皆此𩔗生風流醞籍能助人興予每製文辭揮翰墨必先召生資之起予生則盡出底蘊與壼公商公軰俱來予歡然與之傾倒然後肆意命筆䫫漢籍按：「䫫」字疑為「類」字之誤。有神助予以是益
喜生生或值予有不懌必慇懃慰籍至屢拒不肯厺俟復故乃已從予八年蓋未始朝夕離也一日生傾倒大甚致予發狂而為人所尤予則以尤生絕弗與交生蹐門謝曰僕厚於先生先生弗能大受以致尤是則先生之罪僕薄乎云爾顧以先僕不亦過乎予無以詰遂弗絕曰然自是亦知其非益友稍稍疎之而生來益勤予亦不得不為之竭忠盡歡云至於承祀事謁大賓必豫飭舘人嚴止雖生求見亦不與接也今予當朝京師生遠送予于會寧蓋距臨洮已三百里矣將別白予曰鄉僕
求見先生先生不鄙夷之而酷嗜僕至欲同𣦸生若李白之於舒州力士雖一致之先生於尤先生䫫漢籍按：「䫫」字疑為「類」字之誤。躬自厚而薄責於僕誠知己者已今先生當入中州與聖贒者遊僕豈不願從以廁跡其間念風土各宜適孽沽衒之徒冐聖贒之名以欺人先生慎勿與交以耗其神僕之族有阿剌吉者脩坎離之術錬形歛精能以遠人先生尤勿與交以損其眞予應曰諾因𤲢生復飲盡歡而別是日洪武己巳夏四月二十有一日也　洪武己巳之秋予隸兵籍都城艮維之姚坊門廼九月八日與其儕輸
作于公晨自龍江之次舁巨木抵門乃歸則寘檐繂牗下治蔬食食畢仍以日之餘力銷彘肪乎罁旋以讀書比夜漏下二十刻許罷極而睡夢一神人赧如其形歘如其聲瞋色盛氣指予謂曰吾寧女讐也耶何今日毒我之力也予矍然問曰子為誰何毒也其神曰女終日毒我不識我耶我托形汝靣㞐中嶽下山林間我口神丹朱也汝顧諉以不識非𡚶甚歟予俛默良久徐謂之曰子神而尸子口予其思子是毒乎今子謂予毒予反而不得也敢問毒子何若口神曰若欲言若毒也耶女他
日固恒毒我而莫甚今日請為子數之啟明在地翰音未呼蓐坐而食飯糲蔬麄畧弗下咽子強致之毒我一也出廁徒旅傫然就途或驕而歌或悲而吁頤撼莫合息窒兩紓子之毒我二也眾其舉任子肩非勝眾呼倡子邪訝以讐奄奄綴息叩叩聯聲子之毒我三也弛檐作肆我謂稍間號咷以慟於邑而歎奚體之勞而予之煩子之毒我四也徃復三舍繇昕踵矄傴投圭蓽浙炊是親復飲食予猶昔所云含此　四毒庶夜而訴若之何比暮而猶予勤也膏𧸐弗耀目眵弗舒擁郟據几復
書于劬兀兀矻矻伊伊吾吾使吾屬羅千虎賁正輪之徒舉頟頟焉而搖熇熇焉而歊爍爍焉而焦吾苟非子讐何子毒吾之饒耶吾見托形於他人之靣者食前方丈已飯羶薌左絲右竹已龤宮商代言敷奏已宣詞章㞐則潄乳覲則含香液津流潤輔靨生光此固富貴者為然然至托於貧賤者視我猶愈也彼歌則不哭勞則不讀乞匄盃炙亦饜膏腹獨我不幸而為子所毒也予復之曰子之言止是乎吾眞有毒於子也言苟止是則子之託形於吾乃大幸也而非有毒也吾語子大幸設
子不幸託形於便佞之人截截譱諞營營忒忮如簧覆邦危機生厲則人將惡子而目子為利矣設子不幸託形於亂世之人卷智囊括束辯滕緘下𥚟之惴上謫之監則人將戒子而謂子為箱矣子又不幸托形於深中之人鬼蜮幻詐率狙狼譎謀以秘藏害乃昭發則人將冀子之㓕而并軀之馘矣其或傷於辯而摺羅千悖於詈而拔正倫怙於不順而斧虎賁是皆若屬之不幸者其毒若此而子不聞乎今吾之處子也食必正茹必壽哇不義謝嗟來是自子而入者無違而子可無麄糲之辭
矣衜灋言頌雅詩禁躁𡚶屏支離是自子而出者咸宜而子可無劬書之譏矣𦎟味雖不足猶暮鹽而朝虀有言雖不信猶正理而達辭用能守子如瓶而譱千里之樞機凡此數者皆子之大幸顧謂余毒子何是非之背馳歟若夫勞而歌其事哭而宣其悲呼以相其力吁以洩其思是皆人情之常吾不虞子之栖栖也於是口神恧縮內顧噤不得語慙謝而厺予亦遂寤則趣趣五皷而自公召之者在戶矣亟召墨卿錄其所臆秉檐與繂復趨厥役
叢書／紀錄彙編／奇聞類紀摘抄／卷二／五行紀／衣帛火異(P.31-1)..[明萬暦沈節甫輯陽羨陳于廷刊本]
衣帛火異
國朝張靖之景泰中一日暮歸入室更衣暗中有火星星自裙帶中出晶熒流落凢三四見家人相顧失色莫知其何來也兩山墨談杭人王宗海一日會宴于友人朱來鳯家宗海指身之絨衣曰昔在京都一夕其衣遍流火星爍爍有㣲聲過日亦然客甚駭之又見黃門張静之文集載云某新製綾衣
偶因婢妾拂摺間火星隨衣飛地未知何也七修䫫藁
叢書／寶顏堂秘笈／續集：脉望／卷二(P.1-1)..[明萬曆繡水沈氏尚白齋刻本]
經世書云天之神棲於日人之神發於目生身處此物先天地生没身處此物先天地没水火木金土之五行攢簇於此肝心脾肺腎之五者鍾靈於此唾涕精津氣血液之七物結秀於此內指通玄秘訣云含光便是長生藥變骨成金上品僊又云撮聚雙精在眼前燒成便可點金僊金華詩云雙童常守洞門立三島眞人長𨓏還金笥寳籙云性之初見如星大圓佗佗光爍
爍修丹之士纔見此物分明便是元氣產矣故滄海洞源之間或如一顆或如一鈎從下而上漸升漸長此是先天眞一凝而顯象非幻妄也三日月出庚曲江上月華瑩靜有箇鳥飛皆此旨耳𣷉陽子云是一土坯水火煆煉方能成磚水火交似冷如氷從泥丸而降丹田不出月餘神水將畢霎時現出水中之金紫色光明大如米粒結在明堂千變萬化開眼不見閉眼觀之
在泥丸或走或飛或上或下只在內而不在外工夫到此不可言談亦不可昏睡堅心上下照顧此第七轉工夫也
叢書／寶顏堂秘笈／普集：山行雜記／序　宋彥(P.1-1)..[明萬曆繡水沈氏尚白齋刻本]
日將入歩西湖堤右小龍王廟坐門闌望湖湖修三倍於廣廟當其衝得湖勝最全墻東角臨湖有一線路側身轉入隙地半規更堪坐坐少許山作赭色已而霞光萬道貫地亘天被堤緑楊如城隔水山如靑綃水紋如綘彀鋪地旣若紅色欲燃久之霞漸紫而暝烟合矣月色東上
爍爍浮動鎔金跳溢山漸白樹稍靑所稱玉漵金塘不是過也
叢書／詩詞雜俎／二家宮詞／宋　徽宗(P.1-1)..[明天啓崇禎間汲古閣毛晉輯刊本]
画鷁閒登錦纜開蘭橈飛迅水縈廻龍頭爍爍紅旗動驚起沙鷗掠岸來
叢書／正誼堂全書／陳清瀾先生學蔀通辯／卷之十一　終編中(P.1-1)..[清康熙張伯行編同治左宗棠增刊本]
陳淸瀾先生學蔀通辯卷之十一
終編中
此卷所載著朱子敎人之法在於敬義交修知行兼盡不使學者陷一偏之失而流異學之歸也此聖學之塗轍也
或曰子之為學不求諸心而求諸迹不求之內而求之外吾恐聖賢之學不如是之淺近而支離也朱子曰人之所以為學心與理而已心雖主乎一身而其體之虛靈足以管乎天下之理理雖散在萬物而有用之微妙實不外乎
一人之心初不可以內外精麤而論也然或不知此心之靈而無以存之則昏昧雜擾而無以窮眾理之妙不知眾理之妙而無以窮之則偏狹固滯而無以盡此心之全此其理勢之相須蓋亦有必然者是以聖人設敎使人默識此心之靈而存之於端莊靜一之中以為窮理之本使人知有眾理之妙而窮之於學問思辨之際以致盡心之功巨細相涵動靜交養初未嘗有內外精麤之擇及其眞積力久而豁然貫通焉則亦有以知其渾然一致而果無內外精麤之可言矣今必以是為淺近支離而欲藏形匿影別為一種幽深恍惚艱難莽絕之論務使學者阻然措其
心於言語文字之外而曰道必如此然後有以得之則是近世佛學詖淫邪遁之尤者而欲移之以亂古人明德新民之實學其亦誤矣大學或問
此條言存心致知相須互發正所以示入道之要而不陷於異學之失也
朱子曰學者工夫惟在居敬窮理此二事互相發能窮理則居敬工夫日益進能居敬則窮理工夫日益密涵養本原思索義理須用齊頭做方能互相發程子下須字在字便是要齊頭著力並朱子語類
此卷所載乃眞朱子定論王陽明乃摘取朱子救偏藥
病之言為定論援朱入陸夫豈其然
朱子曰知行常相須如目無足不行足無目不見論先後知為先論輕重行為重朱子語類
此尤萬世不易之論傳習錄乃謂知行合一行而後知其橫說豎說誑嚇眾生甚矣
或問有只敎人踐履者朱子曰義理不明如何踐履曰他說行得便見得曰如人行路不見便如何行朱子語類
陸學一派有此說朱子闢之明矣
朱子曰書曰知之非艱行之惟艱工夫全在行上朱子語類
上論先後知為先也此論輕重行為重也皆確論也
朱子曰涵養致知力行三者便是以涵養做頭致知次之力行次之不涵養則無主宰旣涵養又須致知旣致知又須力行若致知而不力行與不知同亦須一時並了非謂今日涵養明日致知後日力行也要當皆以敬為本敬只是提起這心莫敎放散恁地則心便自明這裏便窮理格物見得當如此便是不當如此便不是旣見了便行將去朱子語類
朱子平日論為學工夫多因事因人而發未有若此條之完全而曲盡者可謂至言矣
朱子答項平父書云人之一心萬理具僃若能存得便是
聖賢更有何事然聖人敎人所以有許多門路節次而未嘗敎人只守此心者蓋為此心此理雖本完具卻為氣質之稟不能無偏若不講明體察極精極密往往隨其所偏墮於物欲之私而不自知近世為此說者觀其言語動作略無毫髮近似聖賢氣象正坐此耳又曰此心固是聖賢本領然學未講理未明亦有錯認人欲作天理處不可不察伊川先生云涵養須用敬進學則在致知此兩句與從上聖賢相傳指訣如合符契
朱子答曾光祖書云求其放心乃為學根本田地旣能如此向上須更做窮理工夫方見所存之心所具之理不是
兩事隨感卽應自然中節方是儒者事業不然卻亦與釋子坐禪攝念無異矣並朱子文集
此二書言不可偏於存心而缺於致知其弊將流於禪學近世為此說者正是指陸學也
朱子答胡廣仲書云來諭謂知之一字便是聖門傳授之機以聖賢之言考之似皆未有此等語意卻是近世禪家說話多如此若必如此則是未知以前可以怠惰放肆無所不為而必若曾子一唯之後然後可用力於敬也此說之行於學者日用工夫大有所害恐將有談玄說妙以終其身而不及用力於敬者非但言語之小疵也
朱子答符舜功書云常謂敬之一字乃聖學始終之要未知者非敬無以知已知者非敬無以守若曰先知大體而後敬以守之則夫不敬之人其心顚倒繆亂之不暇亦將何以察乎大體而知之耶並朱子文集
此二書言不可偏於致知而缺於持敬其弊亦流於禪學也
朱子答張敬夫書云儒者之學大要以窮理為先蓋凡一物有一理須先明此然後心之所發輕重長短各有準則若不於此先致其知而但見其所以為心者如此識其所以為心者如此泛然而無所準則則其所存所發亦何自
而中於理乎且如釋氏擎拳豎拂運水搬柴之說非不見此心非不識此心而卒不可與入堯舜之道正為不見天理而專認此心以為主宰故不免流於自私耳
又答書云以敬為主則內外肅然不忘不助而心自存不知以敬為主而欲存心則不免將一箇心把捉一箇心外面未有一事時裏面已有兩頭三緒不勝其擾擾矣就使實能把捉得住只此已是大病況未必眞能把捉得住乎儒釋之異亦只於此便分了如云常見此心光爍爍地便有兩箇主宰不知光者是眞心乎見者是眞心乎並朱子語類
此二書一言不窮理而務識心一言不主敬而欲存心
其弊皆流於禪學也
朱子曰孟子曰博學而詳說之將以反說約也語云博我以文約我以禮須是先博然後至約人若先以𥳑易存心不知博學審問愼思明辨篤行將來便入異端去
朱子曰如論語一貫孟子自得之說只是說一番何曾全篇如此說今卻是縣虛說一箇物事不能得了只要那一去貫不要從貫去到那一如此則中庸只消天命之謂性一句及無聲無臭至矣一句便了中間許多達德達道達孝九經禮儀三百威儀三千之類皆是麤迹都掉卻更不去理會只恁縣虛不已恰似村道說無宗旨底禪樣瀾翻
地說去也得將來也解做頌燒時也有舍利只是不濟得事並朱子語類
此二條言為學工夫當致其博不可偏於約也偏約則流於禪矣
楊道夫言羅先生敎學者靜坐中看喜怒哀樂未發謂之中未發作何氣象朱子曰斯說終是偏病道理自有動時自有靜時學者只是敬以直內義以方外見得世間無處不是道理雖至微小處亦有道理便以道理處之不可專要去靜處求所以伊川謂只用敬不用靜便說得平也是他經厯多故見得恁地正而不偏
朱子曰濂溪言主靜靜字只好做敬字看故又言無欲故靜若以為虛靜則恐入釋老去
朱子答張元德書云明道敎人靜坐蓋為是時諸人相從只在學中無甚外事故敎之如此今若無事固是只得靜坐若特地將靜坐做一件工夫則卻是釋子坐禪矣但只著一敬字通貫動靜自無間斷不須如此分別也朱子文集
此三條言為學工夫當主於敬不可偏於靜也偏靜則流於禪矣按程氏遺書問敬莫是靜否伊川先生曰纔說靜便入於釋氏之說也不用靜字只用敬字纔說著靜字便是忘也朱子之說本此
按吾儒所說靜字與禪學說靜辭同意異吾儒主於無欲而靜禪學主於無事而靜故曰心不可泊一事曰無事安坐瞑目澂心此陸學之主於無事而靜也太極圖說曰無欲故靜通書曰一者無欲也無欲則靜虛動直此聖賢之主於無欲而靜也無欲而靜則卽為敬為誠無事而靜則入於空虛流於寂滅此正所謂差毫釐而謬千里所謂句句同事事合然而不同近世學者疏略於此等處未嘗看破所以坐為陸子所惑
問先生所作李先生行狀云終日危坐以驗乎喜怒哀樂未發之前氣象為如何而求所謂中者與伊川之說若不
相似朱子曰這是舊日下得語太重今以伊川之語格之則其下工夫處亦是有些子偏今終日危坐收斂在此勝如奔馳若一向如此又似坐禪入定
問伊川答蘇季明云求中於喜怒哀樂卻是已發觀延平亦謂驗喜怒哀樂未發之前氣象為如何此說又似與季明同朱子曰但欲見其如此耳然亦有病若不得其道則流於空故程子云今只道敬並朱子語類
朱子答呂士瞻書云程先生云涵養於未發之前則可求中於未發之前則不可此語切當不可移易李先生當日用功未知何如後學未敢輕議但今當只以程先生此語
為正朱子文集
此二條卽與前三條之意相發而於未發工夫不可毫釐有差矣續編載朱子辯呂與叔楊龜山未發之說與此相表裏當參考
按朱子初年嘗答何叔京書云李先生敎人大抵令於靜中體認大本未發時氣象分明卽處事應物自然中節此乃龜山門下相傳指訣此書王陽明採入晚年定論朱子作延平行狀亦深取此說後來乃以為不然者蓋子思作中庸止說喜怒哀樂未發謂之中平鋪示人未嘗敎人靜坐體認以求見乎中也靜坐體認之說非聖賢意也起
於佛氏也六祖所謂不思善不思惡認本來面目宗旨正此也宗杲所謂無事省緣靜坐體究亦此也後世學者做存心工夫不得其眞多流於此也在昔惟程伊川識破此弊至門人呂與叔楊龜山輩皆倍其師之說而仍主此說傳之豫章延平以至朱子早年亦主此說以為入道指訣迨晚年見道分明始以為不然
居業錄曰與儒道相似莫如禪學後之學者做存心工夫不得其眞多流於禪又曰學一差便入異敎其誤認聖賢之意者甚多按近世靜坐求中之說正是此病
或曰然則豫章延平二先生亦流於禪而同於陸學耶
曰豫章學於龜山延平學於豫章體驗未發之說轉相承沿蓋尊信其師之過所見有似於禪耳初非有心於禪也卽其平日亦未嘗恃此而廢讀書窮理之功也非如陸學一派則明宗禪旨而以經書為糟粕註腳以讀書窮理為逐外為障蔽也二者烏得同耶
朱子曰未發固要存養已發亦要審察無時不存養無事不省察
或問工夫當養於未發曰未發有工夫旣發亦用工夫旣發若不照管也不得也會錯了
如涵養熟者固自然中節便做到聖賢於發處亦須審其
是非而行涵養不熟底雖未必能中節亦須直要中節可也要知二者可以交相助不可交相待並朱子語類
此三條又與前三條之意相發而於未發已發工夫不可毫釐有偏矣又按朱子文集有中庸首章說以致中為敬以直內以致和為義以方外以涵養省察為敬義夾持卽與此同意
按子思作中庸發明中和之旨內外兼該動靜畢擧未嘗有所輕重朱子釋之亦以涵養省察交致並言工夫不容少缺此聖賢萬世無弊之道也近世陸學一派惑於佛氏本來面目之說謂合於中庸未發之中於是只
說未發不說已發只說涵養不說省察陷於一偏流於空寂全非聖賢之旨
按孔子敎人未嘗言及於未發其語門弟子只說非禮勿視聽言動居處恭執事敬與人忠言忠信行篤敬之類皆是就已發處言之也夫孔子豈不知未發之旨哉誠以為未發工夫微妙無形而易差已發工夫則明顯有迹而易力未發難於捉摸而已發有可辯別據依與其以無形示人而啓學者騖虛好高之弊孰若就有形易見處求之之為務實而無失也至於子思喫緊為人中和之論兼該竝擧心學之祕發洩盡矣豈可復重彼
輕此舍孔門中正平實之道而徇禪宗偏弊浮虛之說亂道而誤人哉志於學者不可以不辯
朱子文集有觀列子偶書云向所謂未發者卽列子所謂生之所生者死矣而生生者未嘗終形之所形者實矣而形形者未常有爾豈子思中庸之旨哉朱子論佛學剽掠莊列及此見近世講學之弊類如此云
朱子曰今人論道只論理不論事只說心不說身其說至高而蕩然無守流於異端空虛之說且如天下歸仁只是天下與其仁程子云事事皆仁是也今人須要說天下皆歸吾仁之中其說非不好但無形無影全無下手腳處夫
子對顏淵克己復禮之目亦只是就視聽言動理會蓋人能制於外則可以養其內固是內是本外是末但偏說存於中不說制於外則無下手腳處此心便不實外面儘有過言過行更不管卻云吾正其心有此理否朱子語類
此語與前後皆相發
說為學次第朱子曰本末精麤雖有先後然一齊用做去且如致知格物而後誠意不成說自家物未格知未至且未要誠意須待格了知了方去誠意安有此理聖人亦只說大綱自然底次序是如此
自格物至平天下聖人亦是略分箇先後與人看不成做
一件淨盡無餘方做一件如此何時做得成並朱子語類
此論於大學尤有功
朱子答吳晦叔書云大學之書雖以物格致知為用力之始然非謂初不涵養踐履而直從事於此也又非謂物未格知未至則意可以不誠心可以不正身可以不修家可以不齊也但以為必知之至然後所以治己治人者始可以盡其道耳若曰必俟知至而後可行則夫事親從兄承上接下乃人生之所不能一日廢者豈可謂吾知未至而暫輟以俟其至而後行哉朱子文集
此書卽同前意近日王陽明講學謂世儒不當分先知
後行謂朱子不當作格致補傳必待豁然貫通地位然後誠意則有白首不及為之患今考朱子意正不然而陽明不知而妄譏也
近世東陽盧正夫著荷亭辯論一書以譏朱子其中有云大學格物乃先格明德新民之所在朱子乃謂盡格天下之物而於草木塵息無不窮究則是初入大學者先於明德親民之外用工夫㫄詢博訪徧觀盡識非惟泛無指歸日亦不足矣按此言卽與陽明所譏同意皆未嘗深考而妄譏之過也今考證於左
朱子曰程子謂今日格一件明日又格一件積習旣多然
後脫然有貫通處某嘗謂他此語便是眞實做工夫來他也不說格一件後便會通也不說盡格得天下物理後方始通只云積習旣多然後脫然有箇貫通處
明道云窮理者非謂必盡窮天下之理又非謂止窮得一理便到但積絫多後自當脫然有悟處又曰自一身之中以至萬物之理理會得多自當豁然有箇覺處今人務博者卻要盡窮天下之理務約者又謂反身而誠則天下之物無不在我者皆不是如一百件事理會得六七十件了這三四十件雖未理會也大槩是如此向來某在某處有訟田者契數十本中間一段作偽崇寧政和間至今不決
將正契及公案藏匿皆不可考某只索四畔眾契比驗前後所斷情偽更不能逃者窮理亦只是如此
致知一章此是大學最初下手處程子此處說得節目甚多皆是因人之資質耳雖若不同其實一也見人之敏者太去理會外事則敎之使去父慈子孝處理會曰若不務此而徒欲汎然以觀萬物之理則吾恐其如大軍之遊騎出太遠而無所歸若是人專只去裏面理會則敎之以求之情性固切於身然一草一木亦皆有理要之內事外事皆是自己合當理會底但須是六七分去裏面理會三四分去外面理會方可若工夫中半時已自不可況在外工
夫多在內工夫少耶此尤不可也並朱子語類
朱子答陳齊仲書云格物之論伊川意雖謂眼前無非是物然其格之也亦須有緩急先後之序如今為學而不窮天理明人倫講聖言通世故乃兀然存心於一草木一器用之間此是何學問如此而望有所得是炊沙而欲其成飯也來諭似未看破此處朱子文集
按近世疑朱子格物之訓大槩不過曰務知而緩於行也騖外而遺於內也功博而難盡也學汎而無歸也今觀此數條其於此弊朱子皆已見之豫籌之熟而近世察言不精立論輕率妄毀儒先賺惑來學之罪不能免
矣愚不忍朱子之受誣懼道術之分裂憂橫議之日新月盛其禍不知何時而已也特考著於篇
居業錄曰程朱發明道理如此明白開示為學工夫如此眞切今人又做差了道之興喪不係於天乎愚嘗竊論之三代而下人物而至於程朱亦可以無譏矣講學而至於程朱亦可以無疑矣其言亦儘精儘密儘美儘僃矣今之學者所急惟一行字耳誠能實循其言亦足以造道而成德矣誠能主敬以立其本窮理以致其知反躬以踐其實過則聖及則賢不及則亦不失於令名矣而何必騁其聰明矜其辯慧另出一機軸以求勝於
古人哉吾見求勝未能而已淪於佛老之謬妄矣學者舍程朱不為而欲為佛老烏在其為智
侯官楊　浚雪滄總校
侯官張亨嘉燮鈞覆校
侯官馬琇荃瑩岡分校
福州林　鉞左亭分校
陳淸瀾先生學蔀通辯卷之十一終
