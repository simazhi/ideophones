子／釋家／大正新脩大藏經／第四十七冊　諸宗部四／一九九五　法演禪師語錄三卷／卷上／舒州白雲山海會演和尚初住四面山語祿(P.649-1)
No. 1995
法演禪師語錄卷上
舒州白雲山海會演和尚初住四面山語錄
參學才良編
師開堂日。授疏示眾云。兵隨印轉。將逐符行。請對尊官。分明剖露。宣疏了指法座云。此大寶華王座。從朝至暮。與諸人同起同坐。諸人還見麼。若見。更不在陞。若不見。莫道今日謾儞。便陞座拈香云。此一瓣香。先為今上皇帝。伏願。常居鳳扆永鎮龍樓。次拈香云。此一瓣香。奉為州縣官僚。伏願。乃忠乃孝惟清惟白。永作生民父母。長為外護紀綱。又拈香云此一瓣香。得來久矣。十有餘年海上雲遊。討一箇冤讐。未曾遭遇。一到龍舒。果遇其人。方契憤憤之心。今日對大眾雪屈。須至爇卻。為我見住白雲端和尚。從教熏天炙地。一任穿過蔡州。有鼻孔底辨取。龍門和尚白槌云。法筵龍象眾。當觀第一義。師云。若論第一義。西天二十八祖唐土六祖。立在下風。一大藏教白雲萬里。摩竭掩室毘耶杜口。正在夢中。千佛出世寐語未了。文殊普賢拗曲作直。所以道。設使言前薦得。猶是滯殼迷封。縱饒句下精通。未免觸途狂見。若也把定封疆。說什麼法堂前草深一丈。直得凡聖路絕鳥飛不度。天下衲僧無出氣處。眾中莫有不甘底麼。出來相見。時有僧問。優曇花現方便門開。朝
宰臨筵如何舉唱。師云。今日好睛。學云。杲日當空清風匝地。師云。省得我多少。問如何是人中境。師云。寶閣凌空金鐸響。怪松隈險野猿啼。學云。如何是境中人。師云。鼻直眼橫。乃云。更有問話者麼。若無。雙泉今日向第二義門。放一線道。與諸人相見。和泥合水一上。且要釋迦彌勒動地雨花。文殊普賢觀音勢至。各踞一方助佛揚化。皆務本事器量堪任。雙泉不免也入一分。共說東家杓柄長西家杓柄短。任從春草青青炎光爍爍。秋樹葉零冬氷片薄。何故如是。且要諸人順時保愛謝辭不錄乃拈起拄杖云。古人道。拈起也天回地轉。放下也草偃風行。四面即不然。拈起也七穿八穴。放下也錦上鋪花。且道。還有為人處也無。良久云。來年更有新條在。惱亂春風卒未休
子／釋家／大正新脩大藏經／第四十七冊　諸宗部四／一九九七　圓悟佛果禪師語錄二十卷／卷一／上堂一(P.714-2)
陞座云。火不待日而熱。風不待月而涼。鶴脛自長。鳧脛自短。松直棘曲。鵠白烏玄。頭頭露現。若委悉得。隨處作主。遇緣即宗。竿木隨
身。逢場作戲。有麼有麼。問靈雲見桃華。衲子如何通信。師云。滿山紅爍爍。進云。上機頓曉。中下何如。師云。頂門上著眼。進云。功不浪施去也。師云。儞腳跟下作麼生。僧云。踏破澄潭月。師云。當空轟霹靂。進云。泥牛吼處天關轉。木馬嘶時地軸搖。師云。闍梨還和得麼。僧拍手三下。師云。錯錯錯。進云。靈山授記未到如此。師云。不是苦心人不知。進云。輕輕躡足龍門過。惹得清風動地來。師云。被闍梨帶累。問大庾嶺頭提不起。如今何得在師邊。師舉拂子。進云。拈來當宇宙。錦上更鋪華。師云一葉落知天下秋。進云。九九八十一。還歸有道君。師云。但恁麼信取。問兵隨印轉。和尚今日兵印在手。如何受用。師云。看取令行時。進云。和尚還用得斬諸侯劍麼。師云。嚇殺人。進云。四海浪平龍睡穩。九天雲靜鶴飛高。師云。卻得闍梨共證明。進云。昭覺從此佛日光輝去也。師云。也不消得。乃云。我本無心有所希求。今此寶藏自然而至。上是天下是地。左邊廚庫右邊僧堂。前是佛殿三門。後是寢堂方丈。寶藏在什麼處。還見麼。如今坐立儼然。見聞不昧。光輝溢目。寂爾無垠。盡凡聖情脫知見縛。長河為酥酪。大地變黃金。從自己胸襟流出一句。作麼生道。今古長如白練飛。一條界破青山色。下座
子／釋家／大正新脩大藏經／第四十七冊　諸宗部四／一九九七　圓悟佛果禪師語錄二十卷／卷二／上堂二(P.718-2)
師指法座云。大眾見麼。寶華王座列祖共登。車不橫推理無曲斷。便陞座拈香云。此一瓣香。奉為今上皇帝。祝嚴聖壽萬歲萬歲萬萬歲。伏願。叡算等乾坤。聖明逾日月。龍圖鳳曆彌億萬年。玉葉金枝亘百千劫。次拈香。奉為權府通判朝請檢法。在坐尊官諸衙勳貴。伏願。高遷祿位永固壽基。又拈香云。此一瓣香。淮甸昔年酬價。錦官舊日曾拈。如今海眾要知。不免分明說破。奉為蘄州五祖山第十二代故演禪師。爇向爐中。與天下衲僧出氣。遂敷坐。洛浦和尚白槌云。法筵龍象眾。當觀第一義。師云。早是第二了也。若論勝義諦中真勝義。文彩未兆一槌未落。把斷要津不通凡聖。不於言下薦。不向意中求。既然草偃風行。不免隨波逐浪。還有共相證據者麼。師乃云。爍迦羅眼頂上放大光明。摩醯首羅面門現奇特相。一言含眾象。一句逗群機。何止猛虎
穴裏橫身。萬仞峯頭側足。所以道。顯大機明大用。得失俱喪是非杳忘。絕塵絕跡透色透聲。重重無盡事事圓融。又如華嚴法界無邊香水海。不可說浮幢王剎。盡向這裏一時開現。即此現成。即此受用。不以眼見。不以耳聞。不以口談。不以心知。還證得麼。若也證得。不必覺城東際初見文殊。樓閣門開方參慈氏。敢問大眾。且道。即今是什麼人境界。舉拂子云。盧舍本身全體現。當機直下沒纖毫。到洛浦上堂云。萬木縈紆一逕遙。耽耽古屋枕山腰。今朝喜到深深處。幾度飛書辱見招。爍爍山桃似火。絲絲溪柳拕金。日暖風和鸎吟燕語。所以不離普光殿。不出菩提場。遍遊華藏海無邊剎境。左穿右穴重重無盡一一交羅。且作麼生是洛浦深深處。覿面若無宗正眼。回頭只見翠山巖
子／釋家／大正新脩大藏經／第四十七冊　諸宗部四／一九九七　圓悟佛果禪師語錄二十卷／卷十八／頌古上(P.798-1)
生耶死耶築著磕著。不道不道藏頭露角。黃
金靈骨鏗鏘。白浪滔天卓犖。殷勤為語透關人。萬里孤光長爍爍。無摸索趙州。石橋成略彴
子／釋家／大正新脩大藏經／第四十七冊　諸宗部四／一九九八Ａ　大慧普覺禪師語錄三十卷／卷十二／讚佛祖／大慧普覺禪師自讚／禪人求讚(P.862-2)
鐵蛇在握。毒氣爍爍。擬議不來。劈口便著
秉炬入塔
子／釋家／大正新脩大藏經／第四十七冊　諸宗部四／一九九九　密菴和尚語錄一卷／臨安府徑山興聖萬壽禪寺語錄(P.965-3)
街坊納疏上堂。僧問。寶山既到莫空歸。如何是徑山寶。師云。有眼者見。進云。圓陀陀光爍爍。遮邊那邊無不著。師云。海神知貴不知價。留與人間光照夜。進云。和尚還知麼。師云。老僧若知。即說似上座。師乃云。去年第一會。水陸街坊。今年羅漢第一會裏納疏。識得去年人。便是今年事。今年與去年。非新亦非故。攂鼓共證明。眉毛俱卓竪。北欝打三更。西瞿日未暮。其施汝者不名福田。供養汝者墮三惡道。還會麼行到水窮處。坐看雲起時。復舉僧問趙州。如何是不錯底路。州云。明心見性是不錯底路。師云。趙州眼觀東南。意在西北。大似狐狸戀窟。有甚快活處。忽有問徑山如何是不錯底路。只向他道。家家門裏透長安
子／釋家／大正新脩大藏經／第四十七冊　諸宗部四／二○○○　虛堂和尚語錄十卷／卷十／後錄三／真贊／新建淨慈天錫莊請(P.1061-2)
新建淨慈天錫莊請
不期而會。不約而同。晴光爍爍。和氣融融。際遇兩朝聖主。中興徽廟禪叢。良田天錫平如砥。坐對靈苗歲歲豐
子／釋家／大正新脩大藏經／第四十八冊　諸宗部五／二○○六　人天眼目六卷／卷一／臨濟宗一／智海普融(P.302-3)
智海普融
一喝金剛劍用時。寒光爍爍射坤維。語言擬議傷鋒刃。遍界髑髏知不知
一喝金毛輕踞地。檀林襲襲香風起。雖然爪距不曾施。萬里妖狐皆遠避
一喝將為探竿草。南北東西無不到。短長輕重定錙銖。平地茫茫須靠倒
一喝不作一喝用。三世古今無別共。落花三月睡初醒。碧眼黃頭皆作夢
子／釋家／大正新脩大藏經／第五十冊　史傳部二／二○六一　宋高僧傳三十卷／卷二十二／感通篇第六之五正傳十三人　附見五人／宋魏府卯齋院法圓傳鑛師　李通玄(P.853-1)
論曰。丹成轉數。服則登仙。慧鍊功夫驗之果證。若或名未標於籙籍。力未合於經王。烏以經舉此身出過凡世。徒秖眩曜肉眼驚忙猿心。所謂釋氏之儔高下異爾。亦乃譬同群象也。牙能觝觸鼻善卷舒。力卻九牛奔過駟馬矣。別有阿耨池岸香醉山陰象。則鼓雙翼以飛騰。用七支而巧便。與夫海山之象百倍絕倫。厥號藹羅伐拏。象中龍也。諒知沙門有所感通斯之謂歟。若夫能感所通。則修行力至必有天神給侍是也。能通所感。則我施神變現示於他是也。能所俱感通則三乘極果。無不感通也。昔梁慧皎為傳創立神異一科。此唯該攝究極位之聖賢也。或資次徵祥階降奇特。當收不盡。固有缺然。及乎宣師不相沿襲。乃釐革為感通。蓋取諸感而遂通通則智性。修則感歟果乃通也。覈斯理長無不包括。亦猶班固增加九流變書為志同也。復譬聖人重卦不亦愈於始畫者乎。然則前不仰觀俯察後可變通此非宣師之能據嘉祥變例而能矣。原夫室靜生虛白。心靜則神通。儒玄所能我道奚若。引發靜慮自在現前。
法不喧囂萬緣都泯。智門開處六通由是生焉。動相滅時五眼附茲照矣。目連運用彰何第一之名。那律觀瞻有是半頭之見迷盧入其芥子。海水噏於毫端。不思議時凡夫之心口兩喪神通生處諸佛之境界一如。復次我教法中以信解修證為准的至若譯經傳法生信也。義解習禪悟解也。明律護法修行也。神異感通果證也。孰言像末無行果乎。亦從多分說也。秖如檀特刻杖表侯景之西歸。河禿指天知文襄之南面光師入安樂之行弟子證三昧之門。泗上僧伽十九類身之應現。萬迴尊者五千餘里之往來。諸方更有其異名。此剎彌觀其奇迹。難拘定態莫檢恒形。從願海而起身。元惟智積。自意生而分質。素是康僧。岸覩菩薩之迎生。英致秦襄之就食。留年不測示跡無方。或揚化於數朝。或受齡於三百。或令竈祠而墮。或得御笛而迴。珪戒嶽神安救唐相。或漉龍兒而至。或擎銷骨而征。入聖寺門認諸葛亮。或神光出口。或怪物沈河。豐干識其文殊。無相免其任俠。夢送浮圖而渡海。身分窰窟以安禪。或放毫相之光。或令公主之誕。或獲珠之爍爍。或擾虎之耽耽。或記宰臣。或移巢鵲。壽過百歲身隱五臺。或讖草書。或求聽眾。或隱形而留影。或見母而便生。或題異辭。或語虓獸。記韋公之滅度。驚張瀆之夜歸。不濡其服而渡溪。不泄其穢而恒食。或倒立而死。或直吐其鳩。或身首異處而還連。或半年坐亡而復起。若以
法輪啟迪。多作沙門之形。設如異迹化成。或作老叟之貌寒山拾得瘡痍可惡疥癘堪嫌。或逆逜於恒流。或譸張於下類。伊皆難測。孰曰易知。將逆取順之由。反權合道之意耳。或曰。感通之說近怪乎。對曰。怪則怪矣。在人倫之外也。苟近人情之怪。乃反常背道之徒歟。此之怪也。非心所測。非口所宣。能至其涯畔矣。令神仙鬼物皆怪者也。仙則修鍊成怪。鬼則自然為怪。佛法中之怪則異於是。何耶。動經生劫依正法而修。致自然顯無漏果位中之運用也。知此怪正怪也。在人情則謂之怪。在諸聖則謂之通。感而遂通。故目篇也。故智論云。以禪定力服智慧藥。得其力已遂化眾生。復置世界於一毛。疑海水為五味。故曰緣法察境。唯寂乃照。始驗佛門龍象間代一生出而攝諸不慚愧也矣
子／釋家／大正新脩大藏經／第五十一冊　史傳部三／二○七六　景德傳燈錄三十卷／卷三十／魏府華嚴長老示眾(P.466-2)
魏府華嚴長老示眾
佛法事在日用處。在爾行住坐臥處喫茶喫飯處言語相問處。所作所為舉心動念又卻不是也。會麼。若會得即今無礙自在真人。若也未會則是箇檐枷帶鎖重罪之人。何故如此。佛法不遠隔塵沙劫。爾一念中見得。在爾眉毛鼻孔上。爾若不見得。如接竹點月在處。切莫思惟不可言語。爾時中承何恩力。若知得爾須有箇歡喜處。古人道。常寂寂常歷歷。諸佛不求覓。眾生斷消息。爾會得麼。一切諸法本無情。一切諸佛本自靈。混然同太虛無欠亦無餘。會麼。若不會直是箇觸途成滯。不知箇身落地處茫茫劫劫只是戀物著境認色為實。不
捨恩愛癡迷財寶。立我爭人一團子意氣。些子箇違情面青面赤。說強道弱。我不受人欺瞞。我是大丈夫兒。養妻養子。爾豈知在業海之中罪坑之內。喫肉如似餓鬼吞屍。噇酒如餓狗飲水。愛色如渴蠅咂血。不知此身是大禍患恣縱無明愚養意氣。不久敗壞浪死虛生。枉經千劫徒然出沒。何不識取金剛堅固之體長生不滅之道。在世頭枿枿地。口子吧吧地。眼子眨眨地。無常殺鬼到來向床上。猶似使心用行戀財戀境。驀然驅去見閻老子。一詞不措鐵罏火炭銅柱刀山盡為戲翫。恁時追悔大段難為免離。爾如今病未來尋身。何不於十二時中求一毫善利辨取津梁。幻化色身憑何為實。諸佛過去留經造論。一切善法與爾初學底人。懺罪滅障漸漸增長利益。求善知識開示解脫法門。向無明性中認取箇真實主人。於萬劫中得箇人身也不容易。爾還知箇身本性與佛同時本無欠少。有一大事在爾尿囊裏糞堆頭。光爍爍地圓陀陀地。還信得及麼。若信不及也從爾深坑罪海永墮沈淪。爾若迴光返照。於一剎那中即心念息。時中迷惑煩惱癡暗狂情頓自消滅。諸緣境界轉為甘露醍醐安樂國土。豈不是好否。聖人道。萬法從心生。萬法從心滅。皆由爾心。善惡也只由爾心。地獄天堂也只由爾心。只今相應與佛合。智即是佛也更無相誑。直下奉信無疑心即正覺。又何必歷僧祇大劫。此身今生
甚大難遇。莫道我是凡夫自家退屈。千經萬論只為眾生迷亂不識本性。爾暫時間那取些子貪物底工夫。看經書上義理。只言眾生被一切境攝。著慾之故。山僧苦口實為忉忉。爾還肯麼。爾還信麼。尋常著寒著熱。些子違情喫辛受苦不得卻。於日用時中自不醒悟。整頓取心好為取身好。百年如箭富貴如夢。恩情也只不久。百年無多日。頭白是病來。病是業債來。業債是死來。死是地獄來。爾莫道。我為人平生好心吉善。只依本分不作惡事我無罪過。別教爾有箇好生處。我即今朝未信爾在何故爾平等在甚處。爾還知否。不依佛法一切法皆是邪法外道見解。更莫說擔人擔。我貪色愛財餐魚啖肉妄言綺語。日費上事罪業極深。爾莫道。我捨財造塔起殿設僧轉經。便為長久功德。以此為實未可託倚眾中。老和尚也為爾不得。爾還知麼。爾有千般萬種無明罪業。佛亦為爾不得。須是爾自家著力前程自辦。爾若作一切有為功德。只是造業增長頑福。不生箇清淨知見。山僧雖然。求得供養日夜不安為慮未是在。還知麼。一任爾說向諸方。耆宿笑我也。嫌山僧不得。欲問爾施主得錢處。想爾應不濟潤於人。不救拔貧苦者。了得了取喫休。了取著休。早修行休。度此身休。悔取心休。悔取心休伏惟珍重
子／釋家／大正新脩大藏經／第五十二冊　史傳部四／二一○二　弘明集十四卷／卷十三／王該日月燭(P.89-2)
夫含氣之倫其神無方。蠢爾之類其質無常。寄若水勢託若火光。隨行繾綣迭枯迭芳。往來出沒冥冥茫茫。洪海環流大變輪迴。乘波遠漂濟來曷階。宛轉三塗之中。沈滯八難之圍。愍企竅之無期。悼容作之有歸。瞻崇德之可速。鑒聚凶之宜遲。斯成務之易覩。匪先見之動微。五福起於履是。六極構於蹈非。理感自然冥對玄凝。福兮誰造禍兮孰興。水運鍾卑人道惡矜。釁因豐積祉緣謙升。僮孺正而鬼退。丈夫邪而魅凌。覽形聲之兩偶。考休咎之雙徵。理投思而合契。迹望目而相應。若圓轉之抱規。猶直桷之附繩。蒼犬出於帝父。黃熊咨於聖子。聿徵化而不救。奚天屬之云恃。諒求福之在躬。信為人之在己。咨次吸其靡常。知忽往其何止。彼非人之什岌。豈無氣之所始。悲婉變之夭徂。還託生於家豕。昔鞠育而懷抱。今屠刳以為禮。神居妙而恒我。形受變而易體。未一旬而相忘。可長歎而流涕。夫閘愚其皆然。匪伊人之獨
爾。察寡孕於嘉類。悟繁產於蟲豸。喻零霖其猶希。若翻囊之倒米。為囂囂以日日。誰識伏而達倚。匪余情之能測。謬聞之以如是。若夫倒置之族曚曚徒生。兵風既至忽然潛征。神道雖昧鬼法尤明。徘徊中陰徂彼鐵城。霄絕望舒晝無曜靈。身造笮萼之檻。足蹈炎炭之庭。刀岳霜鋩以積刃。劍林翹鋒而嘯精。陶銅汪洋以海涌。巨鑊波沸而雷鳴。閻王領閱卒傍執釵。三扐一奮百千累羅。鴆鴆利嘴煌煌火車。銳釘欃槍狡狗凝牙。淫徒燋於幻柱。饑囚枯於塵沙。資輕妙之靈質。益痛戮之易加。永煩冤以彌劫。安斯酷之可過。三六峻罔不可列縷。千條殊劇萬端異苦。靡喘息而不經。俄聿來而忘宇。予略一朝以言之。將終年而震楚。爰有五德無玷。十淑道全。夕陽造逝慶升九天。寶殿晃昱高構虛懸。瓊房兼百瑤戶摩千。金門煥水精之朗。玉巷耀琉璃之鮮。珠樹列於路側。鸞鳳鳴於條間。芳華神秀而粲藻。香風靈飄而飛煙。想衣斐釁以被軀。念食苾芳以盈前。彼羲和之長邁。永一日而萬年。無事為以干性。常從容於自然。映光蘂之爍爍。眇輕騰之翩翩。究妙音之至樂。窮有生之遐延。捨陋世而上濟。伴超倫之高遷。然夫饗茲舊德日用玉食。厥土不毛罔施稼穡。積畜雖多焉有不竭。齡祚雖修終焉歸滅。三災起而宮宇散。七證至而天祿絕。會大秋以考落混椿菌之無別。是以如來大聖三達洞照。哀我困蒙。曉了道要。善權灑落。或麁或妙。如溟海之運流。若
天日之垂曜。上士虛懷忘其言。中才貞志執其教。教無定方適物所由。宜陸以車。應水以舟。敷設云云。廣術悠悠。駧未塞乎三百。要指在乎一幽。掘累玄之綱領。遣毛目於鬯裘。宏籠大訓展我智分。治無不均。質有利鈍。虛往實歸。各足方寸。愚黠並誘龍鬼俱化。萬塗叢歸一由般若。譬彼濟海非船莫過。驅萬動於道場。畢無為而息駕。本夫三乘之始同歸一無。才照各異致用參殊。應真忘有而求空。遂耽空而恬愉。緣覺亮累於知微。爰遷玄而不居。雖妙迹其再喪。猶有遣而未虛。開士解物於都盡。作無存其焉除。悟之豁於鑒先。體之冥乎意初。理重深而絕韻。疇剋諒而業諸。自古在昔先民有遇。堂堂蔭映躬受聖喻。喁喁群黎耳目仰注。或發矇於一咳。或革面於一哺。並因言而後化。未有人而不度。善逝迄今道運轉衰。大教雖存味之者希。栴檀與蓼蘇同芬。夜光與熠燿齊暉。于氏超世綜體玄指。嘉遁山澤仁感虎兕。護公證寂道德淵美。微吟穹谷枯泉漸水。闕叟登霄衛度係軌。咸淡泊於無生。俱脫骸而不死。今則支子特秀領握玄標。大業冲梓神風清肅。一言發則蘊滯披。三番著則重冥昭。見之足以洗鄙吝。聞之可以落衿驕。遜濯流以逸契。詠遂初於東睪。何深味以栖素。輕大寶於秋毫。道風之所扇蕩。深達之所逍遙。才不難則賢不貴。愚不笑則聖不高。遠聲見陋於近耳。孰能忘味於聞韶哉。奚適非道何之無神。理有精麁物有彥真。大居細君小為
碩臣。羽族隸乎金翅。甲屬屬乎須倫。兩儀宗於太極。眾星繫於北辰。是以九十六種枝條繁張。輕遺重根躁廢靜王。俱曰與聖各擅一方。或移山而住流。或倏忽於存亡。命天衣之采粲。嘯靈廚之芬芳。曜振旅之兇暴。化礫石之琳琅。竭變幻之掘奇。惜有待之無長。斯乃數內之甘醇。不如至道之糟糠者也。逮乎列仙之流練形之匹。熊經鳥伸呼吸太一。夕餐渝陰與素月。朝挹陽霞與朱日。赤斧長生於服丹。涓子翻飛於餌朮。安期久視於松毫。豐人輕舉於柏實。彼和液之所深。足支年而住質。中不夷而外猗。徒登雲而殞卒。俱括囊以堅固同門而共出。理未升於顏堂。永封望乎孔室。貴乎能飛則蛾蝶高翬。奇乎難老則龜蛇修考。伊逆旅之遊氣。唯心玄之可寶。存形者不足與論神。狎俗者未可與言道。道乎奚言無問無對。諮者叩窮應者負內。默之斯通語焉則匱。當於玄珠與講道。吾成罔象與無謂兀然寂泊玄酬有箴。宗鑽浮饗莫悟冥音。希之彌錯搜之愈沈。郢人其逝為誰匠椹。設筌蹄乎淵薈。俟魚兔乎川林。儻得意於談表。共目擊而廢心。無運睒倏。往矣斯復。忍立賢達忽如涉宿。千師誕化。肇過一六。慈氏方隆。仰期仁育。孰云數遼瞥若眴目。靈轡雖迅緣樞靡
窮。彼無本標我有始終。假步灼電之末。託息石颷之中。知畏塗而驚寇。迷塵欲之致戎。替遠勝而婪近。謂賒儉而交豐。不防枯於未颷。既零落於勁風。思反蔕而更秀。結萬悔其胡充。是以大誓之徒燒指穿石。冥期無待。志與心積。浚智塹。崇慧壁。拔神劍。揮戒戟。想將萌而夷斬。情向兆而翦刺。掃六賊於胸中。休五道之長役。拱己內治總持法忍。三世都寂一心豁盡。寄耳無明寓目莫准。塵隨空落穢與虛隕。廓焉靈悟因權作尹。普濟安度大悲誰愍。託蘧廬以和光。常遊居乎冥泯。任天行與物化。如蹈水之無軫。若乃妙變神奇理不思議。大千舉於指掌。芥子含於須彌。四海宅於毛孔。七寶永於劫移。可信而不可尋。可由而不可知。非談詠之所宣。惡毫素之能披。善乎優陀之言也。使夫智者滿於天下。人有百頭。頭有百舌。舌解百義。辯才鋒逸。合茲人以讚道。猶萬分而未一。唯覺覺之相歎。乃敷暢而彰悉。矧愚昧之固陋。託狂簡而仰述。抗螢燭之烱烱。欲增暉以毘日者歟
史／地理／宋元方志叢刊／嘉泰吳興志　宋談鑰　纂修／卷十八／事物雜志／長興縣(P.4847-1)
長興縣
晏子城　在縣西南百二十里晏子鄉吳地志云齊晏子娶吳王女築此城舊編云今耕者每得黃金狀類四角菱花焰爍爍名晏子金有客題詩云豚肩不掩豆一裘三十年身後黃金出其然不其然
史／地理／宋元方志叢刊／寶慶四明志　宋胡榘　修　方萬里　羅濬　纂／卷十四／奉化縣志卷第一／敘水渠堰碶閘橋梁津渡附／水(P.5184-1)
𩷍魚潭縣西南四十里蓬島後萊山谷閒南與石樓山
烏潭相望東為東山玉沙井北直安巖山白巖窩皆旱暵雩禱之所潭徑二丈餘深廣如之其流縈繞於松林金溪二鄉溉田甚博出于富壩港與鎮亭水合而入于江國朝祥符閒有漁者沿流擲釣至潭所俄有魚隨鉤而上五色斕斑而有二翼漁者駭然急棄于潭歸語鄉人人未之信翌日有紅光燭天人猶疑之會歲大旱鄉人合道釋巫覡鳴鐃搥鼓以迎之俄有小鰻如綫躍立于巖壁閒隨取而歸未出山而雨大至歲則大熟于是鄉之父老相率為建祠宇立龍王像自是台明之禱者不遠數百里駢集淳熙閒歲甚旱鄉人三沐三薰一步一拜以禮之周日夜而後至潭所黎明未得所請忽有大蛇紅質黑斑兩目如金其光爍爍周回以視人人益驚懼蜿蜒歷于巖壑閒截水上流食頃投于淵而莫知所在是歲雖赤地千里而此鄉獨蒙其利歲得下熟𩷍音役今俗呼為翼
史／地理／宋元方志叢刊／嘉泰會稽志　宋沈作賓　修　施宿　等纂／卷十七／魚部(P.7038-2)
石首魚本草云和蓴作羹開胃益氣加鹽暴乾食之名為鮝音想土俗愛重以為益人雖乳婦在蓐亦可食至為之語曰此養人之魚也炙食之主消瓜成水魚初出水能鳴夜視有光又野鴨頭中有石云是此魚所化舊說北人有寓南海者夜視糞筐中有光燭之但魚頭爾去燭復然以為不祥及啟食奩窺其餘臠亦有光益恐明日詢之土人乃知此海魚之常近歲舟行蕭山道中晦夕潮汎甚大溢入漕渠鹹水為船頭所激爍爍有光以篙擊水迸散如星火嶺表異物志云遇夜陰晦海波如燃火有月即不復見海中魚蝦置暗處則有光又引木玄虛海賦云陰火潛然本草固巳言之蔡謨食彭蜞瀕死歎曰讀爾雅不熟幾為勸學所誤事類如此
叢書２／四明叢書／四明叢書：第七集／見山樓詩集　清　張翊儁撰／卷二　辛酉至壬戌／林義士辭(P.17-2)..[張氏約園刊本]
林義士辭有敘
十月二十六日賊陷慈谿城邑令先三日走通城人皆走義士率妻子居城北鄮嶴賊猝至義士著短衣持梃呼鄉人與戰斃賊十餘人餘遁去越日賊大至義士復與之鬬轉戰數里賊愈集焚鄮嶴民居幾盡鄉人潰義士受數創死臥沙磧中賊退後吾父收其骸骨而殮焉義士者余長姑夫也桐齋其字世榮其名也
黑雲西來低壓城城頭烏鵲噤不鳴黃狐跳梁白狐人立蕭蕭野骨悲風四塞一解城中主者誰飛蓋一去不
復迴城中居者誰東西南北何時歸二解朝出暮入焚掠四野草木不青邱陵為赭三解公何人斯不為守土吏不受國士知奮梃大呼一鄉之人多從之殺賊漉漉血染髭餓虎狂吼野豕紛馳山頭蔓草塗膏脂四解明日賊又來村居爍爍飛紅埃裹瘡復戰鼓絕力不衰身臥沙磧血漬苔左手握刃右手挽髑髏紫稜閃閃雙眸開五解風淒日慘天無光妻子慟哭歧路旁桐棺藳葬荒山荒六解生為人傑死為鬼雄草莽之臣君恩同獨行其是成孤忠千秋萬歲垂無窮七解
叢書２／四明叢書／四明叢書：第七集／見山樓詩集　清　張翊儁撰／卷四　辛未至甲戌／采石磯弔李供奉(P.12-2)..[張氏約園刊本]
采石磯弔李供奉
世人欲殺真可哀殺之不得先生才先生負才先生懼隻身逃入鮫宮來水仙忽聞先生至鼇山大啟龍樓開先生穩坐青鯨背錦袍玉帶何壯哉水仙稽首願讓先生主水國名位豈足擾我先生懷但得江流百千萬斛化作蘭陵酒瀛洲突兀高築糟邱臺先生痛飲行復醉
先生醉後無人陪魚鼈抃舞黿鼉戲波濤日夜聲如雷泊舟我亦江上客釃酒高歌樂今夕一天星斗懸尊罍長庚爍爍搖動秋潮白大聲呼謫仙謫仙杳不譍先生此時想已醉欲眠無人入水喚起先生醒五更月落巖岫暝吟詩且與蛟龍聽
史／地理／武進天寧寺志／卷九／藝文四／詩／禪偈三首呈天寧方丈鼎盛　史次星(P.35)..[民國三十七年排印本　　本書與法鼓文理學院合作製作]
禪偈三首呈天寧方丈鼎盛
武進史次星
耳中著得大海眼裏安得須彌蟭螟集于蚊睫又道地廣人稀
我手何似佛手我脚何似佛脚世尊逼塞虛空覿面不曾撞著
海底紅塵爍爍山頭白浪滔滔石女胎懷昨日枯椿花發明朝
史／地理／金陵梵剎志／卷四十六／天竺山福興寺／文／潤州福興寺碑　許某(P.1-2)..[民國二十五年金山江天寺印本　　本書與法鼓文理學院合作製作]
【文】潤州福興寺碑
唐尚書頴川許某
維太極而生兩儀維上人首於萬物物本於道道行於人人資於敎敎本於道者姑肯務德乎人資於敎者姑肯崇福乎夫敎始於儒中於道終於釋釋之時義大矣哉空寂為體覺觀為用生死為苦涅槃為樂國王詢夫異兆漢后夢夫真儀越自西天傳諸東夏所以九圍之内六服之外像法流衍玄風振揚四千二伯甲子於茲矣我天寳之年乾柱寢折坤維寢裂有為暴始亂河朔有生逆節乗舋江淮乾元中暴兵至於金陵蹂踖閭閻殘沮寺觀鞠為瓦
礫者而興首之福興寺梁大同二年之傑建也本於塘浦之東遷於銀湖之北中更一縱以襲其初傳記闕遺莫詳歲月嗟夫昔穢國盡燒我淨土弗燬慧眼之觀矣今精廬澌壊我法侣無歸凡目之取矣有禪師德號道融本姓婁東陽義烏人也肅宗皇帝龍飛朔方大赦天下改為至德每寺度七人以蕃王室時州判史兼御史大夫江南道節度處置使京地韋公陟俾屬城大德咸舉所以知禪師行業精修法門之中裒然為首遂正名僧籍而隸於福興焉初入牛頭山謁第六代忠大師遽受宻印而為上足大師三昧之主四友之尊攝心無涯定力無等首施錢三十萬
謂禪師日可革爾於招提其安致法師繼以奉命迺請之邑再請之州州伯邑長僉諧懇願以大唐上元二年龍集辛丑季秋月旬有九日遂移其舊額肇創新居於天竺之山為真寳地也天竺在故寺東南七里名符佛國山則我鄉此葢有開必先陰隲靈鷲禪師嘗讀妙典至千二百五十人俱目之而言曰豈直多徒亦堪集事遂摭此數以裒其人人錢三緡共成法相行檀如水品物如山未盈旬時我望塞緣是邑也建業舊都有齊梁遺風以聚沙為塔於然燈求記者家不無之易用受紀是故棟梁之材千里而來如陵如堆班倕之伍千里而聚如雲如雨紀之以日
懋之以功栞山陊崖穽夷次芟蒙籠為顯地剗崱岌為康衢其平如磨其細如禪師以心居中度殿以背居後度塔以首居高度臺以足居下度寳以臂相抱度廊廡以對門戸授於左右皆約我身圓之矩方之縱廣之正等之上恊於天下恊於地明恊於人幽恊於神然後斵之於斧斤督之以繩墨審之以靣勢較之以方隅使人無所惑也築之以垣墉頒之以欄楯樓之以軒墉域之以堦墀使人之大壯也先之以粉繪後之以丹雘雕之以金璧鏤之以珠紫使人觀巨麗也春爍瀛海蕚敷蓬萊如鵬斯飛如虹斯飲空色相射精光相煌煌炎炎爍爍爛爛廽翔日
月吐納陰陽弗可得而名也白蕩之山以其左滄江之水以浟其右斗牛之星以爛其上盤龍之鎮以抉其後望夫南上以啟衍慈湖東向而奔走勝勢交朝川絡放紛蓄靈孕竒浮嵐泄霧彩章屢變濃淡更鮮又弗可得而名也多羅之欝以靑功德之水湛而淸淨涌塔浮於倒影香剎彗於行雲春色有薝葡之花龢聲有迦陵之鳥大雄據獅子之座賁然當陽大士兆纓絡之衣嫣然列侍相好之極變化無窮罔得智而知罔得憶而測巍巍光大不可稱量四天赫臨八部周護持殳秉搠一何稜楙睚眦睟顚一何抝怒精靈盻蠁如在虛空敓乎誘掖群生虔修六度
撞鐘鳴磬以破昏疑擊鼓吹螺以施號令聞者開般若之智見者發菩提之心或非寳生之國極樂之土頗黎為地黄金為繩流泉浴池珠交露幔以此為念吾無靦焉惟禪師經營兹寺也禎符景瑞匪朝伊夕立翬掊地神之定矣　虎禦神之命矣二木不奪神之正矣一泉惠濁神之淨矣靈之三秀婉谷婉山祥蓮合房于淸于沚造門之女飲而不宿逰方之人投而弗禁祅灾起念而自彌危懼歸心而必釋禪師之道惡可倪也禪師之德惡可測也演慈悲之化降淫慝之神皆建廟立祠血食不絶近云百紀遠謂千齡大則犧牛之薦小則牸豚之禱以月以日以時以
節弗敢矯誣弗忘宗欽崇墉隆然灌木稍天但得而遵何由而殛禪師以為修道之本在於利人從人之欲可謂除患廼詣其祠視諦觀以日罄夕身心一或呈醜相未覩晬容或使欽奉無可稽首悉與受菩薩淨戒而度脫之斬陰斬陽以為梵宇取彼居室寘之金仙寂寥而無事矣城邑聚落數百里間巫風遂消佛道國長斯陽王之教與繄禪師之力與二相交修一體之用不然者則何以玄通妙感而若是乎予耳聆嘉聲目覽懿跡廼知弘聖道者誰能慮始剙僧房者是為艱難維王公大人豪富長者國當全盛家有貨財猶以更之存亡積之年紀人則盡瘁事或
藂殘未有孤立禪門獨行世界時遭多難道弗屢空慈悲百福自圓晏座而萬緣斯湊不七八稔指顧皆成輪才乎而若夫經始之善人屋宇之弘數紀於覆陰之上庶千刼炳然而可見其辭曰觀空匪易取相良難貺觀又弘揚波導瀾淵淵我師體寂行端經之精含粲以林巒其宇伊何維栴與檀其飾伊何維銀與丹耀耀華彩峩峩欝盤閟陰廸陽滌暑閱寒世界非廣渤澥非寛菩于是萃慈于是殫甘露之門淨口以飡般若之居洗心以安右挾大江左馳長干靄如山靑赩如霞丹硉矹巨銘萬古不刋逈遠斯文億載為觀大唐歲次庚戌六月一日壬辰建　唐尚書金
部郞中兼侍御史上柱國許某撰
史／雜史／元代白蓮教史料彙編／廬山白蓮正宗曇華集／卷下／澱山湖(P.236)
澱山湖
澱山湖裏白蓮峰，万頃波間湧梵宮。爍爍慈光輝法界，紅塵那得到其中。
澱山湖裏白蓮堂，正是西方佛道場。一句分明瞞不得，山門題號普光王。
澱山湖裏白蓮師，古佛分明示化機。誓度娑婆歸淨土，勸人專祇念阿彌。
澱山湖裏白蓮經，祇是彌陀六字名。自古幾多持念者，同生淨土悟無生。
澱山湖裏白蓮舡，舞棹呈橈接有緣。貴賤賢愚俱化度，有緣誰不到西天。
澱山湖裏白蓮禪，一句彌陀妙不傳。想寂思專心了了，分明水底一重天。
澱山湖裏白蓮僧，性靜心明續祖燈。我讚嘆他他讚我，何愁佛法不重興。
澱山湖裏白蓮庵，開放西窗對夕陽。舉日正觀歸路熟，念頭日日到家鄉。
澱山湖裏白蓮人，淨業重修絕點塵。念佛不曾離了口，彌陀之外別無親。
澱山湖裏白蓮家，素飯清茶度年華。眷屬一齊都念佛，西方成佛定無差。
叢書２／四明叢書／四明叢書：第一集／杲堂詩文鈔　清李鄴嗣／杲堂文鈔／卷四／傳／李美蘭小傳(P.33-1)..[張氏約園刊本]
李美蘭小傳
李美蘭鄞人杲堂第二女生于粵之潮陽少奇慧善解書義性孝處父母側婉婉迎人率常著大父䣛前時余姊梵大師尚未出家有㡭子曰瑜字觀日遂以蘭許之及蘭年七歲家難起先公械至虎林余鋃當閉蛟關破櫪中艸堂盡籍有司家人出依傍小舍蘭每問父今在
何處輒慟絕禁口不肯食家人苦相譬解乃日進薄糜數日終不啖飯餌及余破械歸幾七十日蘭牽父衣相持哭是日始一餐余憐其幼志為作烏夜啼引使蘭日歌之音最哀切輒泣下蘭稍長益從余讀書達大義余宿有肺疾前歲更益大涌幾死蘭侍余日手拊余背不解帶數月每午夜出露禱北極百叩首願以身代梵大師延高僧十餘人為余懺過蘭出禮佛脫簪珥徧拜諸上人涕泗兩面無不奇之年十八始歸觀日性固婉順與觀日相得驩甚丘氏固大姓宗人數千無不誦新婦
賢者次年五月閩中樓船泊海口東皐被搜牢流血百里時余久移家入城觀日卽居余艸堂去城二十里兵驟至倉皇無計乃與丘氏宗人各載一舟共匿曲港間俄傳有健兒數輩尾至隔數百步外遙見白刃爍爍然蘭顧謂觀日曰事急矣君但疾行毋顧我毋顧舟中裝觀日尚未卽去蘭起趣語曰丈夫子奚不蚤自決此無益徒共斃耳若不行吾當先赴水觀日乃去不顧蘭望觀日行數十武始與一姥共輕身躍登岸更從他道行俄健兒至見舟中滿爭解橐中裝分之遂無意追逸者
因得脫而丘氏宗人各攜重囊相牽顧死者百餘人余時已遣人四出迎蘭歸觀日亦來為具述蘭語家人大驚曰蘭在家為文弱女子不意今段強斷乃爾或謂觀日曰君卽先去亦當稍卻顧且金玉寶器可少挾要中奚至躶身來耶蘭笑曰觀日正藉有此古今人不得全身率坐欲保妻子不能自棄財耳聞者畢服蘭竟依父母居是歲冬以疾卒年十九丘氏李氏皆哭諸凡識蘭為人無不垂涕蘭平生與余語款款不能止及垂死二日中竟不發口梵大師曰此兒至孝大忍情恐遺語益
傷父心耳
杲堂曰余見近日士大夫平居談天下事奮褏忼慨聞者太息及稍遇變竟絗繞不能自決卒致顛墜盡然矣況難起倉卒白刃在前而蘭以一少女能烈然內斷卒全大義不亦難哉自可以媿天下矣
