子／宗教／道藏輯要／亢集／六　元始无量度人上品妙經注　上陽子／卷中／諸天上帝及至靈魔王隱祕之音／三十二天三十二帝(P.44-2)..[清光緒丙午年(1906)成都二仙庵重刊本]
今日欣慶受度厯關諸天請滅三惡斬絕地根飛度五戶名列太玄魔王保舉无拘天門東斗主筭西斗記名北斗落死南斗上生中斗大魁總監眾靈靑帝護𩲉白帝侍魄赤帝養炁黑帝通血黃帝中主萬神无越靑天魔王巴元醜伯赤天魔王負天擔石白天魔王反山六目黑天魔王監醜朗馥黃天魔王橫山
擔力五帝大魔萬神之宗飛行鼓從總領鬼兵麾幢鼓節遊觀太空自號赫奕諸天齊功上天度人嚴攝北酆神公受命普掃不祥八威吐毒猛馬四張天丁前驅大帥仗旛擲火萬里流鈴八衝敢有干試拒遏上真金鉞前戮巨天後刑屠割鬼爽風火无停千千截首萬萬剪形魔无干犯鬼无妖精三官北酆明檢鬼營不得容隱金馬驛程普吿无窮萬神咸聽三界五帝列言上淸
上陽子曰前言今日校錄者是學人鍊己以積功此言今日欣慶受度者乃鍊炁以還丹大修行人最不易得者今日也鉛遇癸生今日也黃芽生處今日也旣得今日是得其時又
有其才而有其人此為欣慶受度也厯關諸天若欲天人交感必先言語通誠請滅三惡先杜妄緣斬絕地根堅剛真性采鍊元始之梵炁飛度五戶以還元而名列于太玄天門者命門也當入室時魔王監真舉事使无拘滯天門靑陽初回東斗主筭金華吐綻西斗記名取坎中陽北斗落死補離中缺南斗上生炁歸黃庭中斗總監眾靈也靑帝姓常諱精明護𩲉治肝白帝姓混諱蓐收侍魄治肺赤帝姓炎諱洞丹養炁治心黑帝姓玄諱明萌通血治腎黃帝姓麻諱忠慎中主黃堂制御萬神大洞玉帝籙云五帝與天地同存陰陽始判化生五行大修行人五帝降神而鍊金液降炁以結胎嬰靑
天魔王姓斌諱齒成赤天魔王姓佛諱由肅白天魔王姓赤名張市黑天魔王姓徐名直事黃天魔王姓天門名波狂皆主貪欲耗搖神炁故呼魔王五帝大魔卽天王也卽人身五官也發施生育之功主持金丹妙道承天尊勅攝之命各現帝相故稱五帝若居欲界以色聲香味觸魔試學人故云大魔萬神之宗為一身之主宰天尊昔降此五魔有禦魔總真靈文令五帝符吏分衞五方靑帝符吏名啟華赤帝符吏名明真白帝符吏名茂成黑帝符吏名守元黃帝符吏名升冥各安其方守衞靈文以禦魔試道用則四帝大魔屬彼涵元始梵炁亦稱諸天亦號金公亦曰太乙亦名白虎唯東方靑
帝大魔屬此握生殺之柄亦稱本命元神亦號无位真人亦名金剛神王飛行鼓從彼四帝大魔飛行三界鼓集部從總領欲界鬼兵以示婬慾之道試魔學人麾幢鼓節此靑帝大魔麾起旛幢鼓動旌節雖居色界不為慾亂稟受元始梵炁真命察惡勸善故曰遊觀太空自號威雄赫奕之獨尊與彼四帝諸天齊其生育之功上天度人四帝諸天其中最善者曰上天其施度人妙化必先嚴行攝起北都羅酆檢舉愛根以鍊還丹庶令神公受命神公卽我元神號馬龍氏諱廓奕其稟受元始梵炁真命一切掃去貪淫不祥之鬼八威吐毒八威乃眼耳鼻舌身意六識并含藏傳送為八識號曰八威
吐去色聲香味觸法之毒害不令惱亂然後金剛神王駕猛馬以四張遣天丁前驅勇猛而進飭大帥仗旛堅固而行擲火萬里則光爍爍流鈴八衝則圓陀陀彼四帝諸天若稍有干試拒上天度人之道遏元始一炁之真使不能還元則金則神王以金鉞而前戮巨天力士仗巨戈而後刑屠割五濁之淫鬼急如風火以无停蓋半時之功要疾速之意千千截首千妖屏迹萬萬剪形萬怪逃形彼无干試違犯三官三元也北酆真性也則三元專制真性洞明檢按鬼妖營窟不得容隱元始梵炁金馬黃道也驛程急遞也使此炁馳逐黃道而歸神室普吿无窮一炁所臨萬神聽令三界卽三田五帝
卽五官皆列言奏功于上淸也以世法則如經所言不釋亦明頌曰赫奕威雄正令行魔無干犯鬼无精一些祖炁還丹就三界列言奏上淸
子／宗教／道藏輯要／尾集／七　混元聖紀二／卷之九(P.80-1)..[清光緒丙午年(1906)成都二仙庵重刊本]
肅宗至德二年丁酉三月十八日通化郡人為國祈福於雲龍巖建大齋會忽有祥雲異香𣱣氳不散移時漸開有神光照天
乃見老君立於山前自地接天其山雖高不及其肘左手垂下右手執五明扇儀相炳然眾悉瞻禮良久乃隱遂具奏聞詔圖其本太上高皇製讚并序曰我大聖祖誕敷眾妙光宅上淸貽厥孫謀屢彰幽贊晝現殊相空浮瑞色七耀五明之服玉童金媛之儀道釋人天作禮瞻奉昔真誥傳於羊角寶祚無疆今宸儀炳於龍巖妖氛將殄豈惟厯代師授前王得一斯乃宗社降祥後昆惟萬申命藻繪示諸郡國若對寥陽之宇如臨太極之庭讚曰猗我烈祖闡教乘時理身理國曰希曰夷上開仙洞俯視靈姿昭融至道叶贊無為巖谷增麗丹靑罔追神光爍爍淑景遲遲當朝稱慶列郡來斯福祚流衍千齡在茲
德宗貞元十年甲戌十月十六日果州南充縣金泉山女冠謝自然修道功成老君命召之白日上昇後三月再自天降謂刺史李堅曰天上有玉堂最高老君居焉白玉為壁上皆金題神仙之名時有朱書注其下云降世為帝王或為宰輔凡神仙入謁見老君皆四拜焉予恐世人不信有神仙之事故暫來語君言訖遂卽昇天堅以表聞有詔褒美
按太平廣記云謝自然性穎異少不食葷血母令隨尼越惠
經年以疾求歸又令隨尼日曉數月亦求還其家在大方山下山頂有石像老君自然因瞻禮顧謂母曰此兒所願居也母從之乃遷居山頂常誦道德經黃庭內篇居久之年十四嵗因食新稻見是蛆虫自此絕粒其父寰宦遊多年及歸見自然不食怒曰我家世業儒何得有此妖惑固鎖閉室中四十餘日益加爽秀寰方驚異之旣而東嶽夫人與諸仙時降其家令以香湯沐浴不得用乳頭香又云上天自有真仙非鬼神之類上界無削髮之人得道之後悉皆冠履仙裝也又自然昇天時書於堂之東壁云寄語諸眷屬莫生悲苦可勤修功德修立福田清齋念道百劫之後冀有善緣早會清原
之鄉卽得相見其書跡存焉李堅述金泉道場碑及傳具載其本末昌黎韓文公愈詩云果州南充縣寒女謝自然童騃無所識但聞有神仙輕生學其術乃在金泉山繁華榮慕絕父母慈愛捐一朝坐空室雲霧生其間如聆笙宇韻來自冥冥天白日變幽晦蕭蕭風景寒簷楹互明滅五色光屬聯觀者徒傾駭躑躅詎敢前須臾自輕舉飄若風中煙茫茫八絃大影嚮無由緣里胥上其事郡守驚且觀驅車領官吏甿俗爭相先入門無所見冠履同蛻蟬皆云神仙事爍爍信可傳蓋謂此也
子／宗教／道藏輯要／斗集／三　九皇新經／卷上(P.1-1)..[清光緒丙午年(1906)成都二仙庵重刊本]
放百寶祥光彩色爍爍赤氣煌煌
祥光自必有彩色可愛赤氣可觀是百寶者在天則為天家之百寶在人則為那百寶卽為百節生榮百寶之祥光也此百節生榮百寶之祥光有彩色却是五臟所生之五彩有赤炁卻是心家為五臟之神君總領然後生出五臟之彩色聚成祥光而爍爍電掣煌煌赫耀也
子／宗教／道藏輯要／斗集／五　靑華上帝唱道真言／卷五(P.64-1)..[清光緒丙午年(1906)成都二仙庵重刊本]
或又曰師言喜怒哀樂遇境卽發乃知心所固有師曰心體本然無物使心有物則亦一物也一物何以能應萬物凡喜怒哀樂皆外境入感於心惟心體最□故感之卽通一感之後亦復
無有若謂心體本有喜怒哀樂之根子試於此刻內觀己心喜何在怒何在哀何在樂何在如果有根則於無喜怒哀樂之時索之而喜怒哀樂隨見子於此刻勉強要喜怒哀樂不得乃知心體淸空一物不有以其虛而至靈境來感之心卽隨感而發故孟子曰乍見孺子將入於井皆有怵惕惻隱之心此時一見怵惕惻隱之心與見俱發未見之時此心空空如也旣見之後此心又便無了惟乍見之時此怵惕惻隱不知從何處來若決江河沛然莫禦若謂此怵惕惻隱預先安排下的則未見之時為何空空如也旣見之後為何便就無了旣已無了他日又見這怵惕惻隱又隨見而發發後又無無後又發試問此心有物
乎無物乎無他虛之極靈之至也惟虛而靈故能隨感而發發過卽無吾道家所謂玄關一竅於此思過半矣然乍見孺子入井怵惕惻隱隨發與夫見財忽起盗心見色忽生淫念此淫念盗心亦與境俱發何所分辨不知凡念頭發得十分圓滿處便是心之真體稍有未慊卽為妄心乍見孺子入井此怵惕惻隱何等切實淋漓痛快烈烈轟轟如夏日秋陽凄凄切切如悲風苦雨與大菩薩慈悲救苦之心他不多一些我不少一些豈不是心之真體若見財起盗見色生淫雖淫盗之心或亦與境俱發然畢竟道是自己不好心不可與天知不敢對人說欲做不敢做欲舍不卽舍比那怵惕惻隱之心不十分圓滿及至自己
悔悟知這個淫心盗心斷斷然成就不得的登時雪消氷解當此雪消氷解之時這點真心又十分圓滿子卽可跨上蓮花寶座為大眾說法一點靈光閃閃爍爍明明亮亮可照見三千大千世界故曰凡念頭發得十分圓滿便是心之真體稍有未慊卽是妄念此之謂也此孟子所以言性善也
子／宗教／道藏輯要／危集／三　銅符鐵劵　石函記／石函記／聖石指玄篇(P.45-1)..[清光緒丙午年(1906)成都二仙庵重刊本]
聖石指玄篇
萬象虛生何所約妙化本因丹汞作扶桑東出金烏精炎燄羽毛光爍爍飛走陽火名日魂暮落朝榮晦還朔紅輪駕起景陽車循九還六地六成水游匡郭現出真精透體砂爍石流金孰辨博光濟乾坤受日霞萬物生因丹化作丹砂則非有為物不煉五金燒八石太虛中有顆還丹化作夜明珠不識珠光鬱鬱現丹霄玉兔澄輝逐卦爻坤生震兌乾將巽艮坤終始復陽爻陽往陰來神聖藥仙真號曰紫金膏一點瞽人雙目明二點枯骨再生肉三點頑石化作金四點長河化酥酪五點春華不墜葉日月長開永不絕凡磁瓦礫盡成金朽物沾之色變新勞瘵傳屍
若得藥服之立效便身輕愚者只言身內物盡向房中尋配匹卽非身內氣和精精去氣消何所入百骸解散盡遺亡老倒身枯成癖疾聖人言此總成非爭如煉取黃金液師言金液為何因盤古初分大道根本是龍精生虎髓甲乙庚辛化壬癸丙丁朱雀火神飛飛下玄天合戊己上降下升三十六南極入地三十六度北極出地三十六度赫赤交躔在南北微微騰倒天地精妙道盡從三五一五日一候三五十五日三五復歸於一三五與一何所云生天生地亦生人生天固有囘天力生地堅牢萬物榮生人人中分貴賤福淺丹砂豈能煉志士先須認取鉛不辨真鉛枉修煉天有五賊見者昌鉛含五彩態殊祥生自無名天地始有名萬物母非凡非凡通聖
人難識卽在玄元藏恍惚杳杳冥冥含至精激陽為電生光明光明盤旋分五色中有鉛精人不識春無草木夏如氷秋不聚霜冬沒雪含和長養漸通靈黃芽不與世鉛親黃芽養經八百嵗化為靑汞卒難尋靑汞水銀難尋覓周流四大無窮極靑汞又經八百嵗化作靑金轉難得靑金本是靑龍骨生數為三成數八三八數終汞氣靑俟為靑埃飛上昇上昇永作仙人祿浩刼元明為五福蜚翠景雲曰靑埃昇赴靑都歸所屬翠華盡入紫陽宮昭陽殿起龍光紅光明晃耀照無窮極陽絕景揚淸空鉛分五彩燄飛空靑赤白黑黃居中熒熒皎皎色融融紫神瑞氣丹霞籠萬神呼吸鉛氣通玉童玉女啖太空飡食其輝天姥
翁羣仙飲食壽無窮先朝玉帝見玄穹說是還丹藥祖宗此鉛不與世鉛同懸空晃朗朗懸空落霞光透水晶宮隱明日月氣雙為隱明內照金雞昴日雞正屬兌容呼吸風雲會虎龍龍呼於虎虎呼龍浩氣結成真至藥人飡迅速入雲中改形換骨身飛空貌同元始天尊容共分一氣天地同返本還源是祖宗說盡萬般差别法總與金砂事不同住世鉛精五金主七十二石之父母煉士英靈採得來傾下先須去陰土鉛砂摶成如土塊六一固濟相護愛用火煆煉一晝夜火滅煙消土化灰騰鉛倒製入灰池火發鉛鎔化神水神水元因出白金先取白金為鼎器白金卽是水銀胎返本還源水銀製水銀便是長生藥不是凡間水銀作朱
雀炎空飛下來摧折羽毛頭與腳水銀從此不能飛煉作金丹為大藥更言恐怕洩天機此言聞者世間希不是叮甯頻囑付好色貪財如獸畜如違戒約有神明攝入酆都罪不輕更有九泉無限苦不可等閑容易語等閑容易泄非人萬刼沈淪受冥苦
子／宗教／道藏輯要／危集／三　銅符鐵劵　石函記／石函記／金鼎虛無論(P.54-1)..[清光緒丙午年(1906)成都二仙庵重刊本]
金鼎虛無論金鼎抱神室之外
余聞上古修丹須憑妙法多生夙契相遇成真是謂共獲生天生地之靈也或問天地之靈生於何所答曰鑿開混沌土分黃黑生天地之金精深藏溟涬為道根本羽客受得可造金鼎且金鼎者夫何為而生何為而有曰生於自然無形無名之始有名萬物之母子得金精作命基命基卽是金華池華池神水太淵精太淵金精絕萬靈萬靈號曰萬物母先聖將來為鼎金鼎金元來藥裡尋尋來不是世間金世間金何足異金鼎鼎金通天地通得三光鼎受符汞侵金鼎氣生虛虛生氣氣生虛無生有有生無元有虛無虛化樞樞紐的然真種類何憂水火不吹
噓水在上水潤下魄吸水銀魂蕩漾火在下火炎上火養水生逐爻象陽象流珠火作丹陰象白金逐水長金水火名三五金主象外汞相處震靑龍兌白虎乾體圓明金三五金漸晦水漸舉白虎虧盈變黑虎玄武陰生入癸鄉巽艮還坤水三五金為子水為母陰符陽火分子午剛柔文武運推移火生火滅化為土此是火三五一月三十日三五一十五日屬金三五一十五日屬水方謂金水雨停是謂金三五水三五十五日火生十五日火滅是謂火三五水火交四維水作火將衰一作生火則終水則始衰則終生則始定浮沈兮金化水分刻漏兮白化黑黑則終白則始黑白往來逐月矣知白來守黑去三百六十有五度開生門閉死戶水火優游居鼎釜水火無差藥有靈水消爍火薰
蒸水火為媒招日魂魂張神碎飛陽華魄啖魂華食碧砂食碧砂食馬牙馬牙靈異藥無比得號流魂魂涉水水涉魂震陽明天符降奉日辰准日訖急急如律令勅追魂來伏虎窟呼吸風雲水火入水火烹轟虎噴聲水靈晶火靈晶水靈火靈魄與魂魄靈能吸魂靈晶魂吸魄魄吸魂魂吸魄兮魂定鼎魄吸魂兮魄鼎魂且魂鼎者制伏水銀不飛揚翺翔戲鼎光散霞消爍爍紫金紅粉故曰魂定定則不動動則火直火直往來不往不來著而成寶且魄鼎者玄武甯靜靜則金生水金能生水水乃澄明明生聚景故曰魄鼎金養水水養金魂戀魄魄戀魂自然金鼎宰神明產出丹砂性合情不是硃砂及水銀大藥金丹三八
品萬象爻銖列金鼎水火加臨有淺深二十四氣相推准視之不見聽不聞高壽妙年修金鼎金鼎燒成無價珍囘陽換骨紫霄金通神靈金烏入陽光進靑霞舞紅霞運靑紅同入歸金鼎修成造化爐九還七返煉虛無七返煉成紅玉粉九還煉就紫金酥紅玉粉魂和魄魄和魂元有虛無虛化神神化氣氣化水水化木木化火火化土土化金金化水攢簇五行金鼎裏騰騰兩耀運光輝水飛火飛在坎離離化火坎化水水激火火激水離咀坎坎咀離相咀相嚼碎虹蜺虹蜺氣結如硝屑馬齒槎牙光皎潔光逐金生琥珀中紫金臺上凝霜雪色若瓊瑤虛飄飄陽氣輕淸輕拂拂輕淸陽砂光耀日耀日爭光砂奪色熒煌晃
晃黃輿靈輿靈能點化生靈輿靈本在扶桑出體因砂有鉛中得騰光粟亂星飛亂星研碎靑龍骨至神至聖飛騰物飛騰不飛何得知試將些子望空擲果然能有囘天力丹砂高奔登太空朱兒走入金烏窟輕淸陽光養陽藥華射陽光光射藥相輝相爍混其光虛虛紫華昇太陽太陰太陽真水火水尅火滅化為土隱明伏火土潛輝潛輝藏虛虛化氣虛氣接連通上下通上下兮火隨卦卦火虧盈盈則昌陽燧逐火火招陽陽燧爍日照陽光照陽光火著光幾千萬丈光生火無窮無極火勝光炁運沖光光徹地地通元氣火隨光火氣運行生萬物目前火光暉陽光陽燧聚陽光感激感而遂通生恍惚熒熒赫赫燄陽精
光透煙生火熠燁陽光隨入黃金舍照耀乾坤沙世界金砂噴火散陽光大地陽光生世界光逐神生神逐光大千沙界此中藏刼盡恆河沙世界一砂一刼失陽光陽光歸失何所名龍漢延康至赤明此言刼數已沈淪刼數難逃不可聞黑風飄蕩失三才倒嶽摧山盡作塵地水火風皆席捲屋宇樓臺盡底沈蠢動含靈皆失養不分南北與東西森羅萬象無蹤跡五行四象何所覓影響聲形不可逃混混元光皆暗黑玄寂寂復玄玄不明深處至深極至深極則返還元返本還元天地先天地先一氣能分天地元元黃正氣真一祖能生萬象為丹母因母立兆作丹基兆召靑腰使者東方木汞歸靑腰召入留光殿煉作窗塵光
不現窗塵亦名曰黃埃黃埃黃埃太陽變太陽變則有何為水火通流十二時十二時無中有子午卯酉分四九四九火攢三十六晝夜百刻子午卯酉各多一刻為四九三十六八時各八刻為八八六十四合成百刻子午卯酉分南北午屬陰陰火發未申戌亥分四八四八火攢三十二水火烹煎成旣濟子屬陽陽火發丑寅辰巳分四八四八火攢三十二百刻時辰分晝夜晝為暑夜為寒寒暑分明順陰陽陰陽兩分如雞子生死常常在終始三日庚生震受西謂魂生坤在東北魄喪乙謂魂死生死相接無休息木三金四合成七陰陽兩分分兩弦合就金胎坤承乾包裹乾坤須固密手摶日月為神室坎殿光輝張麗華神室圓明三五一三五庚生震兌乾坤包乙癸
為陰黑包藏弦望晦朔宮黑白虧盈吉或凶吉當圓凶卻缺神明變化失符節金胎神室象太陰不信但觀天上月黃白在裏立精魂魄白魂黃魂入魄黃入白裏白迴黃精黑轉迴黃轉黑混其精魂煉魄黑散光生現黃白黃白團圓光相接生天太陽生地月虎吸龍光透體明白金胎內產黃金黃金白金分二八萬古傳流不敢洩說與凡流都不信不信但教如華看向上元來有一著認取生天生地藥生天生地亦生人君且思量仔細尋尋得之時赴玉京跨鸞騎鶴君上昇
子／宗教／道藏輯要／壁集／四　三寶心鐙　微言摘要／三寶心鐙／木集天地樞機　附羣真注／重陽子序(P.13-1)..[清光緒丙午年(1906)成都二仙庵重刊本]
世人晝勞夜夢馳逐無涯惟有至人深達造化默養太和玉海
泥丸以聚其神命門玄牝以通其氣員陀陀光爍爍一點真元化為靈寶上則經天下則緯地行纏如度合景如梭一來一往自南自北一升一降自子至午超三界而鑄五行位乾坤而育離坎真箇波光動矣滋蓮萼寶光燄兮通五岳陰俱滅盡矣鬼神欽虛皇展動兮真快樂
靈陽子曰此節言樞機妙用天人合一以示修道之明驗也靈者真神之透露寶者真氣之渾合人所同具惜乎耽聲色貨利之場溺耳目鼻口之欲一點靈明不能返照惟至人中扃漠如有常有則靈光煥發陰翳全消彙奇寶於中宮攝萬象於神室而吾之靈也寶也周徧法界過化存神無量極樂
人不知吾不覺也
子／宗教／道藏輯要／壁集／四　三寶心鐙　微言摘要／三寶心鐙／火集捉月雲梯／附　乾訣(P.50-2)..[清光緒丙午年(1906)成都二仙庵重刊本]
學庸宜參禪門性宗
大學先後始終本末是道中次第功夫中庸一書首言性命末言無聲無臭是道中全體功夫俱講到出神入化所以宜參至於禪門性宗常惺惺兩頭坐斷光爍爍到處逢渠家計無多伎兩不小
子／宗教／道藏輯要／奎集／一　海蟾帝君至真歌　紫陽帝君靑華祕文／紫陽帝君靑華祕文／蟾光論／蟾光圖(P.23-2)..[清光緒丙午年(1906)成都二仙庵重刊本]
蟾光論
太虛寥廓皓月粲然雪浪翻騰金蟆吐耀人見月之用而曰金精盛則月明孰知金之所以生者自月而產也人知金之產於月而不知月之明本於日也月喻元性水喻坎宮金蟆者喻一點真陽之竅也月喻元性者性之用也性之初見如星圓陀陀光爍爍未足以見性氣質之性稍息而元性略見如雲開則月見合則亦然時時存之則見未見時無以異也故金丹之士纔見此物分明便是元氣產矣遂從而用之譬之見賊便捉毋使再逸若以之收於鼎器之中則一點元氣之真終不得出矣以丹田為日以心中元性為月日光自返照月蓋交會之後寶體乃生金也月受日氣故初三生一陽一陽者丹旣居鼎覺一點
靈光自心常照而無晝夜也自一陽生至於月之八日而二陽產矣二陽者丹之金氣少旺而元性又少現也自二陽生至於月之望日而三陽純矣三陽純者元性盡現卽前無形之中也一陽生時覺吾身有一物或明或隱二陽生時則遍體生明矣三陽生時則光不在內不在外覺此身如在虛空無身無虛空亦無日無月矣嘗能如此則禪定但丹士若生於有不能採真空而以無為用也旣至於此而金丹且半何也元神見矣而未歸丹鼎混精氣而為一所以為半更說他後一半底道理月旣望矣十六而一陰生一陰者性歸於命之始也自一陰生至於月之二十三而二陰產矣二陰者乃性歸於命之二也自二陰
生至於月之三十日而三陰全矣三陰者乃性盡歸於命也性之全體見於綿綿若存之時則性反於命內矣方其始也以命取性性全矣又以性安命此是性命大機括處所謂性命雙修者此之謂也到此際則金丹以全始行火候養之百日而嬰兒產矣月明實本於金金之性實出於月百鍊愈堅萬劫不壞蓋金日色月性也火日氣金入火而復於元性之真可以鍊成至寶號為金液還丹修丹者始則取金為金生水交合之理顯而藉土以成之城廓基址無非托真金為藥而固濟隄防鍊成純金故曰金丹
子／宗教／道藏輯要／奎集／三　紫陽帝君悟真篇闡幽／卷之上／七言四韻(P.2-1)..[清光緒丙午年(1906)成都二仙庵重刊本]
不識玄中顛倒顛爭知火裏好栽蓮牽將白虎歸家養產箇明珠似月圓慢守藥鑪看火候但安神息任天然群陰剝盡丹成熟跳出樊籠壽萬年
此章言還丹妙用由顛倒而歸自然也通上數章坎離交而產藥乾坤交而得丹總是顛倒妙用但世人知之者希耳卽如常道陰陽火生於木水生於金順而出之慾動忿勝生轉
為殺所謂五行順行法界火坑也在陰符謂之禍發必尅丹道陰陽則不然水轉生金火轉生木逆而反之忿懲慾窒殺轉為生所謂五行顛倒大地七寶也在佛經謂之火宅生蓮故曰不識玄中顛倒顛爭知火裏好栽蓮火中生木便名青龍水中生金便名白虎白虎原係乾家真金落於坤宮而成坎者今用驅虎就龍之法取坎中真金點在離內金來歸性乃稱還丹而乾體圓矣故曰牽將白虎歸家養產箇明珠似月圓此金丹大藥產在坤爐之法象也再加向上工夫採取鍛鍊金丹乃歸乾鼎而稱金液還丹矣丹旣歸鼎仍以爐中真火養之火候之調全在真息非後天呼吸之氣也真息與
元神相依又名神息天樞兀然法輪常轉自然出息不隨萬緣入息不居蘊界所謂天然真火也故曰謾守藥爐看火候但安神息任天然凡人四大一身無非陰氣從心意識中幻出種種貪嗔癡慢未出三界種種皆樊籠也得此丹頭一點陰氣已轉而為陽從此鍊之又鍊剝盡羣陰露出圓陀陀光爍爍未生以前面目頓超三界永脫樊籠而證萬劫不壞之金身矣故曰羣陰剝盡丹成熟跳出樊籠壽萬年此章言丹道顛倒之極歸於自然通上數章而結之
子／宗教／道藏輯要／婁集／三　白海瓊真人集三／歌／西林入室歌(P.41-2)..[清光緒丙午年(1906)成都二仙庵重刊本]
西林入室歌
有一明珠光爍爍照破三千大千國觀音菩薩正定心釋迦如來大圓覺或如春色媚山河或似秋光爽巖壑亦名九轉大還丹謂之長生不死藥步步華嚴妙宮殿重重彌勒寶樓閣墻壁瓦礫相渾融水鳥樹林共寥廓缺唇石女駕土牛跛腳木人騎
𥿄鶴三業三毒雲去來六根六塵月綽約所以然者本體空誰言何似當初莫此珠價大實難酬不許巧錐妄穿鑿若要秘密大總持只於寂滅中摸索幾多衲子聽蟄雷幾箇道人藏尺蠖茫茫盡向珠外求不知先天那一著那一著何須重注腳注腳也不惡好呵兄弟杜宇聲隨曉雨啼海棠夜聽東風落
子／宗教／道藏輯要／婁集／五　白海瓊真人集五／論／修仙辯惑論(P.14-1)..[清光緒丙午年(1906)成都二仙庵重刊本]
論
修仙辯惑論
海南白玉蟾自幼事陳泥丸忽已九年偶一日在乎巖阿松陰之下風淸月朗夜靜烟寒因思生死事大無常迅速遂稽首再拜而問曰玉蟾事師未久自揣福薄緣淺敢問今生有分可仙乎陳泥丸云人人皆可况於汝乎玉蟾曰不避尊嚴之責輒伸
僭易之問修仙有幾門煉丹有幾法愚見如玉石之未分願得一言點化陳泥丸云爾來吾語汝修仙有三等煉丹有三成夫天仙之道能變化飛昇也上士可以學之以身為鉛以心為汞以定為水以慧為火在片餉之間可以凝結十月成胎此乃上品煉丹之法本無卦爻亦無斤兩其法簡易故以心傳之甚易成也夫水仙之道能出入隱顯也中士可以學之以氣為鉛以神為汞以午為火以子為水在百日之間可以混合三年成象此乃中品煉丹之法雖有卦爻卻無斤兩其法要妙故以口傳之必可成也夫地仙之道能留形住世庶士可以學之以精為鉛以血為汞以腎為水以心為火在一年之間可以融結九年
成功此乃下品煉丹之法旣有卦爻又有斤兩其法繁難故以文字傳之恐難成也上品丹法以精神魂魄意為藥材以行住坐臥為火候以聽乎自然為運用中品丹法以肝心脾肺腎為藥材以年月日時為火候以抱元守一為運用下品丹法以精血髓氣液為藥材以閉嚥搐摩為火候以存想升降為運用大抵妙處不在乎按圖索駿也若泥象執文之士空自傲慢至老無成矣玉蟾曰讀丹書許多年如在荊棘中行今日塵淨鑑明雲開月皎總萬法而歸一包萬幻以歸真矣未知正在於何處下手用功也陳泥丸云善哉問也夫煉丹之要以身為壇爐鼎竈以心為神室以端坐習定為採取以操持照顧為行火以作
止為進退以斷續不專為防隄以運用為抽添以真氣薰蒸為沐浴以息念為養火以制伏身心為野戰以凝神聚氣為守城以忘機絕慮為生殺以念頭動處為玄牝以打成一塊為交結以歸根復命為丹成以移神為換鼎以身外有身為脫胎以返本為還源為真空以打破虛空為了當故能聚則成形散則成氣去來無碍道合自然矣玉蟾問曰勤而不遇必遇至人遇而不勤終為下鬼若此修丹之法有何證驗陳泥丸云初修丹時神淸氣爽身心和暢宿疾普消更無夢寐百日不食飲酒不醉到此地則赤血換為白血陰氣練成陽氣身如火熱行步如飛口中可以乾汞吹氣可以炙肉對景無心如如不動役使鬼神
呼召雷雨耳聞九天目視萬里徧體純陽金筋玉骨陽神現形出入自然此乃長生不死之道畢矣但恐世人執著藥物火候之說以為有形有為而不能頓悟也夫豈知混沌未分以前烏有年日月時父母未生以前烏有精血氣液道本無形喻之為龍虎道本無名比之為鉛汞若是學天仙之人須是形神俱妙與道合真可也豈可被陰陽束縛在五行之中要當跳出天地之外方可名為得道之士矣或者疑曰此法與禪法稍同殊不知終日談演問答乃是乾慧長年枯兀昏沉乃是頑空然天仙之學如水精盤中之珠轉漉漉地活潑潑地自然圓陀陀光爍爍所謂天仙者此乃金仙也夫此不可言傳之妙也人誰知之
人誰行之人若曉得金剛圓覺二經則金丹之義自明何必分別老釋之異同哉天下無二道聖人無兩心何况人人具足箇箇圓成正所謂處處綠楊堪繫馬家家有路透長安但取其捷徑云耳玉蟾曰天下學仙者紛紛然良由學而不遇遇而不行行而不勤乃至老來甘心赴死九泉之下豈不悲哉今將師傅口訣鋟木以傳於世惟此漏露天機甚矣得無譴乎泥丸云吾將點化天下神仙苟獲罪者天其不天乎經云我命在我不在於天何譴之有玉蟾曰祖師張平叔三傳非人三遭禍患何也泥丸云彼一時自無眼力又况運心不普乎噫師在天涯弟子在海角何况塵勞中識人為甚難今但刊此散行天下使修仙
之士可以尋文揣義妙理昭然是乃天授矣何必乎筆舌以傳之哉但能凝然靜定定中無念工夫純粹打成一片終日默默如雞抱卵則神歸氣復自然見玄關一竅其大無外其小無內則是採取先天一氣以為金丹之母勤而行之指日可與鍾吕並駕矣此乃已試之效念學仙者無所指南謹集問答之要名之曰修仙辯惑論云
子／宗教／道藏輯要／婁集／七　白海瓊真人語錄／武夷升堂(P.30-1)..[清光緒丙午年(1906)成都二仙庵重刊本]
復問曰何謂是似玉在石未曾開今日忽然光爍爍答云淸風與明月凡聖盡沾恩
子／宗教／道藏輯要／婁集／七　白海瓊真人語錄／常州淸醮升堂(P.33-1)..[清光緒丙午年(1906)成都二仙庵重刊本]
進云恁麼則楞嚴經云十種仙人不得正覺又作麼生答云紅輪光爍爍爭奈覆盆何
子／宗教／道藏輯要／婁集／七　白海瓊真人語錄／廬士升堂(P.36-1)..[清光緒丙午年(1906)成都二仙庵重刊本]
師示眾云從生至死只是者箇條條倩你剝落各要洒洒而歸做得主把得定牢籠不肯住呼喚不囘頭常光現前壁立萬仭孤迥迥峭巍巍圓陀陀光爍爍臨崕撒手自肯承當絕後再甦欺君不得若能恁麼方說得人能常淸净天地悉皆歸所以道天地與我同根萬物與我同體無苦寂滅道無作止任滅且道
作麼生道癡人面前不得說夢
子／宗教／道藏輯要／婁集／七　白海瓊真人語錄／西林入室(P.44-2)..[清光緒丙午年(1906)成都二仙庵重刊本]
西林入室重出
有一明珠光爍爍照破三千大千國觀音菩薩正定心釋迦如來大圓覺或如春色媚山河或似秋光爽巖壑亦名九轉大還丹謂之長生不死藥步步華嚴妙宮殿重重彌勒寶樓閣牆壁瓦礫相渾融水鳥樹林共寥廓缺唇石女駕土牛跛腳木人騎
紙鶴三業三毒雲去來六根六塵月綽約所以然者本體空誰言何似當初莫此珠大價實難酬不許巧錐妄穿鑿若要秘密大總持只於寂滅中摸索幾多衲子聽蟄雷幾箇道士藏尺蠖茫茫盡向珠外求不知先天那一著那一著何須重注腳注腳也不惡好呵兄弟杜宇聲隨曉雨啼海棠夜聽東風落
子／宗教／道藏輯要／胃集／又二　陰符經　附錄五篇靈文／附錄五篇靈文／採藥章第三(P.9-1)..[清光緒丙午年(1906)成都二仙庵重刊本]
始則凝神於坤鍛煉陰精化為陽炁薰蒸上騰河車搬運週流不息次則凝神於乾漸煉漸凝漸聚漸結結成一顆玄珠大如黍米恆在目前一得永得先天虛無真炁自然歸之待其鉛光閃爍如月之象汞氣飛揚如日之象不時日月交合一處一點靈光圓陀陀光爍爍照耀上下內真外應先天之炁自虛無中
而來是以母炁而伏子氣自然感合造化之妙藥從外來非假存想
重陽註曰人稟天地陰陽二炁以生真陽之炁在身為鉛為精為坎真陰之炁在心為汞為神為離象曰人與天地之氣同體是也修真之士既得大藥始萌玄珠成象而內精神壯旺當此之際神中之精下交於坎精中之神上交於離內則精神交合於內外則陰陽交合於外內外明徹照耀上下化為一顆明珠圓陀陀光爍爍三關升降上下旋轉如輪週流不息如斯象景是內之精神和合金木交併水火激發之際是內有真實故外應其景象也若非親造真境豈能有此哉
先天之炁母炁也後天之氣子氣也自然感合返斯造化之妙始得藥從外來母炁天炁也子氣人氣也人能常清靜天地悉皆歸天炁歸一身皆成自然人還將上天炁以制九天魂此同類之謂也先坤後乾者又名移爐換鼎是也此乃金丹之真竅妙先天火候之祕訣也
子／宗教／道藏輯要／胃集／六　馬丹陽真人洞玄金玉集／上／七言絕句／和萊陽張殿試韻十首(P.43-1)..[清光緒丙午年(1906)成都二仙庵重刊本]
又
中日月兩跳丸轉功成性可觀得本真光爍爍中湧出大波瀾
子／宗教／道藏輯要／昴集／一　金丹大要上／道德經總論(P.10-1)..[清光緒丙午年(1906)成都二仙庵重刊本]
道德經總論
上陽子曰道始無名德亦非稱自伏羲畫卦蒼頡創爻玄龜龍馬河圖洛書文王重易箕子洪範皆存而不名老子垂世始強名之曰道夫道之為說先天地而位天地始萬物而育萬物草木根實非道不生胎卵濕化非道不產道果何物也其可見乎而功用若是其可捉摸乎而造化若是其可思議乎而變通若是自老子一指出一強名之後千古之上此道得老子以明萬世之下此道以老子為法天以清地以寧三光以明萬物以榮
聖人仙佛以修以成噫道果何物而若是其大也孔子與佛皆明此道非別有一道也後來乃分三敎儒者不明曾子子思之相授受是何事卻猜之為日用常行釋者不能明心見性只得念誦頑坐道則不究金丹竅妙以為焚修法術皆非道也葢未有所授受耳道之為物通炁而生氣復資氣而育炁天地萬物未有非炁而自生育者然吾所謂炁卻非天地呼吸口鼻往來要知是炁之名須究內外之道炁之在外者曰黑鉛卽金丹之道也佛云摩尼儒語仁義道曰金丹三敎大聖必用是炁而後方能成佛作仙卽此是道非別有一路也炁之在內者曰黑汞卽修定之道也道名踵音儒謂中和釋云世音卽自然之道三
教大聖必用此道故名雖殊而道則同也是以天下無二道聖人無兩心昔者老子西遊關令尹喜知為聖人迎之曰子將隱矣強為我著書老子乃注五千餘言而去其著書處今京兆𥂕厔縣終南山宗聖宮是也此書留世始以老子名分上下二篇真人鄭思遠標註八十一章之目唐賜號曰道德經古今解註何啻百人惟河上公所釋以授漢文帝者語淡意深今難得其真本經中大意第一章顯而出之了具眼者於此早分利鈍夫道也者本無名無為且名旣有復不可常名則無為而無不為也故三十八章曰上德無為而無以為下德為之而有以為上仁為之而無以為上義為之而有以為熟於道德者體無為而
無不為也無為者無以為也無不為者有以為也為是道者慧饒顏閔必待師傳建言有之古之善為士者微妙玄通深不可識上陽子曰豈古然哉於今為然葢不可識則不可見不可見則不可思議捉摸我師緣督真人受鍾呂王馬之的旨南嶽一面悉拜其授致虛年甫四十雖居林泉癖嗜詩書嘗謂寂滅虛無其說杳冥𧬏𧧯蒙師一指芒刺脫然眼下便見方知腳跟原踏實地猶如空中浮雲忽散寶月光明并得所解道德經焚香啟視至此兩者同出而異名早是性命雙題愈覺渾身是汗坐對老子坐行共老子行佛祖在腳跟㡳立似三界中我的最尊超然有何生死則三淸劍五嶽冠有與無物與竅朱裏汞水中
銀日烏月兔雌雄黑白以至金剛浮幢燈籠佛殿正法眼藏涅槃妙心百尺竿西江水竹麻萑葦棒喝照用恒河沙無量佛法莫不皆是見了悟了日夕照覷大機大用有時得到休歇之處尤為快活何以故只為此老雙關二意直要世人明了為期且道同出卻不同入同出又不同沒只一已是強名况復云此兩者其不重云衆妙之門聖人無空言一字是一箇鐵羅漢點檢將來卻是大路傍草裏有兩顆驪珠尋常人都直驀過了明眼人一見圓陀陀光爍爍收拾隨身去豈不欣然何哉葢今世人只是看經卻不觀經聖賢仙佛留下經書要引世人皆為聖賢仙佛一切常人不明其意朝念暮誦以為祈禱更不於中究竟
生死一件實事抑何愚哉猶誨人醫指以訣云左心小腸肝膽腎明了的便以此而脉人之脉不必勞誦千遍萬遍若病不診只誦此語須感得叔和立現復奈之何經書亦然若看而不觀亦猶有病之誦而不診看者但了其字觀者要了其義了字則訛了舌頭了義則坐斷舌頭訛了非了坐斷是了不了的是人了的是聖賢仙佛喻如金剛經云佛說非身是名大身六祖釋云色身雖大內心量小不名大身法身雖小內心量大等虛空界方名大身色身雖如須彌終不為大此欲世人早明色身法身二事若只口誦不觀其義輪迴生死何有了期三教聖師立言垂訓皆欲接引方來非各門異戶以相冰炭者師授是經俾
之續其言外之意上陽子曰大哉五千餘言多以天下國家用兵治民之說以翼其道然以之平天下治國家用兵使民無施不可仁者見之謂之仁智者見之謂之智故瑩蟾子有治道丹道兵機禪機之說也將以無為之道奏之於吾皇以倣陶唐無為之治也其將以有為之道告之於宰輔行治平日新之德也其將以無不為有以為之道訓諸學道之士以修金丹也得此道以無為而治天下者漢文帝之謂也得此道以佐漢而定天下者張子房之謂也得此道而其鬼不神者張輔漢之謂也得此道而善攝生者許旌陽之謂也妙哉是經其言父則言教父母則云物母此其謂道德也其旨意先有為而後無為非蠢然
無為也本道德而後仁義非毀於仁義也尚仁義而後禮非棄於禮者也如恍惚中有象有物杳冥中有精有信不貴難得之貨此皆有指大道顯露玄機者也經內隱八十餘異名如眾甫神器玄牝槖籥之類葢深注意於道使後人從是而悟因悟而入因入而有為有為者卽金丹也噫後之人峩其冠者不明玄牝竅妙之門曳其裾者不修無為有為之道使彼之有目者視之為異端之教彼之有口者呼之為異端之徒而世之明敏器識之士甘與彼之下愚或躋或躐奔競是非至於老死而不知有神仙之道惜哉且三敎聖賢之所建立者始焉莫不各有其道而繼之者特未善也老子者聖人也太上者巍巍尊居三清
之境以生育天地運行日月宰制劫運終始萬物為心其視天下民物一不安者若己有之中下之人恣其狂愚不知源流妄肆詆誹謂彼之非聖人者罔譴益彰惑之甚也謂此之歸太上者罔福是未得其道也原其著此書甚欲引導修行之士以成真人使天下有以匡世救劫者也始降魔斬蛟平潮彌災之事焉然悟者自悟也迷者自迷也悟也者因緣時節之來也迷也者宿昔所未種善也君臣也父子也夫婦也兄弟也朋友也此大道之綱常也萬世之不可易也降魔也斬蛟也此道成之事也適時而造就其功也老子之道卽金丹之大道也夫金丹之道先明三綱五常次則因定生慧綱常旣明則道自綱常而出
非綱常之外而別求道也是謂有為故云和其光同其塵也乃至定慧圓明是謂無為故云知其雄守其雌也道至無為則神仙之事備矣知此經者則明其道故曰太上下知有之不知者則辯其語故曰夫惟無知是以不我知今遵師訓因併釋之每章就下轉語夫如此者特為此老垂一雙方便手為天下人具一雙智慧眼垂手者接濟迷途具眼者早自明了使人人回首物物知歸畏生升仙必有真實根器爾
子／宗教／道藏輯要／昴集／二　金丹大要中／與東陽子(P.48-2)..[清光緒丙午年(1906)成都二仙庵重刊本]
與東陽子
江東之東莞唐佐陶氏者曰東陽子以穎銳志求還丹方投老未得真師行年甫逾七袠參師匪怠寢食不安久而彌堅信而逾篤至正癸未月屆純陽因東平由君亨父致敬謁我於鶴兒山之上扣我以青城翁之玄反而候我于湖之廛復而俟我于
江之滸來之旣懇求之益勤已而具舟往來乎宣之上下甚而加禮試覘乎道之何如吾每與之言為無町畦曾未示以大沖漠眹語言熟矣表裏洞然東陽子亦以遭逢因緣不立崖壁吐詞純實憑其精神深念崦嵫斜暉早求至道要妙卽攄詞列悃再拜投香自知業障迷蒙奉賫效心質信真誠湛露誓詞吿天予欲無言不可得也直語之曰昔如來云若說是事諸天及人皆當驚疑人之驚疑器識鄙淺姑置勿論云何諸天亦復驚疑則於其間必有可驚可疑之事者東陽誓曰烏敢驚疑假一聞之更當精進况頭顱如此何待奚為上陽子曰子之重身也貴子之輕貨也難子之立志也明子之為人也信夫言之易則失
於輕太上有輕傳不傳之辜夫子有失言失人之訓惟是道也若處子焉人人愛之惡之人人議之詆之詆之者緣彼求之而弗得也議之者非眾人所可共聽也惡之者為嫌我之獨得也愛之者皆有覬覦之想也故有狐媚而求之於前亦有螫毒而毀之于後猶一切人肄一切業始焉窺伺倣慕唯恐不得明師所愛珍奇亦無所吝及旣得聞稍盡其說則狃于常而鮮至極但務其知而不之行此世俗所為者唯是事大愚人以死生為小事是於緊處放慢至人以死生為大件急於慢處放緊是凡夫愚子得而行之立躋聖位何哉蓋其行之勤而至也若其不行求而知之則斯人者何足算也有輩愚人聞頓悟成佛之旨
便謂道不必行聞而頓悟卽可成佛豈理也哉烏知一聞千悟乃信之及聞而力行乃得成道書曰非知之艱行之惟艱傅司士曰日則傭作夜則行道老子曰上士聞道勤而行之聞而不行道安能成愚夫但云做仙作佛總皆宿緣彼抑不思宿緣仙骨因從何來若云善則彼不修善若云德則彼不積德無善無德因此無緣世豈有不種不植而成自然之秋收者乎若也夢生醉死六慾七情不知何為夙緣所行無非種業世豈有種黍而望收嘉穀者乎又有愚夫恣意猜度其謂仙也無有言傳亦無所為但得真仙親手提挈或賜丸藥或引凌空無聞無修愈高愈遠百端妄想何其大愚彼烏得知最卑下處有道存焉傳
云若升高必自下翼曰本乎天者親上本乎地者親下則各從其類也經云如來於五濁惡世行於難事是為其難佛祖云到這田地聖凡不敢一闚外魔潛覷不得洞賓曰飲海龜兒人不識燒丹符子鬼難看聖賢仙佛同此一事濁俗凡夫安能知乎今子以生死大事而求之切毋因愚俗一言而忽諸東陽子孜孜申盟始終請事斯語乃不敢秘遂授之曰道與天地同太極道與日月同運行春夏秋冬生長成實無非道也道亦何物卽陰陽也乾坤乘陰陽而太極日月本陰陽而合明春夏感陰陽而生成秋冬得陰陽而收歛人亦猶是也身一太極也孕陰陽之炁而生資陰陽之炁而長全陰陽之炁而壯勞陰陽之炁而
衰衰而虛虛其中則為離離之義散也離也散離不已則憊而絕是為五行順行也是為一生一死也神仙九還之道亦猶是也但逆用之逆陰陽而復也返陰陽而歸也純陰陽而仙也久陰陽而神也如在根乎一炁之始把乾坤敗缺之體為窟為舍為藩為籬卻尋同類先天之氣煉而修之求離坎散離之炁根而歸之離之中虛而住坎之內實而還離之中純而復太極是為五行顛倒也是為大還也還丹之術煉己為先煉己之志不勤還丹之功未許滿堂金玉要知雄而守雌七返朱砂當知白而守黑先天炁後天炁首降東海之青龍上鵲橋下鵲橋穩跨中天之黃道龍虎戰爭於生殺之戶龜蛇蟠結於戊己之門用
玄牝立丹基辯刀圭為藥物乾元用九參羲文周孔之心太極函三行鍾呂王馬之事五丈浮黎之土恍惚惚杳冥冥一顆牟尼之珠圓陀陀光爍爍如露如電非霧非烟塞乎天地之間至大至剛俱入空玄之內不見不聞奚啻天人仰看方信地藏發泄時節毋爽火候不差始得先天之炁自虛無中來始悟西江之水不一口吸盡丈夫無孕藍公十月懷胎長蘆罷功達摩九年面壁相中有相身外有身信則行之理無虛設此外無他術餘則皆傍門今以東陽號子者取紫陽翁有云金公本是東家子之義東陽懽甚而不勝聞從前所閱丹經𠫵證悉皆契合一日二日三日東陽求證市人一切眾楚者皆然羣疑眾毀者何
恨當無麻衣隱居輩出安能畫灰是其所非東陽子因有不然之言旋發悔前之語豈謂出其類者何其無操持歟昔負苓者尚議伏羲泄道之秘漏神之機分張太和磔裂元炁詭道逆出以駭人心致薛收厥焉文中子茫然豈真伏羲氏之過歟况今而未及彼乎夫世之勝士高人倘非得良智友鮮不為市人俗子引之趨曲徑旁蹊况我青城聖師切戒嗜利輕授驗其緣業虛實方許次第開陳所恃師道如天地誓盟如日月光在天上善誘其衷待其機盡誠其始信道尊德貴免受紫陽三傳之譴復聞諶母一粒之丹為萬代之規模作學人之榜樣東陽歸也亨父來言請敘書此以復之
子／宗教／道藏輯要／昴集／三　金丹大要下／普說(P.63-2)..[清光緒丙午年(1906)成都二仙庵重刊本]
普說
拄杖剎竿棒拂拳喝一機一境是皆佛祖旁開戶牖提振綱宗亦有天機亦有大用亦有權亦有實一喝不可作一喝用一棒不可作一棒打要知賓主交𠫵前後除斷照懸日月把定乾坤在昔阿難問摩訶迦葉世尊傳金襴袈裟外別傳何法迦葉喚云阿難阿難應諾迦葉云倒卻前門剎竿著此豈不是直指人心獨露全體則知當年世尊所傳涅槃妙心正法眼藏只消迦葉一句總在裏許雖然直截要先識破他的處將如何知他底
處世尊傳來饒得微笑迦葉傳來饒得一喚只此一笑一喚方知佛祖無可奈何落草尋人若不恁地怎得那西來意怎得箇消息底這般提唱以來厥後諸佛諸祖遇因立緣隨方設教因便以棒拂拄杖行不如一喝省了多少計較除非明眼人舉頭便知是故馬祖一喝百丈三日耳聾喫茶也是受食也是鼻孔也是靈骨也是卽心卽佛也是非心非佛也是一株花柏樹子麻三斤紗七斤風與月石與泉前聖後聖所為公案一題著總是了若使鈍根之器到了總不是也只如釋迦老子云以大圓覺為我伽藍圓覺且置且道如何是伽藍後來舉世以伽藍為招提所在僧衲所住者尤為可笑卻不知伽藍本是一物故下
云身心安居平等性智今之禪僧言及平等性智便自無處尋頭况與他說伽藍有般強底人見人提平等性智隨云是他的心又怎知道他心非是心故佛祖云非心非佛又云心不是佛智不是道佛祖慈悲為一切人自性不明起立模樣令人自悟故不得已乃至竪拳倒拂吐舌低頭其以此機至淺至近令人易見而一切人不肯承當遂至騎山門向佛殿上放佛殿於燈籠內且道佛殿須要供佛如何移山門於其上豈不觸了燈籠內看佛殿大似光爍爍地又至山河大地須彌崑崙有輩禪流見此等語渾如嚼蠟全無意義總謂禪機葛藤置而弗看難似佛果云上無攀仰下絕己躬外不見大地山河內不立聞見知
識直下擺脫情識一念不生證本地風光見本來面目祖師心印可幸人人穎悟箇箇圓成挨拶將來了不可及及至末後喝祖罵佛走釋迦奴彌勒凡此等皆要諸人各認自己心莫作他人見誰知後來見喝也喝見罵也罵不知古人向自身內說將出來暴露消息底意那一等人專事機鋒徒爾招積口業總迷了這箇道理饒他聲前句後尋覓猜想明來暗合也只野狐精見解一到如此奚謂五百年縱萬劫千生何時是了古之人蘊大根器若不猛利猶自蹉過是以圜悟奮志南詢長慶坐破七箇蒲團雪峯三登投子九上洞山馬祖因悟磨磚六祖躬役碓舂二祖斷臂立雪釋迦聞半偈而捨全身古聖先賢波吒到了
方討得箇生死入路今時人也口誦堯之言而行桀之行皆是笑破自己心賺破他人口若人人到此田地猛着力暗中求不驚不疑無退無轉忽然桶脫相似腳跟後穩穩當當綿綿密密照天灼地豈不是彌勒下生釋迦親見到彼時節囘首覷著一切常人皆立下風方知道有何難事低一著是凡高一著是佛了也真法眼問云佛法還有本末也無上陽子曰自威音王以前佛生佛滅綿綿厯厯不可窮已從過去莊嚴劫來曼殊室利為七佛師至見在賢劫釋迦文佛告摩訶迦葉云吾以正法眼藏涅槃妙心實相無相微妙大乘今付於汝汝當護持迦葉禮足自言我當依勅恭順佛故自爾燈燈相續至菩提達磨受法
於般若多羅及至中國而得總持道副道育慧可四人乃受法焉後將西返問道副曰汝得吾皮謂尼總持曰汝得吾肉謂道育曰汝得吾骨謂慧可曰汝得吾髓復云如來以正法眼藏涅槃妙心付大迦葉展轉累而至於我我今付汝汝當護持慧可傳來唐土二三逮至慧能遍傳天下於是濫漫矣故達磨告慧可云二百年後法周妙界明道者多行道者少說理者多通理者少就中有能悟實際地了心空法三身淸靜然後得證大乘也密多聞越次問曰大乘中乘小乘此三乘法皆成佛否上陽子曰惟正法眼是為最上一乘故經云十方佛土中惟有一乘法無二亦無三除佛方便說但以假名字引導於眾生吾所以
云中乘小乘皆假名字惟最上一乘真空無漏真實希有無非以真空真心為之極則爾豈不聞大珠和尚云心是佛不用將佛求佛知心是法不用將法求法佛法無二和合為僧是謂一體三寶則知三寶本同一體奚有二乘乎妙香佛陀問曰如來說法今人聽法聽法說法有功德否上陽子曰如來證佛為上根菩薩說法以度天人非如阿含為小機說也故提婆為羅㬋羅多云本對傳法人為說大解脫道蓋諸說法聽法者本具一體三寶方能說方能聽一體三寶者法身報身化身三身是曰一體三寶者神會大師云說法則先佛而後法聽法則先法而後佛聽法則先頓中而漸悟法則漸中而頓故色身善說法則
法身低頭稽首而聽法法身善說法則報身摩肩聳耳而聽法報身善說法則化身淸靜無為而聽法然四大色身法報化三身俱不解說法聽法惟座上有一無位真人善說法聽法是以義玄和尚云虛空不解說法聽法是汝目前厯厯孤明無形段者解說法聽法所以道心法無說佛法無聽多口阿師問曰三身且置云何是色身云何是法身上陽子曰色身是幻身亦是妄身法身是淸靜身亦是圓滿身亦是自在身亦是如來身故號為真佛大鑒云色身雖大內心量小不名大身法身雖小內心量大等虛空界是名大身此卽佛性此卽真心諸修行人把他做箇主人翁也所以佛祖安名立樣棒拂拳喝燈籠佛殿拄
杖剎竿千般計較形容不到了處是謂不可思議功德然須用事而立名借物而喻己總而論之只是箇功德法身也法體如如問曰三世諸佛還住世否上陽子曰過去佛過去已未來佛且未至現在佛不得見曰我師還見否曰汝為甚不見曰有形容否曰尋常頂禮接引眾生曰我師獨見復誰可見曰見者不說曰我還可見否曰汝不信佛佛不汝見如如低頭曰發心信已若何見佛曰開汝一隻眼佛卽在目前曰過去佛神通若何曰覆載包含曰見在佛神通若何曰生育造化曰未來佛神通若何曰多寶藏將開也曰云何是寶藏義曰總歸一大藏教曰一大藏教云何指示曰普攝有情曰大藏亦有情乎曰無情若
何名藏因爾無情強名正法眼緣此法眼不屬內外不在四旁秉生殺機為佛法祖是名正法眼藏曰正法已聞若何是眼藏曰汝且道什麼一件物無眼曰此眼藏卽虛空藏否曰佛法一般名不虛設夫𠫵學之人莫學客語莫學異見須知腳跟有此寶藏大包天地光耀古今形容無盡妙用無窮故云無盡藏物去物來如如不動亘古亘今如如不動生死岸頭如如不動得大自在如如不動演出大藏皆如來說故云如來寶藏如意問曰迷悟兩途迷者多而悟者少敢問何以曰昔南陽忠國師云眾生迷時結性成心猶寒則水結為氷眾生悟時釋心成性猶煖則氷釋為水上陽子復喻云眾生迷時猶隔水而求魚眾生
悟時猶水涸而魚鱉自現是以慧海云凡夫見性卽非凡夫以能頓悟上乘超凡入聖佛子若迷卽非佛子以其論凡論聖終為下鬼悟人超越生死涅槃迷人惟學說事說理迷人今生作來世福德悟人目下頓見維摩所以迷底人修因待果如逆風而渡海何有了期悟底人了心是佛似月下觀形真偽自知毱多尊者云心自本來心本心非有法則知本心無法而本來心乃法身是以迷人以淸靜法身為五蘊色身悟人以淸靜法身為我佛法身也優㜑夷多問曰自曼殊室利而七佛法偈皆言幻起滅空罪福至釋迦傳來言法而十七祖僧迦難提以來又言心地二十二祖摩拏羅以後又皆言性二十七祖般若多羅
與唐土二三佛又只言華種及曹溪別唱天下老和尚唯直指單提各呈面目千般百計指小喻大有如山河大地棒拂花草燈籠佛殿拄杖拳喝似此等樣以為傳度大乘何前後之相戾也敢問是同是別上陽子曰迷人說法迷法說性迷性悟人悟空非空悟色非色故前迦葉云卽此身心是幻生幻化之中無罪福後迦葉云何為一法中有法有不法十八祖迦耶含多云有種有心地因緣能發萌二十五祖㜑含斯多云我今悟真性無道亦無理東土二祖云本來緣有地因地種華生此祖祖燈燈惟在明心而已自風旛論後各立宗門別出模樣直到於今豈離心之外而別有大乘者乎離大乘之外而別有佛法者乎
大傳送問曰天生有形死而魂散有形則有性魂散則性冺理之常也此形住而性存猶花之有香此身逝而魂去猶葉之墜地雖然人為萬物之靈到此則有性也無上陽子曰造化之內無明殼子為卵生煩惱包裏為胎生受水浸潤為溼生歘起煩惱為化生四生之中各從其類狐兔不能產鳳明也為人之靈者本性而已性之於人猶烟焰之於火泡漚之於水形存之性猶火之飛焰魂散之性猶漚之歸水此一切人失其真性流浪輪迴萬死萬生迷迷相指皆謂如是道人之性則不然超乎造化之外生以不生死以不死亦如真性而已守此性如防盜焉敬此性如供佛焉愛此性如護寶焉是故法此性則名法性佛
此性則名佛性若見此性卽超佛地豈千生萬死之義乎十四祖龍樹云佛性非大非小非廣非狹無福無報不死不生所以悟我性無生死見我性無地獄修我性超乎造化之外也
子／宗教／道藏輯要／昴集／五下　寶笈集錄三／道法心傳／王真滿庭芳(P.30-2)..[清光緒丙午年(1906)成都二仙庵重刊本]
王真滿庭芳
決烈修真慇勤辦道萬緣識破皆空太虛鼎內養就玉芙蓉化作靈珠一顆光爍爍輝射千峯長春景五雲臺上朱橘照天紅
這些妙理有緣端的千里相逢纖塵不染清淨顯真功日用頭頭不昧超生滅三界難籠能如此逍遙自在處處是仙宮
子／宗教／道藏輯要／昴集／八　中和集／歌／玄理歌(P.61-2)..[清光緒丙午年(1906)成都二仙庵重刊本]
玄理歌二首
至道雖然無處所也慿師匠傳規矩屯蒙取象配朝昏復姤假
名稱子午進火無中鍊大丹安爐定裏求真土身心意定共三家鉛汞銀砂同一祖加減依時有後先守城在我分賓主南山赤子跨靑龍北海金公騎白虎兩般藥物皆混融一對龜蛇自吞吐直超實際歸大乘頓悟圓通非小補密會真機本自然可憐小法胡撐住口靈舌辯自誇能氣大心高誰敢覩未會潛心入窈冥何勞立志棲圜堵初機自是不求師老倒無成甘受苦積功累行滿三千返照迴光窮二五起火東方虎嘯風滌塵西極龍行雨驅雷掣電役天罡輔正除邪任玄武姹女纔離紫極宮金公已到朱陵府爐中大藥一丸成室內胎仙三疊舞四象五行都合和九還七返功周普皎蟾形兆出菴來爍爍光明充
大宇
子／宗教／道藏輯要／昴集／八　中和集／歌／火候歌(P.63-1)..[清光緒丙午年(1906)成都二仙庵重刊本]
火候歌
欲造玄玄須謹獨謹獨工夫機在目絕斷色塵無毀辱淸虛方寸瑩如玉極致沖虛守靜篤靜中一動陽來復初九潛龍須躡伏進至見龍休大速才見乾乾光內燭或躍在淵時沐浴九五
飛龍成化育陽極陰生須退縮防微杜漸坤初六退至直方金併木六三不可榮以祿括囊以後神丹熟若逢野戰志鈐束陰剝陽純火候足一粒寶珠吞入腹作箇全真仙眷屬一夫一婦常和睦三偶三奇時趂逐素女靑郎一處宿黑汞赤鉛自攢簇虛空造就無為屋這箇主人誠不俗山嶽藏雲天地肅爍爍蟾光照虛谷
子／宗教／道藏輯要／昴集／八　中和集／歌／抱一歌(P.67-1)..[清光緒丙午年(1906)成都二仙庵重刊本]
抱一歌
無極極而為太極太極布妙始於一一分為二生陰陽萬類三才從此出本來真一至虛靈亘古亘今無變易秪因成質神發知善惡機緣有差忒隨情逐幻長荊榛香味色聲都眩惑誠能一上究根源返本還元不費力一夫一婦定中交三女三男無裏得三元八卦會於壬四象五行歸至寂忽然迸破頂𩕄門爍爍金光滿神室虛無之谷自透通玄牝之門自闔闢一陽來復妙奚窮四德運乾恒不息浩氣凝神於窈冥出有入無於恍惚中間主宰是甚麼便是達卿元有的
子／宗教／道藏輯要／昴集／八　中和集／詩／心鏡(P.74-2)..[清光緒丙午年(1906)成都二仙庵重刊本]
心鏡
採將乾鑛入坤爐六合虛空作一模法相就時圓爍爍水銀磨
處瑩如如放光周遍三千界收斂歸藏一黍珠舉起分明全體現更須打破合元樞
子／宗教／道藏輯要／昴集／八　中和集／詞／滿江紅／贊圓菴傅居士(P.84-1)..[清光緒丙午年(1906)成都二仙庵重刊本]
又贊圓菴傅居士
這箇○兒自厯劫以來無象况端端正正亭亭當當細入微塵
無影迹大周天界難安放更通天徹地任縱橫無遮障　沒根宗沒形狀爍爍明團團亮只這箇便是本來模樣放出直超無色界收來隱在光明藏待頂門裂破現圓通金色相
子／宗教／道藏輯要／昴集／八　中和集／詞／滿江紅／贈孫居士(P.85-2)..[清光緒丙午年(1906)成都二仙庵重刊本]
又贈孫居士
這點虛靈自古來無虧無缺更爍爍圓圓澄澄徹徹照破鴻濛
前底事分開蟾窟中間穴向菴中養箇白蝦蟆皎如雪　那些兒無可說利如金團似月運化化生生了無休歇山水蒙時天癸降地雷復處玄霜結駕靑鸞直謁廣寒宮超生滅
子／宗教／道藏輯要／昴集／八　中和集／詞／百字令／贈胡秀才(P.91-1)..[清光緒丙午年(1906)成都二仙庵重刊本]
又贈胡秀才
亘初一點瑩如如無相無形無質不蕩不搖常正定直是斷踪絕跡變化無方顯微無間妙理應難測為伊言破屏除緣慮塵識　放教方寸虛澄裏頭寍貼方見真端的三五混融心月皎照破本原來厯爍爍圓明如如不動運化無休息靜中拈出蟾光爍破無極
子／宗教／道藏輯要／鬼集／五　玉詮卷五／高上紫霄玄玄妙感白真人(P.12-1)..[清光緒丙午年(1906)成都二仙庵重刊本]
弟子輩先必知求道次第然後可以明道能明道然後可以入道所謂次第者一曰養心心不養則私欲乘之得調護防閑之術時時顧諟刻刻操存自然聖月日增米珠澄徹而六欲七塵頓然超脫矣二曰發願願力旣宏此心卓有定見而輔化宣勞步步契規中玉天意感孚在於俄頃間也三曰不倦倦心一萌則為山九仞功虧一簣故必要抖擻精神掃除昏怠之氣而後心地愈清靈明益湛所願皆實所修曰上靈乘法門洞窺無翳矣試更為子等詳言之夫心也者秉乎坤乾之毓得乎健順之能其體虛靈不昧其用應乎萬事湛然沈靜寂而不動也運變無方感而遂通也圓陀陀光爍爍一點入人母腹中然後成形
成象故凡屬有生莫不具此靈明者也儒曰明德明此也釋曰圓覺圓此也道曰密嚴國法王成卽謂此也無奈人或拘於稟氣或累於私欲好好清涼之地化為炎勢火坑矣可不哀哉在弟子等宜各自猛省己心之所以不得其養者在於何處各求己之病源而下之鍼砭吾或志有所騖則心馳於外而不得其養矣吾或情有所偏則心擾於私而不得其養矣吾或不能靜一以歛己之神明則心猶若在若亡而不得其養矣如主教三司者功勳久著性理自明諒所謂馳外狥私之失自不蹈此而究之一塵不染念念皆純俾心如太虛包涵無際照燭萬有所云寂然不動感而遂通地位則尚有進也然則養之之道一在
於寡欲欲之旣寡雖有不養者寡矣一在乎主一心有所主則事事皆敬不言養而養在其中矣又在乎常惺惺偶有所觸為彼所引心為之省曰吾主人翁在否如此操存如此省察而心猶患其不養者吾未之聞也儒教正心復性之功在是釋教明心見性之功亦在是道教之性命圭旨者亦無不在是也更有說者養心與願力相濟而又相生心活物也得願力以資之則心日在乎願力之中漸可幾於純一不二是不養之養也若有願力而不本諸真心則所願皆虛用力亦偽故有願力而心愈拓有真心而願力皆誠二者非相濟卽以相生乎爾弟子欲養心者必發願効力使此心日範圍於規矩準繩之內則壇化自
隆而道心亦日長矣能發願矣則倦氣自除倦旣不生心池自徹頭頭是道左右逢源可以日進無疆漸晤重玄妙諦若荏苒晨昏悠忽過去將兒日復日嵗復嵗虛度駒隙之光陰難望一丸之納手何以昭朗性天而合珠傳印耶
朗朗性天不夜天操存涵養悟真玄六時常掃輕輕霧火宅俄看現碧蓮
願力能持百事亨慧開英長露珠凝無邊明覺登堂奧寶鏡懸天月一輪
自強不息倦何乘抖擻精神道味親麗日再中春意暖焚香靜坐檢金經
子／宗教／道藏輯要／翼集／二　甘水仙源錄　序　卷一至五／卷一／碑文／全真第二代丹陽抱一無為真人馬宗師道行碑　王利用(P.13-1)..[清光緒丙午年(1906)成都二仙庵重刊本]
全真第二代丹陽抱一無為真人馬宗師道行碑
翰林直學士中順大夫陜西漢中道提刑按察副使王利用撰
天地無為而全道至人悟道以全真廣大簡易不見其朕資生資始而弗能主名道全於內者其天地乎屈伸消長莫測其變德參化育而必臻其極真全於內者其至人乎丹陽馬宗師瑞金蓮於東海根玄教於重陽起跡於金源氏全盛之時流派於我大元開創之始與夫廣成鳴道於上古混元垂教於姬周冲虛南華立言於戰國之世者無以異也師諱從義字宜甫世業儒系出京兆扶風漢伏波將軍援之後五季兵亂東遷甯海因家焉祖覺字萃叟以孝行稱父師楊字希賢容儀可觀沉默有
度事親為學綽有父風客或驚走以紬複擲於家者視之兼金也白於父藏之以待旬日客至卽付之客謝曰吾呂仙也居幽谷村以淘採為業積金兩鎰將鬻於市逼於監稅者賴公獲免願中分以報希賢固卻之呂曰公有黃向風義後當有高士出焉他日訪幽谷人無呂姓者始知其異人也師將育母唐氏夢麻姑賜丹一粒吞之覺而分瑞金天會元年癸卯五月二十日也昆季五人以仁義禮智信命之故號五常馬氏師次子也童時常誦乘雲駕鶴之語及長善文學不喜進取適李無夢鍊大丹於崑嵛山幾三載矣曰仙至則丹可成一日師遊其側無夢見而異之曰是子額有三山手垂過膝真大仙之才因為之贊
曰身體堂堂面圓耳長睂修目俊凖直口方相好具足頂有神光宜甫受記同步蓬庒旣而丹果成忠顯孫君惜師才德以其子妻之凡三息曰庭珍庭瑞庭珪師嘗補試郡庠夜夢二衣褐者一素補兩肩跪且泣曰我輩十萬餘命在公所主言訖而去逐之入屠者劉淸圈中壁有字云我輩己亥十萬人大半已經辛巳殺此門若是不慈悲世世軸頭常厮抹旣覺聞屠猪聲往視之則淸之子阿澤屠二猪其一肩白欲止則弗及也始悟己亥猪也辛巳淸之嵗屬也詣術士孫子元占之以決其惑因稽壽幾何曰君壽不踰四十九師嘆曰死生固不在人曷若親有道為長生計已而與客奕棊乃失聲曰此一著下得是不死矣
大定七年丁亥秋七月師偕高巨才戰法師飲于范明叔之怡老亭酒酣賦詩曰抱元守一是工夫懶漢如今一也無終日衘杯暢神思醉中卻有那人扶中元後復會重陽祖師造其席戰師曰布袍竹笠冒暑而來何勤如焉曰宿緣仙契徑來訪謁與之瓜卽從蔕食詢其故曰甘向苦中來復曰奚自曰終南不遠三千里特來扶醉人師心自謂曰前所作有醉中人扶之語此公何以得之就叩何名曰道曰五行不到處父母未生時席間談道多與師合乃邀居私第出示所述羅漢頌一十六首祖師賡和宛若宿成遂心服而師事之先是師夢南園地中一鶴湧出今茲欲為祖師結庵祖師卽指鶴出之地師大異之庵旣構
字之曰全真師欲從祖師西遊以累重難之祖師乃盛陳離鄉遠遊之樂以開釋焉是嵗十月朔祖師令師鎖庵齋居百日日止一餐雖隆冬祁寒唯筆硯几席布衣草屨而已形神和暢若寒谷回春者焉八年春正月十有一日庵始啟鑰祖師謂師曰將謂汝三數日從我西遊直鎖害風百日仍作一場奇怪師悟以貲產付庭珍輩以離書付孫氏遂易服而道焉祖師因師夢中歌有燒得白煉得黃便是長生不死方之句命師更名鈺字玄寶號丹陽子師又夢從祖師入山及旦祖師呼曰山侗因為小字焉居崑嵛之煙霞洞師忽患頭痛殆若無所遁者祖師令醫於家一日謂門弟子曰作日馬公飲酒其破道乎使候之師
蓋藥用酒引不覺過量疾甚人復曰馬公將死矣祖師拊掌嘆曰吾遠尋知友緣信道不篤而至此耶乃以鍊心語療之曰凡人入道必戒酒色財氣攀緣愛念憂愁思慮此外更無良藥矣疾遂愈其年十月朔令師焚誓狀於文登蘇氏庵師從祖師至汴寓王氏之旅邸飲食起居悉以仙機示之鍛鍊旣久遂承祕印十年春正月四日祖師將昇師請曰鈺當為吾師服祖師曰可赴終南劉蔣之故居囑以後事而逝師暨譚劉邱三道友入關謁和李二真人詣劉蔣祖庵居之十二年春化自然錢於長安市中復護仙柩自汴之秦歸葬劉蔣遵遺命也師居廬頭分三髻三髻者三吉字祖師之諱也十四年秋夕師與三道友言
志於秦渡鎮真武廟師曰鬬貧譚曰鬬是劉曰鬬志邱曰鬬閑翌日乃別師復歸劉蔣構一廣庭為環居之所手書祖庭心死以表其顏庵為祖庭自此始也師謂門人曰一晝夜凡幾時對曰十二曰十二時中天運造化曾少停息否對曰無師曰學道者亦如是矣十八年就化華亭劉昭信李大乘不果乃賦詩曰錦鱗不得空澇漉收拾綸竿歸去來大乘卽悟遂執弟子禮賜以靈陽子之號十九年春二月師築環華亭大乘亦與焉墻外來禽一株枯已久矣四月十四日移植環內以水沃之曰今日純陽降世辰也予生於五月二十日至日此樹生葉矣仍作頌曰天上三十六地下三十六天地入寶瓶七十二候足大乘請
釋其旨曰此隱語也其應有日矣及期綠葉敷榮始知移植之日至五月二十相去三十有六是天地晝夜合為七十二候也大乘因作異木記以誌之秋八月遷居隴州佑德觀解元李子和輩願執几杖以從繼而棄俗歸道者不啻百餘人二十年春東還祖庭適長安居蓬萊庵從善友趙恩請也秋八月旱師祈雨詩云一犁沾足待何時五五不過二十五至日果雨二十一年冬師謂門人來靈玉曰世所稱衣服舊弊重修潔者何名曰拆洗師曰東方教法年深弊壞吾當往拆洗之未浹旬官中有牒發事遂以關中教事付邱長春為主張焉仙仗東歸過濟南有韓淘淸甫者慕康節之為人所居號安樂園禮師乞垂開發
師曰夫道以無心為體忘言為用柔弱為本淸淨為基節飲食絕思慮靜坐以調息安寢以養氣心不馳則性定形不勞則精全神不擾則丹結然後滅情於虛甯神於極不出戶庭而妙道得矣淘謝曰大道鴻濛無所扣詰今聞至言得其門而入矣師嘗說四體用云行則措足於坦途住則疑神於太虛坐則勻鼻端之息臥則抱臍下之珠類此甚多蓋言道人分內事也二十二年夏四月至甯海未幾行化於文登之七寶庵門人穿井九尺而大石障之師乃云穿鑿須加二尺深甘泉自有應淸吟及疏鑿尺有八寸泉乃湧出冬十二月晦師謂門弟子曰今日有非常之喜遂乃歌舞自娛二十三年春正月報者云仙姑孫不
二返真於洛陽矣冬十月下元日文登令尼龎古武節請師作九幽醮師謂姚鉉來靈玉曰空中報祖師至靑巾白袍坐白龜於碧蓮葉上龜曳其尾見於雲表道俗懽呼焚香致拜居無何回首側臥東南而去十二月師赴萊陽遊仙觀忽肆筆書委形贊其畧云大哉登真路入靑冥麟隨絳節鳳撁朱軿鳴鑾佩玉履虛步雲超受真誥上登玉宸特寓其歸真之意耳是月二十二日祖師誕辰師仰瞻天表曹瑱問其故曰祖師偕和師叔至當赴仙會矣于知一曰教門洪大胡不愸遺師曰堂堂歸去也作箇快活仙謂劉真一曰汝等欲作神仙須要積功累行縱遇千魔百難慎勿退惰果爾然後知吾言不妄矣又曰我開眼也
見瞑目也見元來不在眼但心中了然無所不見耳汝緣在北方可往矣時將二鼓師東首枕肱而蛻是夜於劉錫屋壁間留一頌□三陽會裏行功圓風馬乘風已作仙勸汝降伏龍與虎自然有分亦登天俄頃人云師已仙矣方悟留題蓋師之神也初崑嵛紫金山東華庵有松數株變靑為白師曰松之白殆為我乎不半載師果逝焉長生玉陽二宗師來莅喪事七日而卜兆於遊仙觀而安厝之二十五年邑人疑仙骨陜右門人盜去萊陽宰武節劉公啟柩視之貌如生乃更衣於金玉堂復葬之師幼習儒長克家有不貲之產而樂周急故得輕財好施名禮所謂積而能散者此也雖為碩士接一童子必致敬焉老氏所
謂不敢為天下先者此也承師訓以闡化援門人以歸真雖寓形於寰海以濟眾為己任語所謂人能弘道者此也一遇至人得傳心法日經鍛鍊而不弛其志孟軻氏所謂樂取於人以為善者此也以致感海市之瑞像變苦泉為靈液劉淸毀屠具而改行欒周焚漁網以向風所過者化狂恣革其非心所存者神耋稚為之雲集果行西秦飛舄東海凡五道場弘師教也故曹瑱雷大通劉真一于洞庭等數十人實修真達道扶宗翊教之士悉出師陶鑄之手譚長真劉長生邱長春皆祖師之高弟尊師曰叔師處之裕如也生平所作歌詩皆出塵絕俗之語而沾丏後人者亦多矣至元六年春正月璽書加贈丹陽抱一無為
真人之號十九年秋八月朔住持終南山重陽萬壽宮真人李天樂持師道行之狀致懇於僕曰吾嫡祖丹陽宗師葬于萊陽進士張子翼作登真記已識之矣而祖師成己成物盛德大業師能纘承之乘風御氣長生久視之道師能揄揚之祖庭會真實本諸此不以貞珉載其道行以詔後人殆為闕如子無靳其文庶傳其不朽也僕惟道德之源繼繼承承不迷於後世者丹陽師之力也牢辭其可乎乃繫之以銘其辭曰乾坤大道法自然至人一出千百年道非人弘道不傳人能弘道道始全重陽飽飲甘河泉道眼直視東海壖金焰爍爍開七蓮慨然捉馬揮玉鞭丹陽鴻儒宿有緣行功鍛鍊方且圓渙然氷釋歸真仙詞
源落𥿄如雲煙機發於踵崑邱巔降龍伏虎秘法玄知知覺覺無後先道場五闡教乃宣乘風御氣遊八埏下視塵世猶天淵若子若孫稱大賢胸中氷雪壺中天傳心嗣法無窮邊
集／總集／石蓮盦彙刻九金人集／李俊民／莊靖先生遺集／卷四／七言絕句一／柳(P.581-2)
柳
一年春色到溪頭展盡眉閒幾點愁纔得東君暫時意笑他張緒不風流
千絲萬縷弄風柔為愛春陰盡日留杖屨重來有佳處道人鑿石沼清流
臨清臺
與諸友憩於臺上須臾四面雲合垂垂欲雨
忽驚平地一聲雷爍爍驕陽氣欲回安得霶𩃱片時雨臨清臺是望雲臺
登山興盡早宜歸况是東風送客時只有臨清臺下水怪人來此不留詩
集／總集／石蓮盦彙刻九金人集／李俊民／莊靖先生遺集／卷四／七言絕句一／過二聖王氏故居感戰死者(P.581-2)
過二聖王氏故居感戰死者
誰肯收心醉六經只言酒是在天星若能讀得離騷後學取先生半日醒
游青蓮分韻得春字
己亥暮春十有八日劉巨川濟之瀛漢臣王特升用亨郭甫仲山姚昇子昂史顯忠遂良同游福嚴禪院與巨川彥廣二山主道舊兵革之餘不勝感嘆仍以春山多勝事為韻賦詩以紀其來
四面山圍故故青茶煙榻畔坐忘身與師貪論安心法門外飛花送卻春
慈氏閣
金碧相輝跨杳冥憑高佇目記吾曾勸君試倚欄干望愧我今無腳力登
出山
興盡東山命駕忙斷雲似與雨商量出門卷地顛風起送客何須爾許狂
東林景物畫中詩老恨因循著腳遲背了青山卻歸去頭灰面土任風吹
水簾
倒傾蛟室瀉瓊瑰派落空巖雪浪堆卷地封姨收不
起素娥垂下玉鉤來
柳
一年春色到溪頭展盡眉閒幾點愁纔得東君暫時意笑他張緒不風流
千絲萬縷弄風柔為愛春陰盡日留杖屨重來有佳處道人鑿石沼清流
臨清臺
與諸友憩於臺上須臾四面雲合垂垂欲雨
忽驚平地一聲雷爍爍驕陽氣欲回安得霶𩃱片時雨臨清臺是望雲臺
登山興盡早宜歸况是東風送客時只有臨清臺下水怪人來此不留詩
懷舊
杖藜重到古招提硤石雲深一徑迷不見同來舊時伴怕看雙翠壁閒題
新安
芳草原頭一望空村南村北落花風可憐當日堆錢屋寂寂無人晚照中
過二聖王氏故居感戰死者
數仞牆圍石作基幾年風雨長苔衣英雄地迫難為計血汗遊魂不得歸
集／總集／石蓮盦彙刻九金人集／李俊民／莊靖先生遺集／卷五／七言絕句二／元夜與泰禪洛陽觀燈(P.589-1)
元夜與泰禪洛陽觀燈
行歌聲裏落梅風爍爍華燈萬盞紅何似吾師方寸地一輪明月小參中
集／總集／石蓮盦彙刻九金人集／元好問／續夷堅志／卷二／賈叟刻木(P.1129-1)
賈叟刻木
平陽賈叟無目而能刻神像人以待詔目之交城縣中寺一佛是其所刻儀相端嚴僧說賈初立木胎先摸索之意有所
會運斤如風予因記趙州沒眼僧能噀墨水畫上布五彩亦噀之毛提舉家一虎蹲大樹下旁臥一青彪虎目爍爍如金望之毛髮森立雖趙邈齪不是過佛氏所謂六根互用者殆從是而進耶
集／總集／石蓮盦彙刻九金人集／段成己　段克己／二妙集／卷七／樂府一遯庵先生／江城子／牡丹(P.1237-1)
牡丹
百花飛盡彩雲空牡丹叢始潛紅培養經年造化奪天功脈脈向人嬌不語晨露重洗芳容卻疑身在列仙宮翠帷重瑞光融爍爍紅鐙閒錯綠蟠龍醉裏天香吹欲盡應有悟夜來風
集／小說／綠野仙蹤／第十二回　桃仙客龍山燒惡怪　冷于氷玉洞煉神書(P.116)
至二更左近，猛聽得有嘻笑腳步之聲，走出亭子外，將身一縱，已到亭子房上。只見七大八小，皆神頭鬼臉之人，有二十餘個，手裡打著燈籠火把，拿著酒罈、酒壺、碟碗並捧盒等類，一齊到正面廳上，將四五對燈籠懸掛起，吹滅火把，先在東西兩張床上鋪墊了氈褥，又在廳中間擺了一桌酒席，左邊也照樣擺放了一桌，每桌安放了一把椅兒，大家席地而坐，說說笑笑，像個等候主人公的樣子。又待了一會，只見十幾對紗燈走來，照耀如同白晝。為頭一個人，穿大紅蟒衣，烏皮靴，頭戴束髮金冠，兩道藍眉，直插入鬢，面若噀血，剛牙海口，二目大似酒杯。後面一個，道家裝束，戴龍虎扭絲金冠，穿杏黃袍，腰繫絲絛，足踏皮靴，面若紫金，眉細鼻掀，頭圓口方，兩隻眼閃閃爍爍，與燈火相似，卻是純黑的，並無一點白處。看二人相貌，甚是兇惡。兩個人入到廳中，彼此各不揖讓，穿紅
的坐在正面，穿黃的坐在左邊，小的兒們斟起酒來。
集／小說／綠野仙蹤／第六十二回　擲飛針刺瞎妖魚目　倩神雷揀得玉匣書(P.649)
于氷退了諸神，看不出《天罡》書在那一處肉內。彼時日已將落，又怕被邪神惡怪搶去，急將二鬼放出，在那魚肉魚骨內四下搜尋。奈肉積如山，二鬼從何處尋去？直尋至昏黑，並無蹤影。于氷無奈，著二鬼在洞中來回行走，以防不虞。自己仗劍高坐在石堂頂上，主意著二鬼到次早再細尋。坐到三鼓以後，猛抬頭，見一股白光，閃閃爍爍，直衝霄漢，相去不過數十步遠近。低頭下看，光氣從大
石橋上透出。于氷道：「有了！」也顧不得血肉穢污衣履，急忙從石堂頂上跳下，走到橋頭，招呼道：「超塵、逐電快來！」二鬼星飛跑到面前。于氷道：「我已看出天書下落，就在這座橋前，你等速刻揀來。」二鬼將那魚皮魚肉以及魚骨搬來搬去，忽見逐電大叫道：「有了！有了！」于氷急看時，見在幾段魚腸內取出一匣，長僅八寸，玉色青瑩，光可鑑人面目。四面是一塊整玉琢成，並無絲毫破綻。在血肉泥濘之中，亦無半點沾濕。
集／小說／綠野仙蹤／第六十三回　溫如玉時窮尋舊友　冷于氷得道繳天罡(P.659)
到次日五更時分，令二鬼將石几案抬放在石堂院中，將玉匣安在几上，自己虔心靜氣，大拜了八拜，然後揣向懷中。吩咐二鬼道：「我今往赤霞山祖師處去，你等可用心修煉，各圖正果，靜候我的調遣，不得私出洞門。」二鬼出洞跪送，于氷駕雲光，早到赤霞山回雁峰前落下。只見桃仙客大笑道：「祖師命我在此等候多時。」于氷忙作揖問訊。仙客道：「賢弟不必多禮，快隨我來。」于氷跟定了
仙客，走至洞門前站定。于氷道：「你我雖同是祖師的弟子，然師兄是日夕親近之人，不妨隨便出入。我與師兄有別，理應替我回稟一聲為是。」仙客道：「賢弟小心至此，足見誠敬。」說罷，先入去了。少刻，出來說道：「祖師著你進見。」于氷將道袍拂拭了幾下，纔跟定桃仙客，一步步走將入去。但見：
門分二座，院共三層，也有山，也有水，也有池，也有橋，也有樓臺；有樹木，有花卉，有飛禽走獸，曲曲彎彎，另是一個世界。堂闊五尺，階高數尋，也有琴，也有棋，也有劍，也有書，也有字畫；有金石，有珠玉，有床帳桌椅，閃閃爍爍，另是一處人家。也有香茶，也有美酒，也有冰桃雪藕，火棗交梨，聞一聞，芬芬馥馥，另是一樣滋味。也有歌童，也有舞女，也有銀箏象板、錦瑟鸞笙，聽一聽，幽幽雅雅，另是一般宮商。壁掛蛟螭之鏡，爐焚蘭麝之香。雲母屏前，遠映一輪皎日；水晶簾下，斜拂八部和風。白鹿啣芝蘭，閒行於丹房竈戶；玄鶴啄果，欣舞於曲徑迴廊。真是萬物靜觀皆自得，四時佳興與人同。
于氷將洞中景物大概一看，遙見火龍真人穿一件大紅百花無縫仙衣，戴一頂扭絲八寶束髮金冠，蚕眉河目，赤面紅鬚，端端正正，坐在上面。于氷搶行了幾步，到真人座前，拜了四拜，請候畢，站在一邊。真人笑道：「《天罡總樞》一書，乃八景宮不傳之秘。身列金仙，能讀此書者，百無一二。你修行了幾日，便能際此奇緣，真好福運也。」
集／小說／綠野仙蹤／第九十六回　救家屬城璧偷財物　落大海不換失明珠(P.1022)
說著，笑嘻嘻從懷中取出一匣，將匣打開，著城璧看。城璧瞧了瞧，是顆極大的明珠，圓徑一寸大小，閃閃爍爍，與十五前後月色一般。城璧道：「此珠我實見所未見，但你我出家人，要他何用？況師尊慘死，道侶分離，虧你有心情用這兩三天工夫尋他。依我說，你丟去他為是。有他，不由的要
看玩，分了道心。」不換道：「二哥說那裡話？我為此珠，晝夜被水冰了好幾個時辰，好容易到手，纔說丟去話。我存著他有兩件用處，到昏夜之際，此珠有兩丈闊光華，可以代數支蠟燭。再不然，弄一頂好道冠鑲嵌在上面，戴在頭上，豈不更冠冕幾分？」城璧大笑道：「真世人俗鄙之見也。」
史／正史／明史／列傳　凡二百二十卷／卷二百七十四　列傳第一百六十二／史可法　任民育等　何剛等　吳爾壎(P.7015)..[底本：清武英殿本]
可法短小精悍，面黑，目爍爍有光。廉信，與下均勞苦。軍行，士不飽不先食，未授衣不先禦，以故得士死力。連敗賊英山、六合，順天王乞降。十二年夏，丁外艱去。服闋，起戶部右侍郎兼右僉都御史。代朱大典總督漕運，巡撫鳳陽、淮安、揚州，劾罷督糧道三人，增設漕儲道一人，大濬南河，漕政大釐。拜南京兵部尚書，參贊機務。因武備久弛，奏行更新
八事。
史／正史／明史／列傳　凡二百二十卷／卷二百八十九　列傳第一百七十七／忠義一／孫燧　子堪　墀(P.7427)..[底本：清武英殿本]
燧生有異質，兩目爍爍，夜有光。死之日，天忽陰慘，烈風驟起凡數日，城中民大恐。走收兩人屍，屍未變，黑雲蔽之，蠅蚋無近者。明年，守臣上其事於朝，未報。世宗即位，贈禮部尚書，諡忠烈，與逵並祀南昌，賜祠名旌忠，各廕一子。燧子堪聞父訃，率兩弟墀、陞赴之，會宸濠已擒，扶柩歸。兄弟廬墓蔬食三年，有芝一莖九葩者數本產墓上。服除，以父死難，更墨衰三年，世稱三孝子。
史／載記／十國春秋／閩　卷九十至九十九／卷第九十九　閩十　列傳／僧智廣　僧文炬　僧義存　上藍和尚　僧備　僧慧球　僧道熙　僧義收　夢筆和尚　僧神晏　僧知琀　僧元衲　僧..[清乾隆癸丑年昭文周氏此宜閣重校刊本]
僧文炬字子薰一字涅槃福州黃氏子唐末人生時火裏開蓮旣長為縣獄卒時時棄役往禪院聽講吏不能禁後出言成讖歷歷如劵太祖入閩時文炬避迹莆田邑中常云吾去世六十年後當有無邊身菩薩來治此國聽吾偈曰小月走爍爍千落及萬落處處鳳離穴家家種葵藿又語邑人曰吾所居地不動干戈光化■年卒五燈會元云乾寧中示滅後人解其語云小月走者趙也爍爍火德王也鳳離穴藩鎮散也種葵藿人耕耘也無邊身廣大也宋藝祖登極以建隆庚申距其示滅於光化戊午葢六十有二年也五季時莆田不及兵留從效陳洪進
先後歸順故言不動干戈云先是文炬詣西院法堂輪竹杖而入會有五百許僧染時疾文炬以杖次第點之各隨點而起太祖甚加禮重創崇福院於泉州以居之號慧日禪師
子／醫家／御定佩文齋廣群芳譜／花譜　卷二十二至卷五十三／卷三十四　牡丹三／集藻／七言絶句(P.6-2)..[文淵閣四庫全書本]
［七言絶句］
〈御製暢春園衆花盛開最為可觀惟綠牡丹清雅迥常世所罕有賦七言絶以記之〉碧蕊青霞壓衆芳檀心逐朶韞真香花殘又是一年事莫遣春光放日長
〔原〕唐李益〈牡丹〉紫蕊叢𨳩未到家却教遊客賞繁華始知年少求名處滿眼空中別有花
〔增〕陳標〈僧院牡丹〉琉璃地上𨳩紅艶碧落天頭散晩霞應是向西無地種不然争肯重蓮花　令狐楚〈赴東都別牡丹〉十年不見小庭花紫萼臨𨳩又別家上馬出門回首望何時更得到京華
〔原〕劉禹錫〈和令狐相公別牡丹〉平章宅裏一欄花臨到開時不在家莫道兩京非逺別春眀門外即天涯
〔增〕劉禹錫〈賞牡丹二首〉庭前芍藥妖無格池上
芙蕖浄少情惟有牡丹真國色花開時節動京城　偶然相遇人間世合在層䑓阿姥家有此傾城好顔色天教晩𤼵賽諸花
〔原〕白居易〈白牡丹〉白花冷淡無人愛亦占芳名道牡丹應似東宫白贊善被人還喚作朝官
〔增〕白居易〈㸔惲家牡丹戲贈李二十〉香勝燒蘭紅勝霞城中最數令公家人人散後君湏㸔歸到江南無此花　〈移牡丹栽〉金錢買得牡丹栽何處辭叢別主來紅芳堪惜還堪恨百處移将百處𨳩　〈惜牡丹花二首〉惆
悵堦前紅牡丹晩來惟有両枝殘明朝風起應吹𥁞夜惜衰紅把火㸔　寂寞萎紅低向雨𩀌披破艶散隨風晴明落地猶惆悵何况飄零泥土中　〈微之宅殘牡丹〉殘紅零落無人賞雨打風摧花不全諸處見時猶悵望况當元九小庭前
〔原〕元稹〈西明寺牡丹〉花向琉璃地上生光風炫轉紫雲英自從天女中見直至今朝眼更明
〔增〕元稹〈酬胡三憑人問牡丹〉竊見胡三問牡丹為言依舊滿西欄花時何處偏相憶寥落衰紅雨後㸔
〈贈李十二牡丹花片因以餞行〉鶯澀餘聲絮墮風牡丹花𥁞葉成叢可憐顔色經年別收取朱欄一片紅　徐凝〈牡丹〉何人不愛牡丹花占斷城中好物華疑是洛川神女作千嬌萬態破朝霞　張祜〈杭州𨳩元寺牡丹花〉穠艶初開小藥欄人人惆悵出長安風流却是錢塘寺不踏紅塵見牡丹　周賁〈題牡丹〉萬葉紅綃翦𥁞春丹青任寫不如真風光九十無多日難惜樽前折贈人　叚成式〈牛尊師宅㸔牡丹〉洞裏仙春日更長翠叢風
翦紫霞芳若為蕭史通家客情願扛壺入醉鄉　温庭筠〈夜㸔牡丹〉髙低深淺一欄紅把火𣪞勤繞露叢希逸近來成懶病不能容易向春風　周繇〈㸔牡丹贈叚柯古〉金蕊霞英疉彩香初疑少女出蘭房逡巡又是一年別寄語集仙呼索郎　唐彦謙〈牡丹〉青帝于君事分偏穠堆浮艶𠋣朱門雖然占得笙歌地将甚酬他雨露㤙吴融〈和僧詠牡丹〉萬緣消𥁞夲無心何事㸔花恨却深都是支郎足情調墮香殘蕊亦成吟　韋莊〈白牡丹〉
閨中莫妒新妝婦陌上湏慚傅粉郎昨夜月明渾似水入門惟覺一庭香　宋王禹偁〈山僧送牡丹〉數枝香帶雨霏霏雨裏携来叩竹扉擬戴却休成惆望御園曾插滿頭歸
〔原〕韓𤦺〈詠錦被堆〉不管鶯聲向曉催錦衾春晩尚成堆香紅若解知人意睡取東君不放回
〔增〕石延年〈牡丹〉春風晴晝起浮光玉作氷膚羅作裳獨歩世無吳苑艶渾身天與漢宫香　西園春色纔桃李綘已成圍雪作團更欲開花比京洛故将姚魏接山丹
〔原〕
歐陽修〈白牡丹〉蟾精雪魄孕雲荄春入香腴一夜𨳩宿露枝頭藏玉塊暖風庭面倒銀杯
〔增〕蔡襄〈李閣使新種洛花〉堂下朱欄小魏紅一枝穠艶占春風新聞洛下傳佳種未必𨳩時勝舊叢　司馬光〈雨中聞姚黃𨳩呈子駿堯夫〉小雨留春春未歸好花雖有恐行稀勸君披取漁蓑去走㸔姚黃拚濕衣　王珪〈宫詞〉洛陽新進牡丹叢種在蓬萊第㡬峰壓曉㸔花傳駕入露苞先拆御袍紅　沈遼〈奉陪頴叔賦鎖院牡丹〉昔年曾到洛城中
玉椀金深淺紅行上荊溪溪畔寺愧将白髮對東風
〔原〕邵雍〈謝君實端明恵牡丹〉霜䑓何處得竒葩分送天津小𨼆家初訝山妻忽驚走尋常只慣插葵花　蘓軾〈雨中賞牡丹〉霏霏雨露作清姸爍爍明燈照欲然明日春隂花未老故應未忍著酥煎　〈堂後白牡丹〉城西千葉豈不好笑舞春風醉臉丹何似後堂氷玉潔遊蜂非意不相干　〈和述古冬日牡丹〉一朶妖紅翠欲流春光回照雪霜羞化工只欲呈新巧不放間花得少休
花開時節雨連風却向霜餘染爛紅滿地春光私一物此心未信出天工　當時只道鶴林仙能遣春光𤼵杜鵑誰信詩能回造化直教霜枿𤼵春姸　不分清霜入小園故将詩律變寒暄使君欲見藍闗詠更倩韓郎為染根
〔增〕蘓軾〈吉祥寺花将落而陳述古期不至〉今嵗東風巧翦裁含情只待使君來對花無語花應恨直恐明年花不𨳩　〈述古聞之明日即來坐上復用前韻〉仙衣不用翦刀裁國色初含夘酒來太守問花花有語為
君零落為君開　春光冉冉歸何處更向樽前把一杯𥁞日問花花不語為誰零落為誰𨳩　〈遊太平寺浄土院㸔牡丹中有淡黃一朶特竒〉醉中眼纈自斕斑天雨曼陀照玉一朶官黃微拂掠鞓紅魏紫不湏㸔　小檻徘徊日自斜只愁春𥁞委泥沙丹青欲寫傾城色世上今無楊子華　〈常州太平寺觀牡丹〉武林千葉照觀空別後湖山㡬信風自笑眼花紅綠眩還将白首㸔鞓紅　黃庭堅〈效王仲玉少監詠姚花用其韻〉映日低風
整復斜綠玉眉心黃袖遮大梁城裏雖罕見心知不是牛家花　九嶷山中綠萼華黃雲承韈到羊家真詮蟲蝕詩句斷猶託餘情開此花　仙衣襞積駕黃鵠草木無光一笑開人間風日不可耐故待成隂葉下來　湯沐氷肌照春色海牛押簾風不𨳩直言紅塵無路入猶傍蜂鬚蝶翅來
〔原〕張耒〈移宛丘牡丹植圭竇齋前〉千里相逢如故人故栽庭下要相親明年一笑東風裏山杏江桃不當春
〔增〕張商英落日賔朋醉㡌斜笙歌一
曲上雲車頗知春色隨軒去不見東庵滿眼花　范成大〈戲題牡丹〉主人細意惜芳春寳帳籠堦䕶紫雲風日等閒猶不到外間蜂蝶莫紛紛　〈蜀花以状元紅為第一金陵東御園紫繡毬為最〉西樓第一紅多葉東苑無雙紫壓枝夢裏東風𢗅裏過蒲團藥鼎髩成絲　〈題徐熙風牡丹〉蕊珠仙馭曉驂鸞道服朝元露未乾天半罡風如激箭綠綃飄蕩紫綃寒　寒入仙裙粟玉肌舞餘全不耐風吹從教旅拒春無力細㸔腰肢嫋嫋時　〈簡
畢叔滋覓牡丹〉冷落韶光榖雨寒一年辜負𠋣闌干欲知春色偏濃處湏向香風徑裏㸔　〈再賦簡養正〉南北梅枝噤雪寒玉棃皴雨淚闌干一年春色催殘𥁞更覓姚黃魏紫㸔　楊萬里〈和彭仲荘對牡丹上酒〉病身無伴卧空山石友相從慰眼寒呼酒撚花談舊事牡丹正似夢中㸔　〈催㸔黃氏南園牡丹〉愁雨留花花已䦨作晴猶喜兩朝寒山城春事無多子可緩黃園㸔牡丹　方岳〈次韻牡丹〉嬌紅深𠋣翠雲團髣髴三生吳彩鸞詩
眼頓驚春富貴雨侵衫袖不知寒
〔原〕徐意一姚魏從來洛下誇千金不惜買繁華今年底事花能賤緣是宫中不賞花　程滄洲春工殫巧萬花叢晩見昭儀擅漢宫可惜芳時天不惜三更雨歇五更風　朱淑真〈偶得牡丹數本移植牕外将有著花意二首〉玉種先從上苑分擁培圍䕶怕因循快晴快雨隨人意正為墻隂作好春　香玉封春未著花露根烘曉見纎霞自非水月觀音様不稱維摩居士家
〔增〕金章宗〈雲龍川㤗和殿五
月牡丹〉洛陽榖雨紅千葉嶺外朱明玉一枝地力𤼵生雖有異天公造物夲無私　龎鑄〈未𨳩牡丹〉國香半吐醉顔酡炫燿春工已自多愛惜不教催羯鼓更澆卯酒㸔如何　元劉秉忠〈新𨳩牡丹〉四月新來三月還一春光景鏡中㸔東風也逐情濃處吹落桃花放牡丹　馬祖常〈送牡丹〉十五年前花𤼵時仙翁邀賞醉瑶池如今頭白無情思只見瑶池花滿枝　〈題折枝牡丹圖〉洛陽春雨濕芳菲萬斛臙脂染舞衣帳底金承蜜露東家
蝴蝶不湏飛　葉顒〈牡丹〉絳色羅裳綠色襦沉香𠅘北理腰肢含風笑日嬌無力恰似楊妃睡起時　馬臻〈春日雜興〉花底飛觴酒浪翻纔迎春至又春殘日斜客散爐烟𥁞自洗窑瓶插牡丹　明寜獻王〈宫詞〉霽天旭日敞金扉和氣氤氲滿禁闈寳殿晝長簾幙静牡丹花下蝶交飛　周憲王〈元宫詞〉上都四月衣金紗避暑隨鑾即是家衲鉢北来天氣冷只冝栽種牡丹花　李東陽〈題畫牡丹〉彩毫和露寫名花紫艶分明出魏家應是洛
陽歸夢逺緇塵紅土半京華　吳寛〈牡丹初𨳩𠁗奐張幕以䕶〉春深喜見一枝紅翠幕髙張日正中為語兩郎湏記取愛身當與愛花同　儲瓘〈嵗寒𠅘前牡丹謝〉眼㸔春去減穠華𠋣檻依依影共斜𨳩向省中猶不賞錯将飄泊怨天涯　文徴明〈題畫牡丹〉粉香雲暖露華新曉日濃熏富貴春好似沉香𠅘上㸔東風依約可憐人
〔原〕薛蕙錦園處處鎖名花歩障層層簇絳紗斟酌君㤙似春色牡丹枝上獨繁華　陸樹聲〈白牡丹〉洛陽春
色畫圖中幻出天然奪化工不泥繁華競紅紫一般清艶領東風　馮𤦺〈牡丹〉百寳闌干䕶曉寒沉香𠅘畔若為㸔春來誰作韶華主總領羣芳是牡丹　數朶紅雲静不飛含香含態醉春暉東皇雨露知多少昨夜風前已賜緋　瑶華脉脉殿春殘姑射仙人畫裏㸔月下敢矜容似玉年來真有臭如蘭　艶蕊連翩映彩霞獨将傾國殿春華虛疑五色文通筆散作平章萬樹花　非烟非霧𠋣雕欄珍重天香雨後㸔願以美人錦繡叚髙
張翠幕䕶春寒　王衡〈二色牡丹〉宫雲朶朶映朝霞百寳欄前闘麗華卯酒未消紅玉面薄施檀粉伴梅花　洛陽女兒紅顔饒血色羅裙寳抹腰借得霓裳半庭月居然管領百花朝
子／醫家／御定佩文齋廣群芳譜／花譜　卷二十二至卷五十三／卷四十五　芍藥／集藻／七言絶句(P.29-2)..[文淵閣四庫全書本]
［七言絶句］
〔原〕唐韓愈〈芍藥〉浩態狂香昔未逢紅燈爍爍綠盤龍覺來獨對情驚恐身在仙宫第幾重
〔増〕宋蔡襄〈華嚴院西軒見芍藥〉吉祥𠅘下萬千枝看盡將開欲落時却是䨇紅有深意故留春色綴人思　烘簾微照自生光吹面輕風與送香誰把金刀收絶艶醉紅深淺上釵梁　的的名花對酒樽欄邊沉醉月黃昬今朝關
外尋蘭若忽見孤芳欲斷魂
〔原〕邵雍〈白芍藥〉阿姨天上舞霓裳姊妹庭前翦雪霜要與牡丹為近侍鉛華不御學梅妝　含露仙姿近玉堂翻階美態醉紅妝對花未免須酣舞到底昌黎是楚狂　蘇軾〈題趙昌芍藥〉𠋣竹佳人翠袖長天寒猶著薄羅裳揚州近日紅千葉自是風流時世妝
〔増〕蘇轍〈馬上見賣芍藥戲贈張厚之〉春風欲畫無尋處盡向南園芍藥中過盡此花真盡也此身應與此花同　春來便有南園約過盡春風約尚
賒綠樹成隂花結子便須𢹂客到君家
〔原〕黃庭堅〈廣陵早春〉春風十里珠簾捲彷彿三生杜牧之紅藥梢頭初繭栗揚州風物鬢成絲
〔増〕陳師道〈謝趙生惠芍藥〉從微至老走風塵喜見隣家第四春獨舞東風對西子政緣無語却宜人　九十風光次第分天憐獨得殿殘春一枝剩欲簪䨇鬢未有人間第一人　張栻一年春事雨聲裏十里揚州夢想邊眼底花明煩折贈君家風物自嫣然　元馬祖常〈五月芍藥〉芍藥花開端午時江
南遊客苦相疑上京不是春光晩自是天家日景遲　楊允孚《灤京雜詠》時雨初肥芍藥苗脆肥香壓酒腸消揚州簾卷春風裏曾惜名花第一嬌　明僧徳祥玉堦宜有此花開金𪔂調香宰相才莫謂人間無綵筆寫將濃艶入雲臺
集／小說／兒女英雄傳／第六回　　雷轟電掣彈斃凶僧　冷月昏燈刀殲餘寇(P.63)
第六回　　雷轟電掣彈斃凶僧　冷月昏燈刀殲餘寇
這回書緊接上回，不消多餘交代。卻說那凶僧手執尖刀，望定了安公子的心窩兒，才要下手，只見斜刺裏一道白光兒，閃爍爍從半空裏撲了來，他一見就知道有了暗器了。且住，一道白光兒，怎曉得就是有了暗器！書裏交代過的，這和尚原是個滾了馬的大強盜。大凡作個強盜，也得有強盜的本領，強盜的本領，講得是眼觀六路，耳聽八方，慢講白晝對面相持，哪怕夜間腦後有人暗算，不必等聽出腳步兒來，早覺得出個兆頭來，轉身就要招架個著。何況這和尚動手的時節，正是月色東升，照的如同白晝，這白光兒正迎著月光而來，有甚麼照顧不到的！他一見連忙就把刀子往回來一掣，待要躲閃，怎奈右手裏便是窗戶，左手裏又站著一個三兒——端著一鏇子涼水在那裏等著接公子的心肝五臟，再沒說反倒往前迎上去的理，往後料想一時倒退不及，他便起了個賊智，把身子往下一蹲，心裏想著：且躲開了頸嗓咽喉，讓那白光兒從頭頂上撲空了過去，然後騰出身子來，再作道理。誰想他的身子蹲得快，那白光兒來得更快，噗的一聲，一個鐵彈子正著在左眼上，那東西進了眼睛，敢是不要站住，一直的奔了後腦杓子的腦瓜骨，咯的一聲，這才站住了。那凶僧雖然凶橫，他也是個肉人，這肉人的眼珠子上，要著上這等一件東西，大概比揉進一個沙子去利害，只疼得他噯喲一聲，咕
咚往後便倒，噹啷啷手裏的刀子也扔了。那時三兒在旁邊正獃獃的望著公子的胸子，要看這回刀尖出彩。只聽咕咚一聲，他師傅跌倒了，嚇了一跳，說：「你老人家怎麼了！這準是使猛了勁，岔了氣了，等我騰出手來，扶起你老人家來啵。」才一轉身，毛著腰要把那銅鏇子放在地下，好去攙他師傅這個當兒，又是照前噗的一聲，一個彈子從他左耳朵眼兒裏打進去，打了個過膛兒，從右耳朵眼兒裏鑽出來，一直打到東邊那個廳柱上，叭噠的一聲，打了一寸來深進去，嵌在木頭裏邊。那三兒只叫得一聲：「我的媽呀！」嘡把個銅鏇子扔了，咕唧也窩在那裏了。那銅鏇子裏的水，潑了一台堦子，那銅鏇子唏啷嘩啷一陣亂響，便滾下台堦去了。
集／小說／兒女英雄傳／第十七回　　隱名姓巧扮作西賓　借雕弓設局賺俠女(P.238)
鄧九公道：「這個我不知道。」尹先生道：「老翁，我方纔見你二位的稱呼，有個師生之誼，豈有不知之理？」
鄧九公道：「我不能像你，相干的也問！不相干的也問！問得的也問！問不得的也問！人家報仇，與我何干？我沒問！我不知道！」尹先生道：「報仇的這樁事是樁光明磊落見得天地鬼神的事，何須這等狗盜雞鳴遮遮掩掩？況且英雄作事，要取那人的性命，正要叫那人知些風聲；任他怎的個心機手段，我定要手到成功：這仇纔報得痛快。——這位鄧老翁大約是年紀來了，暮氣至矣，也未必領略到此。姑娘，你何不把這仇人的姓名說與尹其明聽聽，大家痛快痛快。」
正經姑娘此時依然給他個老不開口，那位尹先生也就入不進話去了；無奈聽著他這幾句話來得高超，且暗暗有個菲薄自己的意思，又動了個不服氣，便冷笑了一聲道：「我的仇人與你何干，要你痛快？我便說了他的姓名，你聽了也不過把舌頭伸上一伸，頸兒縮上一縮，又知道他何用？」
那尹先生搖著頭道：「姑娘，你也莫過於小看了我尹其明；我雖不會長鎗大戟，不知走壁飛簷，
也頗頗有些肝膽，或者聽了你那仇人名姓，不到得伸舌縮頸，轉給你出一臂之力，展半籌之謀，也不見得。」姑娘道：「惹厭！」
那尹先生聽到「惹厭」兩個字，他轉呼呼大笑說：「姑娘，你既苦苦不肯說，倒等我尹其明索性惹你一場大厭，替你說出那仇人的姓名來，你可切莫著惱。」姑娘聽他說得這等離離奇奇，閃閃爍爍，倒疑忌起來，道：「你說！」
叢書／正誼堂全書／廣近思錄／卷之十三　辨別異端／張南軒(P.1-1)..[清康熙張伯行編同治左宗棠增刊本]
廣近思錄卷之十三
辨別異端
張南軒曰天命之全體流行無間貫乎古今通乎萬物者也眾人自昧之而是理也何嘗有間斷聖人盡之而亦非有所增益也未應不是先已應不是後立則俱立達則俱達蓋公天下之理非有我之得私此仁之道所以為大而命之理所以為微若釋氏之見則以為萬法皆吾心所造皆自吾心生者是昧夫太極本然之全體而
返為自利自私天命不流通也故其所謂心者是亦人心而已而非識道心者也知言所謂自滅天命固為己私蓋謂是也
張南軒曰無欲者無私欲也無私欲則可欲之善著故靜則虛動則直虛則天理之所存直則其發見也若異端之談無欲則是披根拔本泯棄彝倫淪實理於虛空之地此何翅霄壤之異哉不可不察也
張南軒曰今日異端之害烈於申韓蓋其說有若高且美故明敏之士樂從之惟其近似而非逐影而迷眞憑虛而舍實拔本披根自謂直指人心而初未嘗識心也使
其果識是心則君臣父子兄弟夫婦是乃人道之經而本心之所存也其忍斷棄之乎
張南軒曰經乃天下之常經所謂堯舜之道也經正則庶民曉然趨於正道邪說不能入矣但反經之妙乃在我之事不可只如此說過也自唐以來名士如韓歐輩攻異端者非不多而卒不能屈之者以諸君子猶未能進夫反經之學也如後周李唐及世宗蓋亦嘗變其說矣旋卽興復而愈盛者以在上者未知反經之政故也
張南軒曰聖門實學循循有序有始有卒者其惟聖人乎非若異端驚夸籠罩自謂一超徑詣而卒為窮大而無
所據也近世一種學者之弊渺茫臆度更無講學之功其意見只類異端一超徑詣之說又出異端之下非惟自誤亦且誤人不可不察也五峯所謂此事是終身事天地日月長久斷之以勇猛精進持之以漸漬薰陶故能有常而日新誠至言哉
張南軒曰近來士人雖亦有漸向裏者然往往為邪說引取大抵是不肯於鈍遲處下工要求快便故差錯耳蘄州之說淺陋不足動人自是伯諫天資低所致若臨川其說方熾此尤可慮者吾曹惟當務勉其在己者若立得無一毫滲漏則自是孚信有非口舌所能遽挽囘也
張南軒曰王氏之說皆出於私意之鑿而其高談性命特竊取釋氏之近似者而已夫竊取釋老之似而濟之以私意之鑿故其橫流蠹壞士心以亂國事學者當講論明辨而不屑焉可也
張南軒曰所諭尚多駁雜如云知無後先此乃是釋氏之意甚有病知有淺深致知在格物格字煞有工夫又云儻下學而不加上達之功此尤甚謬上達不可言加功聖人敎人以下學之事下學功夫浸密則所為上達者愈深非下學之外又別為上達之功也致知力行皆是下學此其意味深遠無窮非驚怪恍惚者比學者且當
務守守非拘迫之謂不走作也守得定則天理浸明若强欲驟開拓則將窮大而失其居無地以崇德矣惟收拾豪氣毋忽卑近深厚縝密以進窮理居敬之功則所望也
問為佛學者言人當存此心令日用之間眼前常見光爍爍地此與吾學所謂操則存者有異同否南軒曰佛學所謂與吾學之云存字雖同其所為存者固有公私之異吾學操則存者收其放而已收其放則公理存故於所當思而未嘗不思也所當為而未嘗不為也莫非心之所存故也佛學所謂存心者則欲其無所為而已矣
故於所當有而不之有也於所當思而不之思也獨憑藉其無所為者以為宗日用間將做作用其云令口用之間眼前常見光爍爍地是弄此為作用也目前一切以為幻妄物則盡廢自利自私此其不知天故也
張南軒曰垂諭足見紬繹不輟所謂一陰一陽之道凡人所行何嘗須臾離此此則固然然在學者未應如此說要當知其所以不離也此則正要用工夫主敬窮理是已如飢食渴飲晝作夜息固是義然學者要識其眞孟子只去事親從兄上指示最的當釋氏只為認揚眉瞬目運水搬柴為妙義而不分天理人欲於毫釐之間此
不可不知也
問奔逸絕塵在乎思張南軒曰如此等語皆涉乎浮夸不穩貼夫思者沈潛縝密優游涵泳以深造自得者也今而曰奔逸絕塵則有臆度採取之意無乃流入於異端一聞便悟一超直入之弊乎非聖門思睿作聖之功也推此類察之
經／四書／讀四書大全說／卷五　論語　二／子罕篇／五(P.339)
五
緣顏淵無上事而發此歎，遂啟後學無限狐疑。如實思之，真是鏤空畫火。「仰之彌高，鑽之彌堅，瞻之在前，忽焉在後」，此是何物事？莫有一個道，離了自己，卻在眼前閃閃爍爍，刁刁蹬蹬，顏子卻要捉著他不能勾？在釋氏說「不得觸，不得背，金剛圈，棘栗蓬，離鉤三寸，十石油麻」，正是這話。仔細思之，作甚兒戲！
近有一僧問一學究說：「『之』者，有所指之詞。『仰之彌高』『之』字何指？」學究答云：「指道。」僧云：「然則可道『仰道彌高』否？」其人無語。此學究與僧固不足道，尋常理學先生錯作「仰道彌高」解，為此僧所敲駮者不少。
此等區處，切忌胡思亂想，將道作一物，浩浩而「無窮盡」，鱍鱍而「無方體」。自伏羲畫易，直至顏、孟、程、朱，誰曾懸空立一個道，教人拈鏡花、捉水月去？若道而高也，則須有丈里；道而堅也，則須有質模；道而在前、在後也，則行必有迹而遷必有徑，如何說得「無窮盡，
無方體」？乃顏子於此，卻是指著一件說。在粗心浮氣中二氏之毒者，無惑其狂求不已也。
顏子既非懸空擬一道之形影而言之，又實為有指。思及此，然後知朱子之言，真授瞽者以目也。朱子云「不是別有箇物事」，則既足以破懸空擬道形影者之妄；又云「只是做來做去，只管不到聖人處」，則現前將聖人立一法則，而非無所指矣。
要此一章，是顏子自言其學聖之功，而非以論道。喟然之歎，知其難而自感也，非有所見而歎美之也。聖人之「無行不與」，只此語默動靜，擬議而成變化，便是天理流行。如云「窮理盡性以至於命」，亦止在身心上體認得「精義入神」、「利用安身」之事，非有一性焉、命焉，如釋氏之欲見之也。
「見性」二字，在聖人分上，當不得十分緊要，而又非驀地相逢、通身透露之謂見。孟子所言乍見孺子入井之心，亦是為人欲蔽錮、不足以保妻子之人下一冷點。若聖賢學問，則只一箇「無不敬」、「安所止」，就此現前之人倫物理，此心之一操一縱，以凝天德；而何有如光、如水、如蚓鳴、如絲縷之性，而將窺見之？
緣夫子義精仁熟，從心所欲而不踰矩，故即一止一作、一言一動之間，皆自然合符；而其不可及者即為高，不能達者即為堅，不可執一以求者即為在前而在後。即如鄙夫之問，叩兩端而竭；見齊衰者、冕衣裳者、瞽者而必作、必趨；感斯應，應斯善，善必至，至善必不
息，不息而化：此所謂「彌高彌堅，忽焉在後」者矣。
顏子親承夫子「無行不與」之教，較夫子生千聖之後而無常師者，其用功之易自倍，故專壹以學聖為己事，想來更不暇旁求。朱子深知顏子之學，而直以學聖言之，可謂深切著明矣。彼汎言道而億道之如此其高堅無定者，真釀蜜以為毒也。
史／地理／勅建淨慈寺志／卷十一　塔院一／永明祖塔(P.1-1)..[清光緖十四年錢塘嘉惠堂丁氏重刻本　　本書與法鼓文理學院合作製作]
虞湻熙壽寧禪師窣堵波辨予鄰南屏宗鏡堂永明壽禪師闢館述宗鏡錄百卷于此故名而蓮池師就其堂演說師所著心賦予杖藜往聽以其間尋師方墳得之于大慈山翠山碧鑿慈氏像表下生而所謂亭與壽寧院者不可見矣謀築淨居其傍青烏氏爲言此已氏山已氏事窀穸出石匣及碣蓋僧坟云乃藏碣而埋匣中物于地右隙予大駴將壽禪乎歸語會首筠泉蓮
公時萬厤甲午春也後十二年而壑公用蓮公言挾瀾公往尋焉解行纒寒澗沒脛攀磴禮像低徊久之問已氏守者爲金氏因獨詣金氏金氏瘍而呻吟壑公拜牀下語故且曰比僧吾第二祖冥王供于冥謂西方上品聖師以此地藏王佛者也金氏驚躍起吾父定以此嘗冥王苦矣卽吾瘍當亦坐此吾生十七歲時受青烏指埋匣中物值故埋溺器窟可容容之耳主臣安得不瘍師爲我懺我指埋處强起登山拔叢篠撥浮壤而蛻見壑公且泣且收蛻以窟故得無
遺蛻汲澗洗之設利羅爍爍如璣者十一粒其一稍大作閻浮檀金色收以視予予使人詣守者又屬已氏友詣其家問碣祕不出碣慮復塔而壑公初無意復塔第欲証眞壽師塔而已碣不出塔益眞令其碣爲大慈寰中元翁止巖之碣應亟以示壑公安所同焚劵毁契然必漶滅其跡亦乃已耶且已氏能漶滅其跡而不能併壁像滅之當其時所以志兜率之下生而一載僧于徵史者固儼然未散矣或者難曰壽師旣化舍利鱗砌于身而指月錄則曰塔全身于大
慈夫全身不焚而有舍利有舍利僅十一粒砌不及踝而謂鱗砌豐碩之身可乎予稽壽師之化六百三十餘年傳記互異南屏耆舊謂予有行修師者受錢王齋疥而污陳那之座師目錢王此定光佛也王遣人禮修修云彌陀饒舌便化去師亦隨化兩師肉身意者修師之身存而壽師之身若清涼巨牙天台恆幹有力者負之而趨乎至于舍利神物滋生難髮溢出元膺亦何必得于闍維全身去而舍利從之零落沙之內十一粒猶爲多棄也因斯以談其家耆舊之
言祖孫遞授以至于今不啻敦史彌陀之爲壽師信矣棲安養者離內院生上品者主九品揖穢歸淨卽穢卽淨故示投溺器而常淨時人妄見名利赫赫作龍革觀誤象慈氏失壽師倡導之旨藉已氏而發明之令棄舊塔卜地而營新塔棄舊像慈氏鐫石而更像彌陀非偶然也不然壽師之出服戎夷格禽獸羣羊鷃尚馴慈化羅酆鬼師且勤供養寧渠百世之後明暗于幽人不如獸鄰山移泉之虎無移塔之力使蚩蚩者污靈骨于糞壤如此其彌戾哉或曰師後
身之爲宋景濂也所託彌下茂州謫死尸失迅流將清泰否之主運極樂國之苦果耶予讀宗鏡錄師納二燈五宗之光于一鏡和會法門恢拓淨土者至矣又出而輔明太祖高皇帝制禮作樂成一代之文獻九流百家盡入大圓紫珍而無遺影取向所稱有因無因邪因也者並歸第一義門化之行也安南日本高麗入貢之使咸詢起居以至尸解坐脫飛遯終南殁僅百有餘年七趣羣眞爭以爲祖聞其風起者或務修詞或任經世或採方伎或資元潤蛻形而仙若
凡若聖倚爲司南一何盛也茲復遣其印記三十六人之一如壑公者收骨而表微湛虛智覺之夢下慧吳詠之序寧虛設哉且也塵塵刹刹無非彌陀化而爲蓮池師無縫塔成基蟠華藏現畛域于支那化而爲雪浪師報恩塔成頂摩霄漢布猊牀于鰲極視其初化而爲永明師六和塔成影鎭胥濤懸神鑑于冥路並彌陀千百億化身之一身也壽師之塔湮六和之塔圮據其座咏其賦演圓覺談般若者獨無意乎夫二師皆壑公之祖也可往詣請也又化而爲妙峰
師首開宗鏡照耀眞丹初登慧日願飾師像業已鑄黃金樓閣覆三大士矣彌陀化身纔離溺器獨不思一酬本願嚴飾之乎推而廣之又不當修欲圮之浮屠畢前身之功德乎此會首蓮公之交也可往詣請也請三師主盟而復導諸悅服者助緣焉彌陀緣熟無不咨嚮影從之速矣予未禮舍利先一日夢高氏遺紫玉壽字已閱師傳合高麗施紫玉珠字而壽又師名也是其緣亦熟作永明壽禪師窣堵波辨辨卽爲爭理事猶礙螎之于宗鏡而師許我哉壑公其爲
予請建子月放生于明聖湖遇曹能始爲予言師化後三生血書華嚴經其跡在吳汪伯玉取視之復歸于吳而聽經之雉死爲建塔比靈雞亦在吳王百谷舍傍云夫壽師血利託之雜華是全身舍利也壑公其棄收之嗟夫雉兒之塔未湮而師塔乃尋于已氏幸已免辱諸與師緣熟者豈其待師不若死雉哉故當亟營塔毋令舍利久暴露也惜鷃羣羊不得此雉兒比則昔人之罪也
又永明塔院募田疏予倡搆永明師塔謂師力
勤勸錢納土救民應置祭祀田千秋報祀顧神棲安養受裓花之供者安用此地肥叚食乎則思及其兒孫凡姓釋而衣田皆永明兒孫也此擎鉢乞食鉢常不滿假令吳越諸城盡屠寧復有俗家兒孫享先祖之膏腴者則置田養永明兒孫何啻一飯之報也近筠泉韞庵兩師各有施田不過一寺之苾蒭未入十方之秸卽如炊貞明之大釜設開寶之大齋逡巡過午鼓枵腹翩肰去矣非美報也爲千秋計莫若推廣兩師意增置飯僧之田中藏萬億午食因除萬億
饉腹或取之錢氏所納之土或取之宗鏡光中所含之土址圩畝頃盡爲福田矣夫報永明也曰報功報永明之前身也曰報德而施曰長者旣食其報近食兒孫之倉廩遠儲淨土之資糧不亦美哉塔主元津法師卽司僧田之入其人嘉禾文學爭傳爲賓頭盧後身者也信如其言雖阿育王飯僧且以第一座筵之矣昔永明齋次証宗慧爲定光豈無羅漢應供証元律爲賓頭盧者乎米入賓頭盧手應無狼戾必使五百阿羅漢與千億比邱俱飽香積田字殿中不須
更營別齋則是語者不妄語者
史／地理／武林靈隱寺志／卷之四／法語／送具老和尚全身入塔上堂法語(P.13-1)..[清光緖十四年錢唐嘉惠堂丁氏重刊本　　本書與法鼓文理學院合作製作]
送具老和尚全身入塔上堂法語
戊申八月二十六日先老和尚入塔慧生上座請上堂問三又使盡塔湧靈山葉落歸根是何時節師云人天百萬仰浮圖進云古佛位中畱不住分明獨露大家知師云琉璃古殿照明月乃云過量事非過量
人不能開張奇特人非奇特事不能光顯臨濟七百年後老大法門誰敢拔山舉鼎全身扶起惟我老人用全象力奮鐵鶻機大行吳越應仰山遙讖作大竫子得鄧尉眞傳此人是大唐國內甚麼人西晉二千年來老大靈山誰敢斬荊誅棘脫體鼎新先老人竭廿載辛勤聚多人血汗以至嵬峩殿閣金碧晶鎣增武林莫大威光成四海無雙名勝此事是大唐國內甚麼事莫大功勳旣在靈山葉落歸根自應在靈山建塔今日山僧及各山兄弟合院大眾就無陰陽地上竪起浮圖於呌不響谷中高懸慧日層落落影團
團標出南陽面目淨裸裸光爍爍掀開大佛頂光旣為天上天下獨尊之人自應建亘古亘今不朽之塔且道三千年後有人覓先師靈骨作麼生抵對竪拄杖云竪起剎竿長燦爛萬年標榜耀靈山
史／地理／西天目祖山志／卷八／銘／淸(P.18-2)..[清嘉慶九年序刊本　　本書與法鼓文理學院合作製作]
淸釋實智行脚銘見可脫白西峯依住未久遂出外行脚將六載一日忽具威儀來叅且意有他去余問及本分尚無影響又烏可更問其向上人行履處耶於其行也仍恐隨流合汚因循度日故述行脚銘以策進其身心焉兹去果肯自勵其志自堅其願信有此事發大勇猛出一樷林入一保社決擇明師或十年二十年朝夕請益切磋砥礪一言之下拶破疑團踏着舊時活路全
是當人出身要徑便與釋迦老子同一鼻孔出氣若秪悟得一橛頭未免坐着見處見地不脫碍正知見所以道悟後急須遇人打脫見地透向上綱宗辨龍蛇別緇素權衡佛祖龜鑑宗乘如是則初祖所謂行解相應名之曰祖乃可承荷家業育子榮孫勘驗建立出没全機見可汝果能如此行脚豈不是大丈夫漢成就大丈夫事吾宗門又何患乎寂寥者哉更進一偈以為資糧直下承當已是遲威音那畔轉支離趙州八十猶行脚試問闍黎知不知昔日高峰祖師做工夫親近雪巖老和尚巖令彼日日上來一轉如人行路要見用工次第不可今日也恁麼明日也恁麼兹與汝約限三箇月來山一轉亦要驗儞用工有路頭否得進步否其或觸破他家籓籬前不搆村後不迭店則老僧六十烏藤有分付在銘曰正法眼藏無欠無剩見性明心投袁赴鄭事不獲已急急如令實悟眞叅因邪打正無人點破千古大病先覺重疑出身捷徑凛凛威風邦安國定別有商量扣折彼脛　右綱宗　飢來喫飯寒到添衣是則全是非則全非是非頓絕甕裡捉鼈三世諸佛眼中金屑寰海端居令
行吳越大風而止龍盤虎穴優鉢花開紅爐片雪孰謂韶陽曾得一橛　右請益　有為無為合水和泥天際日出木雞夜啼圓明宗眼脫略時蹊按牛喫草與賊過梯九載少室一宿曹溪撫憐赤子拔濟羣迷智者超越愚淹甕虀識情傅會鷂子過西　右透脫　佛法無多得鼻失口若說罷叅眞個漏逗急須見人跳出窠臼一念不生百拙千醜大地同行虛空把手道無不無道有非有有無不二簸箕熨斗釋迦彌勒難出其右　右遇人　正體非覺孤光爍爍正覺非體乾坤莫比比智不忘非愚卽狂徹底掀翻獨露堂堂劈腹剜心換骨洗腸金圈栗棘百世遺光痛棒熱喝飯熟羮香耳聾蒿拂法乳親嘗右緇素　末後牢關說與徧叅黑花猫子面門已斑爪直儱侗瓠曲通元峯頂秪是人間長慶曰差水潦云奇明得下載分淸水泥我天爾狗丹鳳楚雞蕩盡閨閣悟中之迷　右權衡　喫粥了也洗缽盂去割股鷺鷥鸞翔鳳翥見腮莫與孤峯獨住二途不涉沉空滯句滯句沉空昧却祖翁祖翁現前疾雷破風殷殷寄語指點西東昨夜南山虎咬大蟲　右龜鑒　廓然無聖碧眼家風岐路逞俊君西我
東面目現在及第心空狗尾書字狐窟梵宮透頂透底絕異絕同一點水墨兩處成龍無緣不悟有綫卽通江南三月鷓唱花紅　右行解　靑原鈯斧石頭親傅西江吸盡大寂口宣烏藤三頓寶馬金錢贈君不納世上無仙高安言下隔山見烟非干我事送上渡船掣風顚漢不識方圓遼天鼻孔好一串穿　右勘驗　天長地久眞風永播萬派朝宗十方慶賀俊英逸格直下擔荷更問如何從頭蹉過洛浦侍者克賔維那興化夾山已曾勘破動絃別曲有唱有和鉄裏泥團平分半座　右建立
史／地理／京口夾山竹林寺志／卷上／建置／建造形勢(P.7-2)..[清嘉慶十五年 (1810) 刻本　　本書與法鼓文理學院合作製作]
建造形勢
本山係午子兼丁癸坐南朝北之向以西為左以東為右從坐向以定方位也
半山亭　三間
在放生池之左細彩雕簷金朱耀目為竹林
之初地也
大山門　三間
上懸
聖祖皇帝　御書寺額　大學士張諱玉書敬摹左右角門比近相連
御碑亭
左右各一座在大山門之內左奉
御製竹賦右首碑碣已竪文記尚未定奪
天王殿　三間
在　御竹亭之上
鐘鼓樓
在天王殿之上左右各一座左懸大銅鯨鐘右懸大法鼓
大雄殿　五間
在鐘鼓樓之上丹墀白石欄杆相對
大法堂　五間
在大雄殿之後四面仝式俱係五間門面周圍進步均以丈七為準廻廊囘遶內觀間口縱橫二十五間兩傍各連畫廊三間中造說法臺高約五尺四面各準八尺聽法者環遶可容千眾
大藏閣　五間
在法堂之上吳門張居士請　全部大板藏經供奉計四大橱
成親王書額原係瀚如學禪師於康熙辛巳年鼎建今復重加朱彩卽方丈也張居士之名未詳俟查明再補
丈室　五間
相連大藏閣之右
山廊　五間
相連大藏閣之左
一佛居　三間
原善會禪師結茅處卽古南山亭在寺左隴
高巖林公泉之上康熙二十三年
聖駕臨山至此曰山林甚是幽致二十八年重　幸至此問曰如何是庭前柏樹子天笠禪師對曰谷應三呼後庭囘萬國春
上大悅問宗派字行
諭左右識之
禪堂　五間
面對法堂左山
藥師殿　五間
面對法堂右山
齋堂　五間
在法堂之前左首相連禪堂之下
客堂　五間
在法堂之前右首相連藥師殿之下
尊客堂　五間
在大殿左山相連齋堂之下
藏寮　五間
在大殿右山相連客堂之下
觀音殿　三間
在大殿之前左首相連尊客堂之下
地藏殿　三間
在大殿之前右首相連藏寮之下
伽藍殿　三間
在大殿丹墀之下面對天王殿左山
祖師殿　三間
在大殿丹墀之下面對天王殿右山
僧寮　三間
相連東角門
僧寮　三間
相連西角門
客方丈　五間
在一佛居之前
厯代祖堂　五間
在客方丈之前
庫樓　五間
在厯祖堂之下
臥佛樓　五間
在庫樓右首卽板首職事寮
厨房　七間
面對庫樓與臥佛樓
大香積厨　五間
與尊客堂背靠　　左　右安大銅鉄釜
浴寮　二間
相連大厨房山墻之下
僧寮　五間
背對浴寮山墻與盞飯寮上下相對另院
盞飯寮　五間
與僧寮相對
浴堂　二間
與浴寮相對
凈房　三間
相連浴堂之下
後門
相連净房外面山壁
龍泉菴
在山之左麓卽養老堂舊乃朝北之向今改
向朝東以為拱護常住之意計房四進佛殿五間　頭門五間　左右配房各五間
放生堂
今改田房在秦潭之下與常住上下相對面肩嶂列以為常住鎖鑰卽古天雨寶華堂會公說法處也計房四進前後左右共廿八間
土地祠　一間
在問泉之上
以上建造工成自雍正癸丑年二月初五日少司農海公諱望臨山摹圖定式十九日宗伯留公諱保督理淮關關政年公諱希堯同至議建定度是時涵中禪師在山住持道憲王公諱之琦府憲黃公諱鶴鳴委理照廳張公諱廷楷監工海公委差沈君黃君年公委差劉君等諸位經畫修理擇於七月十三日奠土開工九月初六日正殿上梁至次年甲寅夏日告竣繳
旨今以住持恭應
恩建節期祝
聖法語刊於建置之次以彰建造大禮宏規
涵中汧禪師於雍正十一年二月朔五日海公臨山十九日畱公年公前後三位大人臨山奉
旨修建謝
恩上堂拈香云靈根永茂聖地發生祝延
今上皇帝聖壽萬歲萬嵗萬萬嵗伏願海宇昇平邊
疆甯謐文武朝臣現前宰輔奉
勅大人恒榮景福爵位崢嶸白椎云法筵龍象眾當觀第一義師廼竪拂子云　聖德無私恩被巖壑選佛場宏開面目正法眼光耀人天雲嵐秀靄花雨芳菲柏子庭前增瑞色先春草木盡生香起座云恭值
皇上恩建竹林奉
敕大人臨山臣僧明汧統率眾僧遙瞻　北闕仰
祝
皇仁敬謝
聖恩結椎云諦觀法王法法王法如是下座統眾詣大殿三呼九叩首歸方丈
敕建開工上堂拈香云今古全超化湻聖諦祝延
今上皇帝萬嵗萬嵗萬萬嵗伏願拈花重現於
皇宮正眼大興乎聖教復拈香云奉上
欽命大人洞明心印在座宰官居士均鑑真如南遇
西堂出問風清萬壑瑞靄　九重祝延　聖德正請宣揚師云無疆歌盛世問云　欽命大人營齋和尚登座說法意旨如何師云戴謝天庥問卽今　勅建開工一句且作麼生師云頂門薦取第一義乃云者一片地者幾間屋鑿鑿䃗䃗撑撑拄拄千五百餘年費盡人天神護今日恭遇金輪御世心佛一如的大聖人用無私力將破沙盆徹底掀翻金聲玉戛不二門當陽建
立耀古騰今秪如奠土開工甫承至化作麼施展竪起拂子云瓦礫堆頭開正眼棟梁玉選謝
皇恩
九月初六日上梁值大雨至梁前云普天花雨呈祥瑞匝地恩波大慶時梁擁飛龍雷震起風雲際會謝無私以拄杖擊三下云高陛
年大人是日設齋請上堂拈香祝
聖畢乃竪起拂子云向上一着千聖頂戴萬靈瞻
仰亘古亘今輝天鑑地當陽提起脫體風光蓋覆將來縱橫協妙擁瑞色於林端布祥雲於霄漢全提一句欽頌
聖恩且因齋慶讚又如何道增輝佛日從新化鞏固
皇圖祝萬年主佛開光無盡藏眼本自圓成無盡光明悉皆具足要使一切眾生瞻之仰之直須當陽指示向空畫云圓陀陀的光爍爍慈悲喜捨法界觀
告成謝
恩上堂統眾僧詣大雄寶殿三呼九叩首已至法堂指座云這寶華王座不從天降亦非地湧向我
佛心天子至化無為中現出知恩報恩向上舉揚便陞拈香云妙明聖智本自圓成祝延
今上皇帝萬歲萬嵗萬萬嵗伏願海宇生民湻徹性天復拈香云調御功成福源彌極奉為
欽命大人在位宰輔伏願面覲　聖顏開佛知見
併兼奉委監督生緣饒益信入佛緣乃云一塵一剎一佛一土塵剎無盡佛土無盡於無盡佛土中全彰聖化至德常明夫此夾山林巒池沼悉沾潤澤亭亭殿閣咸始維新法界莊嚴人天瞻仰臣僧明汧蒙照於聖淨光中登斯臺耶坐斯座耶策勵悚惕心眼豁開仰祝
皇齡欽謝
聖恩起座合掌云九天雨露周沙界佛國深沾法道
新夾嶺嵩呼無限量阿僧祗刧頌金輪
史／地理／五磊寺志／卷十　題贈／期懐／答馮次牧居士(P.7-2)..[清初寧波伏跗室藏抄本]
期懐
答馮次牧居士
牧公以詩翰見寄二古誌中有題五磊詩數章并有登山之
約原韻索之
筆墨叨新已在三春光明媚映空潭青蓮洞裏鐫新句天乙峰前晚參半偈初傳元勝迹一番來惠似優曇杖藜佛日如相過爍爍山花待曉嵐
史／編年／朝鮮王朝實錄／宣祖實錄／修正實錄／二十四年（1591）　卷二十五／三月／1日(P.1-2)
▣二十四年 三月
○朔丁酉/以李洸爲全羅監司，進階資憲，兼都巡察使。時，朝廷
以倭釁爲憂，令極擇湖南方伯。備邊司僉擧洸，無一人副擬者，單望啓下。柳成龍謂人曰：“洸名過其實，恐不能堪。”洸添兵練卒，器械一新，朝廷恃以爲重。
○以金權爲持平，以應敎張雲翼爲襄陽府使。時，將論左相鄭澈之罪，金權不從，故遞拜禮郞，雲翼等以澈最親，故先補外。洪汝諄自湖南入朝，謂同輩曰：“我若入臺，當盡掃姦黨。”以此，得爲憲長。
○通信使黃允吉等，回自日本，倭使平調信等偕來。初，允吉等以上年四月，渡海抵對馬島，日本當送使迎導，而不至。金誠一議以不可受其慢，留一月乃發，歷一岐島、博多州、長門州、浪古耶，導倭迎於界濱州。倭人故迂路留滯累月，乃抵國都。其在對馬島，島主平義智請使臣宴國本寺，寺在山上。使臣先赴，義智乘轎入門，至階方下。誠一怒其無禮，卽起入房，許筬以下隨起，允吉仍坐接宴，誠一謝病不出。翌日義智聞其故以爲：“從倭不預告。”斬其頭來致謝。自是倭人敬憚誠一，望見下馬，待之加禮。到其國都(大板城)〔大阪城〕，館于大刹，適平秀吉出兵山東，數月以回，又託以修治宮室，不卽受國書，留五月始得傳命。其國尊其天皇，秀吉以下皆臣事之，而國事皆統於關白。天皇
尸位，而禮事尊奉，儀章有別，如奉浮屠。關白云者，取霍光傳凡事皆先關白之語，故號秀吉爲大將軍，不得稱王，其後稱大君。以天皇本稱國王殿故也。其接我使也，許乘轎入宮門，笳角先導，陞堂行禮。秀吉容貌矮陋，面色皺黑，如猱玃狀。深目星眸，閃閃射人，紗帽、黑袍，重席地坐，諸臣數人列侍。使臣就席，不設宴具，前置一卓，熟餠一器，瓦甌行酒，酒亦濁，三巡而罷，無酬酢拜揖之禮。有頃，秀吉入內，在席者不動。俄而便服，抱小兒出來，徘徊堂上而已，出楹外招我國樂工，盛奏衆樂而聽之。小兒遺溺衣上，秀吉笑呼侍者，一女倭應聲出，乃授其兒，更他衣，皆肆意自得，傍若無人。使臣辭出，不復再見。與上副使各銀四百兩，書狀以下有差。使臣促辭歸，秀吉不時裁答書，令先行。誠一曰：“吾爲使臣，奉國書來。若無報書，是同委命於草芥。”不肯辭退，允吉等懼見留，乃發還至界濱待之，答書始來，而辭意悖慢，非我所望也。誠一不受，改定數次，然後乃受。凡所經諸陣，將倭所贈，誠一獨却不受。回泊釜山，允吉馳啓情形以爲：“必有兵禍。”旣復命，上引見而問之，允吉對如前。誠一曰：“臣則不見如許情形。允吉張皇論奏，搖動人
心，甚乖事宜。”上問秀吉何狀，允吉言：“其目光爍爍，似是膽智人也。”誠一曰：“其目如鼠，不足畏也。”蓋誠一憤允吉等到彼恇怯失體，故言言相左如此。時，趙憲力攻和議策倭必來，故凡主允吉之言者，皆以爲西人失勢，搖亂人心，區別麾斥，以此廷中不敢言。柳成龍謂誠一曰：“君言故與黃異，萬一有兵禍，將奈何？”誠一曰：“吾亦豈能必倭不來？但恐中外驚惑，故解之耳。”
○倭答書云：
日本國關白，奉書朝鮮國王閤下。雁書薰讀，卷舒再三。吾國六十餘州，比年諸國分離，亂國綱、廢世禮，而不聽朝政，故予不勝感激，三四年之間，伐叛臣、討賊徒及異域遠島，悉歸掌握。竊諒余事蹟，鄙陋小臣也。雖然，余當托胎之時，慈母夢日輪入懷中，相士曰：“日光所及，無不照臨。壯年必八表聞仁聲，四海蒙威名者，何其疑乎？”依此奇異，作敵心，自然摧滅，戰必勝、攻必取。旣天下大治，撫育百姓，矜悶孤寡，故民富財足，土貢萬倍千古矣。本朝開闢以來，朝政盛事，洛陽壯麗，莫如此日也。人生一世，不滿百齡焉，鬱鬱久居此乎？不屑國家之遠、山河之隔，欲一超直入大明國，欲易吾朝風俗於四百餘州，施帝都政化於億萬斯年者，在方寸中。
貴國先驅入朝，依有遠慮無近憂者乎？遠方小島在海中者，後進輩不可作容許也。予入大明之日，將士卒望軍營，則彌可修隣盟。余願只願顯佳名於三國而已。方物如目錄領納。且至于管(館)〔領〕國政之輩，向日之輩皆改其人，易置官屬，非前名號故也。當召分給。餘在別書。珍重保嗇。不宣。
末書天正十八年庚寅仲冬日秀吉奉復書。
誠一見書辭悖慢，嘗稱殿下，而稱閤下，以所送禮幣爲方物領納。且一超直入大明國，貴國先驅等語，是欲取大明，而使我國爲先驅也。乃貽書玄蘇，譬曉以大義云：“若不改此書，吾有死而已，不可持去。”玄蘇有書稱謝，諉以撰書者失辭，但改書殿下、禮幣等字，其他慢脅之辭，託言此是入朝大明之意，而不肯改。誠一再三移書請改，不從。黃允吉、許筬等以爲：“蘇倭自釋其意如此，不必相持久留。”誠一爭不能得遂還。
○使行之始至也，倭將等請觀隨行伎樂，誠一不許曰：“國書未傳，而先呈伎樂，是受侮也。”書狀官許筬議以：“關白與主上敵禮，使臣當廷拜。”誠一曰：“關白乃天皇臣也，不得稱王。國書雖待以敵禮，到此覺其非王，則使臣當專對以改。”筬不從。誠一乃獨與玄蘇商議，講定升拜楹外，以爲恒式。義智又請于使
臣曰：“關白來日當詣天宮，使臣可觀光也。”誠一曰：“使臣未傳國命，不可私出遊觀。”義智又以關白之言諷之曰：“不從則還期早晩，未可知也。”一行憂懼，筬獨促駕詣其所，聞關白停行而止。明日又往空返，三往乃得見，誠一又移書責之。一行以久未傳命，欲通賂于關白左右，冀速竣事而返，誠一又爭不許。允吉、筬又交貨充裝，誠一輒斥言不遜，由是行中大乖。倭人鄙黃、許，而服誠一，久益稱之。惟平義智大憾，待之嚴截，故誠一不得聞事情。其後義智謂我使臣曰：“金誠一徒尙節義，以致生事”云。允吉本鄙人，以辭華應選使价，非其任也。筬以士類，與誠一爲友，素相期待，而擧措顚沛，故誠一屢書切責，筬由是損名。
○以弘文典翰吳億齡爲宣慰使，儐接玄蘇等。億齡聞蘇明言來年將假途，入犯上國，卽具以啓聞，朝議大駭，卽啓遞之，以應敎沈喜壽代之。億齡復命，悉錄問答倭情，如前啓意上之。億齡文雅溫謹，在銓不妄薦一人；在臺不妄彈一人，人莫見其圭角。及是，見事機危迫，不避觸忤盡言。由是，連坐微事見罷，又充質正官朝京，擠之也。
○前敎授趙憲上疏，不報。憲聞日本書契悖逆，倭使偕來，乃自沃川，白衣徒步，詣闕上疏曰：
臣竊謂，士不適用，固宜括囊，而綱常墜地，
則或有憤惋者。魯仲連一入邯鄲之圍，力沮帝秦之議，而秦兵爲之退縮五十里。夫邯鄲，堅城也；三晋，强國也。戰國君將，力於守國，故能堅壁數月，以待魯連之奮義矣。遠稽東方，自箕王浮海之後，以及三國、前朝之亡，了無背城一戰之時。臣之愚意以爲，橘光連、玄蘇西渡之日，實我邯鄲之被圍也。嘐嘐多言，終不見信於君相，自悼行己無狀，深愧於古之魯連，永矢杜口，畢命溝壑，而今聞，東槎纔返，賊船栖海。陷我射天，則自明無路；乘機猝發，則邊圉踈虞。必爭之地，迄無充國之經略；勿迎元使，又無夢周之抗議。檜、倫誤國，汴、杭垂陷；匹夫熒惑，羞辱滋深。綱常日墜，君父禍急，心崩膽割，怒髮衝冠，不得不雪涕而言之也。臣謹按，《周易》《復》之初九曰：“不遠復，無祇悔，元吉。”《程傳》曰：“陽，君子之道，故復爲返善之義。初剛陽來，復處卦之初，復之最先者也。是不遠而復也。惟失之不遠而復，則不至於悔，大善而吉也。”《比》之卦辭曰：“不寧方來，後夫凶。”《程傳》曰：“人之不能自保其安寧，方且來求親比。得所比則能保其安。當其不寧之時，固宜汲汲以求比。若獨立自恃，求比之志，不速而後，則雖夫，亦凶矣。夫猶凶，況柔弱者乎？”臣竊料，
今日之事，安危成敗，只在呼吸之間，眞可謂不寧之時矣。惟有亟斬虜使，飛奏天朝，分致賊肢于琉球諸國，期使天下，同怒以備此賊一事，猶可以補復前過，而庶免後時之凶，萬一有興復於旣衰之理。伏惟聖主，亟察凝思，不以人廢言，勿緩宗社大計幸甚。李滿住之一紙資級，見失於上國，而張寧來責之日，光廟爲之無顔。雖貢馬謝罪，而滿住討滅之行，至試武科千有八百，盡輸一國之力，而士馬物故，亦略相當。況此秀吉假道射天之惡，不啻滿住，而飛辭陷我之術，當不止於中樞資級矣。若天朝不悟其姦，盛發唐朝之怒，則當有李勣、蘇定方之師，來問濟、麗之罪矣。聖主將何以謝過，臣民將何以免死乎？狡虜之辭，極愚極驕，智士多策，其必敗屠滅諸島，殺人如麻，群下多怨其荼毒。若我有謀，聲罪絶之，以折其心，使我士民，預曉討賊之義，則人思奮挺，以撻其背矣。公孫述遣使約和，而隗囂斬之，則述不敢西窺，撒離喝有使使降，而劉子羽斬之，則喝不敢來追。大邦積養之士，豈少於子羽敗軍之僅有百十者，而不能自振其意義乎？或者以爲：“秀吉已滅宗盛長之族，而使其腹心平義智代之。栖兵對馬，積謀陰襲，捨我不攻，而先窺上國，必無之理。雖或緩奏，可以無
咎。”是乃不思之甚者也。臣竊聞被俘人之言，賊輩將我國人迭賣于西南蠻諸島(以)及兩浙，而又被轉賣還于日本云，是其客商往來，如梭之驗也。狡虜答我之書，旣極廣張其聲勢，況於南洋諸島，其不誇耀威武，期使恇怯乎？臣恐允吉之船，初泊對馬之日，彼必先播于南洋以謂，朝鮮之通聘，期以制服乎諸島矣。兩浙將吏，其獨不聞，而不奏于天子乎？中朝之致疑，固已久矣。況此狡虜，常以掩襲不備爲利，若我邊將粗能設備，截然難犯，則彼必趨利於上國矣。其必揚言于蘇杭謂，已制服朝鮮，領兵以來，則露布急傳，半月奏京矣。市有猛虎，三聽致疑；殺言三至，曾母投杼。我國介在虎狼國之間，聖學未至於一以貫之之域，其爲皇上之不爲曾母，未可期也。假使中國北被㺚虜隳突，南虞日本之寇，未暇謀蘇、李之東師，而中朝謂我淪胥爲夷，許老悔之，史氏書之，則堂堂禮義之國，不亦羞辱之甚乎？祖宗二百年之恥，僅能竭誠昭雪，而 殿下千萬世之辱，未及騰時澡洗，則三綱五常，將懼自此墮地，而祖宗在天之靈，亦必有殄享之悲，而
臣民匪敎之徒，難可責以死長之道矣。一使之遲發，而有萬事瓦裂之虞，懷利文過之臣，雖或拱手招禍，以爲激怒之可虞，而城市野民之言，萬口一談，咸謂不斬則不振。夫豈無是理，而孔子請誅熒惑者乎？夫豈無是理，而胡銓謂之不戰氣倍乎？項籍善戰，固非漢王之敵，而董公一陳正名之論，則廣武十罪之責，不能答一辭，以騰楚歌乎漢軍。石勒强梁，自謂凌駕乎弱晋，而一焚書幣，則雖無祖逖，而不敢一窺乎江、淮。蓋辭直義壯，乖悖之氣，自然摧挫也。臣竊仰惟，殿下莅國之道，自反而常直，殿下事大之誠，可質於神明；殿下恤隣之義，無愧於柔遠；殿下保民之仁，常慮匹夫之有傷；殿下固邊之猷，常使自守而無侵，正曾子所謂，我以吾仁，我以吾義者也。若能擴而大之，則雖晋楚富强，吾無所畏矣，況若秀吉匹夫之勇耳？包劎弑君之日，人思顯戮；斬人如麻之際，鬼議陰誅。黥椓無辜，不啻三苗，窺我大邦，不獨鬼方。天下同怒，則不勞交鋒，而逆亮自斃矣。簡書不亟，則賊發不虞，而中原震驚矣。子思曰：“凡事豫則立，不豫則廢，事前定則不跲。”若以聖主不豫之故，盤手串人之刑，旁及於琉球、占城，
以致漸流於中國，則天下後世，謂殿下何如乎？臣竊以爲，報變請討之奏，遲發一日，則決有百年之憂；遲發一旬，則決有千歲之禍也。嗚呼！靖康、建炎之間，謂不可與虜和者，楊時、李綱、張浚、胡安國，而目之爲黨，擯棄不用，奸臣誤國，萬古如斯。聖主讀史之際，亦必慨然於宋君矣。今玆禍亂之迫，無異於此。馬植纔還，而金兵渡河；王倫濟江而兀朮南趨。枕人睡不疑而謂虜情之可信者，斷然無目者也。尾箕之分，熒惑方臨，是實也先入寇之兆；東南之地，無月不震，是嶺湖受兵之象；未有不爭南島舟路，而先趨畿海之理。臣之愚意，莫如早擇一代名將，暗推亞夫之轂，輕裝簡士，由武關直下，俾於賊來必爭之地，暗備燒船之具，兼持潔牲、精幣，密祈回風于頭流、滄海之神。對敵交兵之日，仗一黃蓋，佯取糧船請降，實以燥荻，間以火藥，俟其首尾幾接，付火以走，則其所持精選之鋒，必化爲烈焰矣。書生談兵，近於僭率而可笑，惟在智將隨機應變矣。乃令大小將士，俱聲秀吉之罪，俾知從行之卒亦無所容於天地之間，中有智者設謀，勇士還悔，乘機斬獻者，謂奏中朝，請分封爲國相。島主一依源氏舊制，因許不
廢《禹貢》之卉服，則射亮之矢、斬寵之劎，必集於其身矣。如此則雖有餘兵，不敢西棹，畿海之間，自爾無虞矣。若不如此，而聽其縱橫去來，震搖恬憘之地，則擔負之民，其勢易散；飢困之卒，望風奔潰，而漢、浿之間，擧被蹂躪之禍矣。嗚呼！金之於宋，日以侵削爲謀，而秦檜之徒，深諱虜情，惟恐一時君將之或悟。其有回諭之詔，字大如掌，而檜也急開急卷，使人不見，惟以割地一言爲幸，以懈攻戰之備。若非張、韓、岳、劉諸將之戮力者，則龜玆之域，亦不可保矣。今玆秀吉之於我國，日以呑噬爲計，至殺對馬島主，而暗遣腹心平義智代守，奪我左臂，諜報無路。又使信長踵門窺覘，俾探處置，回謝一事，以爲猝發之計。雖使是月，藏兵于此島，而上下諱言，不知有大擧之虞，則其藏禍心慘矣，而我乃盛備供億，無異乎華使支待。其於賊使之分二路上來也，湖嶺各邑，盡率吏民，出候于院驛，留時延日，一不顧防備之事，雖有顔眞卿之先見者，未暇爲浚濠完城之計。彼對我使，殊薄以草具，而我乃先示奪氣之色，使其奴倭，驕我將吏如賤隷，不敢爲一言責以禮義，則其所謂厚待之敎，實所以縮我國命，而永不能自振也，傷
我民力，而俾不敢却敵也，豈非爲痛哭之地乎？尤可震駭者，先來譯官以將秀吉悖謾之辭，播于一道，以及湖西南，士莫不誦、民莫不聞，而朝廷之上，惟恐廣布，先事豫謀之策，一一不擧，陳東、歐陽澈之疏，懼或出於草澤，豈意聖主亦陷於汪、黃、檜、倫之術乎？《周書》曰：“作德，心逸日休；作僞，心勞日拙。”彼有射天之語，而我乃敬之；彼有呑我之計，而我乃款之，是非誠信相與之道，而終不諱其內政外備之日拙也，斯非取侮於醜虜之道乎？臣恐不斬檜、倫，則將無以致謝于上國，而申令於三軍也。嗚呼？陸賈正色，而屈尉佗之箕倨；范仲淹焚書，而折元昊之悖慢。彼皆單車屛從，而壯我王氣者也；片言據理，而挫彼凶鋒者也。曷嘗如誠一之輩，載糧千石，持國樂娛賊，而竝使軒轅破蚩尤之具，悉爲虜人之所得乎？兼其易服循環之卒，乃是李光弼欺賊將之術，而彼皆不悟；陳船耀兵之謀，乃是李希烈欺中使之計，而彼實恇怯。五月不見者，乃所以困縶也；陳饌躬視者，乃所以誘心也；陶盃飮破者，示終必敗盟也；抱子相持者，視我如嬰兒也。賊酋姦譎有萬不測，而彼乃還啓謂賊不來，以懈將士之心。時所謂一德大臣，
則盛稱王倫善於奉使，俾竊金章之寵，雖辱國無狀者，附會權奸，則可以次第同升矣，將何以勸善懲惡乎？此輩鴟張，白日欺明，懼有公論或激，則乃謂秀吉非眞叛逆，是可以寒浞爲純臣乎。又謂通信一行，深覺彼情，而豫爲之備，則非小助也。捨置嶺南不備，是欲捐梁餌吳乎？先備三敗將于湖南重望，一則善事潑、立，而一則奴事永慶者也。是謂藥師、范瓊可保燕、汴，而陳宜中誤宋之將，可坐而策也則所謂豫備者，果何術也？視湖西、嶺南，則疲於奔命，而邑里蕭然；視湖南一方，則梨津一焚，他鎭枵然，宵旰之憂，此時政急。雖得實經行陣之人，勢難及措，而諂佞之臣，自負誤國大罪，惟恐主計之或悟，不汲汲於奏變，不求援於與國，只管安坐聽命於狡虜。使彼謀完計得，坐策萬全之後，乃欲待聲息遣將，驅市民以戰，則長驅之勢，實不可遏，而士不豫習，以其將與敵矣。麗季，倭賊由鎭江入嶺湖之間，永同、化寧無不被兵燹之禍，況此勍敵不止於拔都者，則如臣魯鈍者，何地逃死乎？等是一死，寧死燕、楚之路，以學子貢遊說，期使諸侯之軍，擣吳之虛，而存我魯國，則聖主活臣之恩，庶幾小報，而天生男子之意，
亦可自副矣。海南萬里，如無肯行之人，則臣願假一節，充備末价，星夜西馳，以玄、平頭，馘獻于天朝，竊效包胥之哭，以明我王心事。幸蒙皇上矜憐，則借馬南陲，分致賊肢于南洋諸國，諭以整兵俟便，如聞秀吉西寇，則俾駕艅艎，傳檄于日域，而倒戈逆攻者，自出於卉服矣。踈遠賤臣敢請爲踰分之行，時事猝急，切懼不豫以致敗。玆於皇朝，竊草奏變之狀，琉球國王及日本、對馬遺民豪傑中，又草移文、移檄勦捕賊使及嶺湖備倭之策，又皆隨事箚記，謹具別紙七幅，藏在懷袖間。事大、交隣之規，雖未解貫，不直則道不見，曾有孟訓。自謂如此，則事理自明，辭直義壯，可以感人，而狂踈僭越，未敢徑進。倘蒙聖主曲採蕘言，卽使世叔、子産，討論而潤色，卽令槐院朝寫午封，別遣重臣馳奏，使其理裝一旬之 內，先謄一本，付譯官一人，使與賤臣，先達于遼、薊，以及燕京，庶幾中朝君臣，感我辰告之誠，遍曉諸鎭、諸國，豫防而密措，天下同怒，期使此賊，不容於覆載，則臣雖死於道路，亦可以脫臣老母於江淮俘徒之辱矣。頑雲不解，天日常陰，臣不勝憂國憂家，感憤血泣之至，謹奉危疏，昧死以聞。
又貼黃，略云：
機
事不密，則害成。今者賊使閃舌者，將入東平，臣之封章，吁亦晩矣。願留臣疏，密措機策，無使東平人購得，無使臣名掛於朝報，幸甚。
疏入不下。又上疏曰：
臣竊謂，藩侯警急簡書，不可以不亟也；匹夫熒惑，身首不可不異處也。故逖聞呑虞消息，不勝怒髮衝冠，跋涉山河，瀝血刳肝，期見聖主之不遠而復。上不見過於中朝，內貽恥於宗廟，外不取侮於醜虜，下不嫁禍於生靈，則平生讀書之力，似可以一扶綱常之重。上可以免吾君濟、麗之憂；下可以免臣母江淮之浮，誠能若是，則茅焦鼎鑊，謂可甘蹈，而封章三日，未有所聞。雖知聖主寬容不欲罪臣，而臣之活國、活母之計，只恃今日而已。邊塵一驚，則遠歎何及，天責一臨，則隱憂何補？臣不得不留臣七紙以走，冀紆明主悔時之一察也。臣竊計，狡虜反覆，有萬難測，厚遇金、元之使，而謂無南寇之辱，則眞箇是秦脚、賈壑之愚宋者也。以其君則斬艾而無惜；以其隣則窺覬而不攻，古往今來，決無是理，臣所以必請名將，暗備東南維者也。臣又聞，琉球致書，爲我而事倭云，此聲久發，其可謂中朝之不聞乎？蘇、李之師，所以東來者，只爲濟、麗之謀，絶新羅
入貢之路也。狡虜之揚言于天下也，其必謂我賓服矣。我於皇朝，恩義不薄，見彼悖辭，義當朝聞夕奏，而遲延時月，只欲順付於節使之行，則人馬猥繁，決無先春赴京之理，而狡虜江浙之檄，則必有半月北飛之虞矣，史氏之筆，曷可昭洗乎，張寧之責，曷可圖免乎？天朝恩愛，方深眷眷，唐帝一怒，所不忍言矣。俾滅建州衛，乃是皇朝家法，若不諒我力，而必使討滅日本，則以我孱兵，自守不暇，曷有餘力，可以東征乎？洪茶丘八萬之兵，金方慶糾集之師，猶不得志於東洋，而死傷過半。況若天朝不假茶丘，而我國又無方慶之亞，則其謂不敢東討之際，天朝之怒，實不可測矣。素愛之子，而少拂父意，則其父之怒必深。此時蘇、李之師，其可資日本而却之乎？臣之所大震駭者，蘇、李之師，未掃濟、麗，而移徙十萬餘戶於江、淮之間，水陸困頓之民，豈望盡活乎？臣有一繼母年老病甚，負避無地。賊使煦濡之日，聖主雖自以爲晏然無虞，而乘機猝發之際，其必盡國力於東隅，而西方赫臨之師，則更不可遏矣。臣切欲力耕聖域，以養病母，冀免江、淮困頓之行，旣爲初筮之吉，而猶不厭再三之瀆。伏願聖
主，藏臣疏一通，以待事至而更察，則臣之爲國、爲母惓惓奔走之意，雖或轍耕，而不爲迂闊矣。臣之尤所衋傷者，今此之來，路由賊使所向二道之中，備聞彼之奴倭，皆肆陵轢，有若上國之使，而我之官吏，一切喪氣，罄一道之力，以爲供億，而全忘防備之事。只此使价之往來，可占他日之大敗，而朝無胡銓之論；野絶陳東之議，但有黃李沃之疏，出於洛下，將使流離顚沛之秋，一無挺身赴急之人，則聖明之所倚以爲天祥、秀夫者，終有何人哉？漢季必殺黨錮諸賢，唐亡必投淸流於濁河，此是盛世之所不願聞者也。鄭夢周仕前朝危疑之際，而猶不避嫌疑，廣延國士，談論不休。其詩曰：“座上客常滿，樽中酒不空。”任事之臣，閉門兀坐，不集衆思，而能扶其國者，古未之有也。惟聖明密察股肱之有無，屛去致疑之端，以杜讒賊之口，則社稷之大幸也。嗚呼！終軍弱冠而請纓；毛遂自薦而脫穎，彼豈專忘廉恥者乎？只見冠屨之倒置，或悶宗國之垂亡，而衣冠、骨肉擧將淪陷於腥膻。故不得不犯笑侮、出氣力，求保數歲之安，而受秦間金者，勸齊王，故不修攻戰之備，以致臨淄之忽爲秦地，而松栢之歌，萬古悲涼。
臣身方在事外，宜無肉食之憂，而四面受敵之日，大懼江革之無地負母。聞變數旬，夜不能寐，抽得先事之戒，冀補苞桑之計。突缺棟焚之秋，幸思賤臣之不我遐棄，幸甚幸甚。臣以寒生，抵洛數日，囊橐已空，不忍方朔之飢。自此長辭，瞻天望聖，無任激切屛營之至。
仍附奏七條，一言携離勍敵之行，須趁其衆心未附，而必分玄、平之首，(手)〔身〕露布于天下，與天下之人，同聲飛檄，欲乘虛擣都，如此之言，四面東飛，則秀吉亦不敢爲越海窺我之計矣。二擬奏變皇朝表，三擬與琉球國王書，四擬諭日本國遺民父老書，五擬諭對馬島父老書，六擬斬賊使罪目，七擬嶺湖備倭之策略云云。憲伏闕下，待疏不下，以頭叩石，流血滿面，觀者色沮，猶不下，乃封進此疏，政院不受。諫院啓曰：“趙憲陳疏，而政院不受。雖不知疏中措辭之如何，大槪似有壅蔽言路之端。請色承旨罷職。”上只允推考。憲痛哭而退。丁酉之變，我國有一士人擄入日本，丐食民間，遇一老僧言：“秀吉於朝鮮爲一時之賊也；於日本爲萬世之賊也。當時若有一二義士，傳檄擧義，則秀吉之禍，必不至若是”云云。憲之備倭策中，所薦十餘人，在平時皆未知名。及後亂作，竟獲其用。其中如金時敏、趙熊等，尤表表可稱。憲歸沃川，遣子完堵，遺書
于平安監司權徵、延安府使申恪，勸以浚濠完城，預修戰守之備。徵見書大笑曰：“黃海、平安道豈有倭來之理？歸語汝爺，愼勿復出此言。”恪則然其言，大修器械，城內引洑流，作大池，及後亂作，李廷馣守城得全。州人追思恪預先備戒之功，竝立碑以旌之。
史／職官／陶甓公牘／卷二　批判一／吏科／歙縣江蘇補用知縣鮑振炳禀批(P.3)..[清宣統三年安徽印刷局校印]
歙縣江蘇補用知縣鮑振炳禀批
缿筒告密蓋自趙廣漢作俑以來識者已知其决嬰非常之酷報不意其流毒以至於今日也該職迭被誣衊顯有三五宵人挾嫌妄訐此輩得志從此五百夜乂個個吹風放火爍爍夔夔怪怪奇奇蓋未可量惟此等伎倆足以惑聾瞶斷不足淆淸聽公道自在人心似不值與若輩爭閒氣生木必松枏勿生鈎吻生物必鳳麟勿生梟獍茫茫富媼豈能盡如人願至所稱申報載邀人上控一節更屬無稽讕語或者弄巧成拙終有作法自斃請君入甕之時幸勿介意可也希卽知照此批結姑存
子／筆記／吳下諺聯／卷一　啟目　正目一／正目一／42神衰鬼弄人(P.16)
42神衰鬼弄人
神者，人之英華。每於月明之下，露草之間，現出精光，顧影自見，或數尺，或數尺外，閃閃爍爍，鬼魅見之，自然辟易。迨年老或病，氣餒精枯，其神就衰。鬼即乘衰而至，窺伺之，揶揄之，現奇怪頭臉，恐嚇之，戲侮之。鬼物喜於弄人，向特神旺而不敢近耳。技癢已久，至此百態
俱出矣。
子／筆記／不下帶編／卷四　雜綴兼詩話四(P.63)
不下帶編卷四雜綴兼詩話
越上淺人　金埴小郯原字苑蓀　鰥鰥子述
蕭山毛太史奇齡西河詩話一則云：「予郡金某先君子諱火傍，上字日，下立字。字子藏，為太平卿楚畹公孫。目有重平瞳子。其母弟馬君玉超挾嶺表一扶乩客來，見某驚曰：『此南唐李後主後身也。』初不信，既而閱陸游南唐書，則後主亦名某，亦目有重瞳子。太常笑曰：『焉見此客不維讀南唐書耶！』後子藏年十九中順治戊戌進士，授山東郯城縣知縣。康熙庚戌罷官，甲戌死。考後主于南唐建隆三年壬戌即位，至開寶七年甲戌而國亡身殞。史所稱宋師下去江南，削開寶年號而降平稱甲戌是也。如是則亦奇矣！後其子埴作哭父詩一十二首，其一曰：『天生吾父有奇因，襁褓時曾遇異人。為指終生官祿相，南唐後主是前身。』二云：『目開一覽世全空，爍爍金生阿堵中。莫道驚人鳴太蚤，最驚人處是重瞳。』蓋實錄也。」西河太史又為先君子作墓表，詳載其事于毛翰林全集及西河文選，行于世。
淮上成州牧乾夫永健與埴重晤於臨沂，為言「垛庄驛驛吏鈕○○者，君里人也。馬前來謁，其吟卷盡津上聲可觀。小吏真不可忽也。」埴因舉弇州詩「馬頭迎拜不敢忽，恐去有當年高蜀州」
之句，謂乾夫曰：「其先生之謂歟？」乾夫為一撫掌。
子／醫家／醫部全錄／驚悸怔忡健忘門／卷三百二十／針灸(P.2335)
《醫學綱目》曰：心爍爍跳動，少衝瀉之，灸立效。
子／類書／清稗類鈔／動物類／墨猴(P.5503)
墨猴
陽朔縣產墨猴，大如拳，毛作金色，兩目爍爍有光，能於筆筒中盤曲而睡。置之書案間，欲使磨墨，
則叩案數下，猴即奮然迅出，跪於硯旁，以兩前足捧墨而磨之。使之止，即止。見几上蠟蟻，即捉食之，無或脫者。且能於花盆間拔草捉蟲，搜剔殆盡。性喜飲水，即長日，惟以果飼之。或先以至澀極辣之物入水中，迫之使飲，即挖口磨舌，躁擾不寧者累日。自後見水，即閉目搖首，不敢飲矣。康雍間，蒼梧太守永常曾蓄其一，歷試其技，果然。
集／小說／續金瓶梅／第六十四回證入品三教同歸感應天　普世盡成極樂地(P.697)
看官聽講，原來一部佛法講的因果感應，只為凡夫淫盜心勝，才將陰陽報應勸化。若論三教聖人，原無人我死生色相，渾渾淪淪，空空洞洞，無死無生，又說甚麼因果。因此說，輪迴的胎卵濕化生，俱是生前現在的色相，並三世佛菩薩也是我一念中具的全體。一切佛法禪機可以盡掃，那得個閻羅老子、鬼神地獄還來比較善惡的。況那道家，不過從儒、佛二教性命雙修，不外此理。了得生死輪迴，才能出有入無，與天地同壽。因此，又將道教總結上文：
《清淨經》：
內觀其心，心無其心；外觀其形，形無其形；遠觀其物，物無其物。三者既悟，惟見於空。觀空亦空，空無所空，所空既無，既無亦無；既無亦無，湛然常寂。
《陰符經》：
生者死之根，死者生之根。恩生於害。害生於恩。心生於物，死於物，機在目。
《玉樞經》：
道者以誠而入，以默而守，以柔而用。用誠似愚，用默似訥，用柔似拙。
《沖虛經》：
務外遊不如務內觀。外遊者，求備於物；內觀者，取足於身。
漢天師誥：
虛無大道，清淨希夷。不染曰清，不動曰淨，不視曰希，不聽曰夷。勤此四者，可免輪迴。
白玉蟾：
我有明珠光爍爍，照破三千大千國。
觀音菩薩正定心，釋迦如來大圓覺。
或如春色媚山河。或似秋光爽岩壑。
亦名九轉大還丹，又謂長生不死藥。
牆壁瓦礫相渾融，水鳥樹林共寥廓。
缺唇石女駕土牛，跛腳木人騎紙鶴。
三業三毒雲去來，六根六塵月綽約。
此珠價大實難酬，不許巧錐妄穿鑿。
若要祕密大總持，寂滅之中閒摸索。
幾多衲子聽蟄雷，幾個道人藏尺蠖。
茫茫盡向珠外求，不識先天那一著。
那一著何須重注腳？
杜宇聲隨曉雨啼，海棠夜聽東風落。
丘長春：
春天莫起浮雲障，雲起青天遮萬象。
萬象森羅鎮百邪，光明不顯邪魔旺。
我初開廓天地清，萬戶千門歌太平。
有時一片黑雲起，九竅百骸俱不寧。
是以常教慧風烈，三界十方飄蕩徹。
雲散虛空體自真，自然現出家家月。
月下方堪把笛吹，一聲響亮振華夷。
驚起東方玉童子，倒騎白鹿如星馳。
縱橫自在無拘束，心不貪榮身不辱。
閒唱壺中白雪歌，靜調世外陽春曲。
我家此曲皆自然，管無孔兮琴無絃。
得來驚覺浮生夢，晝夜清音滿洞天。
李道純：
性天太察長根塵，理路多通增業識。
聰明智慧不如愚，雄辨高譚爭似嘿。
絕慮忘機無是非，隱耀含華遠聲色。
一念融通萬慮澄，三心剔透諸緣息。
諦觀三教聖人書，息之一字最簡直。
能於息上做工夫，為佛為仙不勞力。
息緣返照禪之機，息心明理儒之極。
息氣凝神道之玄，三息相須無不克。
瑩蟾子：
抱元守一通玄竅，惟精惟一明聖教。
太玄真一復命關，是知一乃真常道。
休言得一萬事畢，得一持一保勿失。
一徹萬融天理明，萬法歸一非奇特。
始者一無生萬有，無有相資可長久。
誠能萬有歸一無，方會面南觀北斗。
至此得一復忘一，可與造化同出沒。
設若執一不能忘，大似痴猫守空窟。
三五混一一返虛，返虛之後虛亦無。
無無既無湛然寂，西天胡子沒髭鬚。
今人以無喚作無，茫蕩頑空涉畏途。
今人以一喚作一，偏枯苦執空費力。
不無之無若能會，便於守一知無一。
一無兩字盡掀翻，無一先生大事畢。
集／小說／說岳全傳／第七十五回　萬人口張俊應誓　殺奸属王彪報仇(P.665)
次日，粘得力又到宋營討戰。岳雷傳令王英、吉成亮、施鳳、湯英、伍連、余雷、韓起龍、韓起鳳、何鳳、岳霆共是十員小將，出馬迎敵。眾將得令，各拿兵器出營，來到陣前，也不通名道姓，一窩風上前，將粘得力圍在垓心，刀鎗亂舉，鎚斧齊奔。粘得力大喝：「你們有多少？索性一齊來受死！」使起紫金鎚，左遮右架，前挑後搠，那里在他心上。早有小番報知兀朮，兀朮隨命撒離罕、孔彥舟、孛堇哈哩、鶻眼郎君四員驍將，出營助陣。吓！嗄嗄！这場惡戰，好不怕人！但見：
光爍爍，旌旗蕩漾，骨鼕鼕，戰鼓齊撾；昏慘慘，冥迷天日，淅索索，亂撒風砂；忽喇喇，箭鋒似雨，密鏘鏘，戈戟如蔴。直殺得黑洞洞雙眼亂飛花，只見那谷轆轆人頭滾落。
那粘得力猶如離山猛虎，出海蛟龍，更有这四員猛將，幫助威風。那十員小將竟有些招架不來，一個個撥馬奔回。粘得力率領眾將兵卒，隨後追來。將近宋營，虧得宋營軍士烏鎗噴筒，強弓硬弩，飛蝗一般放來。粘得力等只得鳴金收兵，打著得勝駝皮鼓，回營繳令去了。
到了次日，岳雷升帳，齊集眾將商議。諸葛錦道：「元帥不必憂心。小可夜來細觀乾象，袖卜陰陽，不日有將星來剋他，必有大將來幫助成功掃北也。」正在議論之際，有小校進帳來報：「啟元帥：
番將粘得力又在營前討戰，口出大言，說要『踹進營來，踏為平地』。還有許多不好聽的說話，小的不敢說。」岳雷縐了眉頭，想：「那番將如此驍勇，如何擒得他？」吩咐：「且將『免战牌』挑出，待我商議一計，然後開兵。」那牛臯在傍邊聽見，便大呌道：「且慢著！我想你父親當日出征，陣陣當先，真個是旗開得勝，馬到成功，從不曾打過一陣敗仗。今日輪到你做元帥，一個番將擒他不住，還想要去掃北？真正出盡了你父親的醜了！待我為叔的出去擒來。」
說罷，就提了雙鐧出營，上馬冲出陣前，喊道：「呔！你可就是什么粘得力麼？」粘得力道：「既知魔家的大名，就該逃避。你是什么人，这等大胆，來送死么？」牛臯道：「你這冒失鬼！連牛臯爺爺都不認得，虧你還做什么將官！賞你一鐧罷！」耍的就是一鐧打去。粘得力舉起紫金槌，扑的一聲，梟開鐧，還一槌，當頂門打來。牛臯雙鐧望上一架，那鎚來得狠，把牛臯兩手的虎口都震開了，呌聲「不好」，回轉馬頭就走。只因在岳雷面前說了大話，不好意思往本營敗走，只得落荒而逃。粘得力道：「牛南蛮！你待走到那里去？」登開駱駝，緊緊追趕：
好似皂雕追紫燕，渾如猛虎逐群羊。
不知牛臯性命如何，且聽下回分解。
集／小說／紅樓夢校注／第七十八回　　老學士閑徵姽嫿詞　痴公子杜撰芙蓉誄(P.1229)
眾人皆無別話，不過至晚安歇而已。獨有寶玉一心淒楚，回至園中，猛然見池上芙蓉，想起小丫鬟說晴雯作了芙蓉之神，不覺又喜歡起來，乃看著芙蓉嗟嘆了一會。忽又想起死後並未到靈前一祭，如今何不在芙蓉前一祭，豈不盡了禮，比俗人去靈前祭弔又更覺別致。想畢，便欲行禮。忽又止住道：「雖如此，亦不可太草率，也須得衣冠整齊，奠儀周備，方為誠敬。」想了一想，「如今若學那世俗之奠禮，斷然不可；竟也還別開生面，另立排場，風流奇異，於世無涉，方不負我二人之為人。況且古人有云：『潢污行潦，苹蘩蘊藻之賤，可以羞王公，薦鬼神。』原不在物之貴賤，全在心之誠敬而已。此其一也。二則誄文輓詞也須另出己見，自放手眼，亦不可蹈襲前人的套頭，填寫幾字搪塞耳目之文，亦必須洒淚泣血，一字一咽，一句一啼，寧使文不足悲有餘，萬不可尚文藻而反失悲戚。況且古人多有微詞，非自我今作俑也。奈今人全惑於功名二字，尚古之風一洗皆盡，恐不合時宜，於功名有礙之故。我又不希罕那功名，不為世人觀閱稱贊，何必不遠師楚人之《大言》、《招魂》、《離騷》、《九辯》、《枯樹》、《問難》、《秋水》、《大人先生傳》等法，或雜參單句，或偶成短聯，或用實典，或設譬寓，隨意所之，信筆而去，喜則以文為戲，悲則以言志痛，辭達意盡為止，何必若世俗之拘拘於方寸之間哉。」寶玉本是個不讀書之人，再心中有了這篇歪意，怎得有好詩好文作出來。他自己卻任意纂著，並不為人知慕，所以大肆妄誕，竟杜撰成一篇長文，用晴
雯素日所喜之冰鮫縠一幅楷字寫成，名曰《芙蓉女兒誄》，前序後歌。又備了四樣晴雯所喜之物，於是夜月下，命那小丫頭捧至芙蓉花前。先行禮畢，將那誄文即掛於芙蓉枝上，乃泣涕念曰：
維
太平不易之元，蓉桂競芳之月，無可奈何之日，怡紅院濁玉，謹以群花之蕊，冰鮫之縠、沁芳之泉、楓露之茗，四者雖微，聊以達誠申信，乃致祭於
白帝宮中撫司秋艷芙蓉女兒之前曰：竊思女兒自臨濁世，迄今凡十有六載。其先之鄉籍姓氏，湮淪而莫能考者久矣。而玉得於衾枕櫛沐之間，栖息宴遊之夕，親昵狎，相與共處者，僅五年八月有畸。憶女兒曩生之昔，其為質則金玉不足喻其貴，其為性則冰雪不足喻其潔，其為神則星日不足喻其精，其為貌則花月不足喻其色。姊妹悉慕媖嫻，嫗媼咸仰惠德。孰料鳩鴆惡其高，鷹鷙翻遭罦罬；薋葹妒其臭，茞蘭竟被芟鉏！花原自怯，豈奈狂飆；柳本多愁，何禁驟雨。偶遭蠱蠆之讒，遂抱膏肓之疚。故爾櫻唇紅褪，韻吐呻吟；杏臉香枯，色陳顑頷。諑謠謑詬，出自屏幃；荊棘蓬榛，蔓延戶牖。豈招尤則替，實攘詬而終。既忳幽沉於不盡，復含罔屈於無窮。高標見嫉，閨幃恨比長沙；直烈遭危，巾幗慘于羽野。自蓄辛酸，誰憐夭折！仙雲既散，芳趾難尋。洲迷聚窟，何來卻死之香？海失靈槎，不獲回生之藥。眉黛煙青，昨猶我畫；指環玉冷，今倩誰溫？鼎爐之剩藥猶存，襟淚之餘痕尚漬。鏡分鸞別，愁開麝月之奩；梳化龍飛，哀折檀雲之齒。委金鈿於草莽，拾翠於塵埃。樓空鳷鵲，徒懸七夕之針；帶斷鴛
鴦，誰續五絲之縷？況乃金天屬節，白帝司時，孤衾有夢，空室無人。桐階月暗，芳魂與倩影同銷；蓉帳香殘，嬌喘共細言皆絕。連天衰草，豈獨蒹葭；匝地悲聲，無非蟋蟀。露苔晚砌，穿簾不度寒砧；雨荔秋垣，隔院希聞怨笛。芳名未泯，檐前鸚鵡猶呼；艷質將亡，檻外海棠預老。捉迷屏後，蓮瓣無聲；鬪草庭前，蘭芽枉待。拋殘繡線，銀箋彩縷誰裁？摺斷冰絲，金斗御香未熨。昨承嚴命，既趨車而遠涉芳園；今犯慈威，復拄杖而遽拋孤匶。及聞槥棺被燹，慚違共穴之盟；石槨成災，愧迨同灰之誚。爾乃西風古寺，淹滯青燐；落日荒丘，零星白骨。楸榆颯颯，蓬艾蕭蕭，隔霧壙以啼猿，繞煙塍而泣鬼。自為紅綃帳裏，公子情深；始信黃土壟中，女兒命薄！汝南淚血，斑斑洒向西風；梓澤餘衷，默默訴憑冷月。嗚呼！固鬼蜮之為災，豈神靈而亦妒。鉗詖奴之口，討豈從寬；剖悍婦之心，忿猶未釋！在君之塵緣雖淺，然玉之鄙意豈終。因蓄惓惓之思，不禁諄諄之問。始知上帝垂旌，花宮待詔，生儕蘭蕙，死轄芙蓉。聽小婢之言，似涉無稽；以濁玉之思，則深為有據。何也？昔葉法善攝魂以撰碑，李長吉被詔而為記，事雖殊，其理則一也。故相物以配才，苟非其人，惡乃濫乎？始信上帝委托權衡，可謂至洽至協，庶不負其所秉賦也。因希其不昧之靈，或陟降於茲；特不揣鄙俗之詞，有污慧聽。乃歌而招之曰：
天何如是之蒼蒼兮，乘玉虬以遊乎穹窿耶？
地何如是之茫茫兮，駕瑤象以降乎泉壤耶？
望繖蓋之陸離兮，抑箕尾之光耶？
列羽葆而為前導兮，衛危虛于旁耶？
驅豐隆以為比從兮，望舒月以離耶？
聽車軌而伊軋兮，御鸞鷖以征耶？
問馥郁而薆然兮，紉蘅杜以為纕耶？
炫裙裾之爍爍兮，鏤明月以為璫耶？
籍蕤葳而成壇畸兮，檠蓮焰以燭蘭膏耶？
文瓟匏以為觶斝兮，漉醽醁以浮桂醑耶？
瞻雲氣而凝盼兮，彷彿有所覘耶？
俯窈窕而屬耳兮，恍惚有所聞耶？
期汗漫而無夭閼兮，忍捐棄余於塵埃耶？
倩風廉之為余驅車兮，冀聯轡而攜歸耶？
余中心為之慨然兮，徒噭噭而何為耶？
君偃然而長寢兮，豈天運之變於斯耶？
既窀穸且安穩兮，反其真而復奚化耶？
余猶桎梏而懸附兮，靈格余以嗟來耶？
來兮止兮，君其來耶！
若夫鴻蒙而居，寂靜以處，雖臨於茲，余亦莫睹。搴煙蘿而為步幛，列槍蒲而森行伍。警柳眼之貪眠，釋蓮心之味苦。素女約於桂岩，宓妃迎於蘭渚。弄玉吹笙，寒簧擊敔。徵嵩嶽之妃，啟驪山之姥。龜呈洛浦之靈，獸作咸池之舞。潛赤水兮龍吟，集珠林兮鳳翥。爰格爰誠，匪簠匪筥。發軔乎霞城，返旌乎玄圃。既顯微而若通，復氤氳而倏阻。離合兮煙雲，空蒙兮霧雨。塵霾斂兮星高，溪山麗兮月午。何心意之忡忡，若寤寐之栩栩。余乃欷歔悵望，泣涕徬徨。人語兮寂歷，天籟兮篔簹。鳥驚散而飛，魚唼喋以響。志哀兮是禱，成禮兮期祥。嗚呼哀哉！尚饗！
讀畢，遂焚帛奠茗，猶依依不捨。小鬟催至再四，方才回身。忽聽山石之後有一人笑道：「且請留步。」二人聽了，不免一驚。那小鬟回頭一看，卻是個人影從芙蓉花中走出來，他便大叫：「不好，有鬼。晴雯真來顯魂了！」唬得寶玉也忙看時，－－且聽下回分解。
集／小說／醒世姻緣／第二十六回　　作孽眾生填惡貫　輕狂物類鑿良心(P.341)
這樣的衣服，這樣的房子，也不管該穿不該穿，該住不該住，若有幾個村錢，那庶民百姓穿了廠衣，戴了五六十兩的帽套，把尚書侍郎的府第都買了住起，寵得那四條街上的娼婦都戴了金線梁冠，騎了大馬，街中心撞了人竟走。一日間，四五個樂工身上穿了絕齊整的色衣，跟了從人，往東走去。過了一歇，只見前邊鼓樂喧天，抬了幾個彩樓，裏面許多軸帳果酒手盒。那四五個樂工都換了簇新雙絲的屯絹圓領，藍絹襯擺，頭上戴了沒翼翅的外郎頭巾，腳上穿了官長舉人一樣的皂靴，腰裏繫了舉貢生員一樣的儒，巾上簪了黃爍爍的銀花，肩上披了血紅的花緞，後邊跟了許多舉人相公，叫是迎賀色長。迎到院裏邊演樂，廳上擺酒作賀，把些七八十歲的老人家，怪異得呼天叫地，都說不惟眼裏不曾看見，就是兩隻耳朵裏也從來不曾聽見有這等奇事！
叢書／正誼堂全書／讀朱隨筆／卷之一／第三十一卷(P.2-2)..[清康熙張伯行編同治左宗棠增刊本]
第三十一卷
答張敬夫云汎然之問略不曾經思索答之未竟而遽已更端者亦皆一一酬酢此非惟於彼無益而在我者亦不
中語默之節矣愚按答問之際不可不思此言
答張敬夫云類聚孔孟言仁處以求夫仁之說程子為人之意可謂深切然專一如此用功卻恐不免長欲速好徑之心滋入耳出口之弊亦不可不察也愚按玩此段則知類書之學有益於人而誤人亦不淺又一書答敬夫云謂類聚言仁亦恐有病者正為近日學者厭煩就𥳑避迂求捷此風已盛方且日趨於險薄若又更為此以導之恐益長其計獲欲速之心方寸愈見促迫紛擾而反陷於不仁耳然卻不思所類諸說其中下學上達之方蓋已無所不具苟能深玩而力行之則又安有此弊今蒙來諭始悟前
說之非敢不承命然猶恐不能人人皆肯如此愨實用功則亦未免尚有過計之憂不知可以更作一後序略采此意以警後之學者否不然或只盡載此諸往返議論以附其後亦庶乎其有益耳噫朱子之恐學者之避迂求捷惓惓如此而今學者以類書作本領何哉
答張敬夫云太極中正仁義之說若謂四者皆有動靜則周子於此更列四者之目為賸語矣但熟玩四字指意自有動靜其於道理極是分明蓋此四字便是元亨利貞四字愚按謂四者皆有動靜亦可但非周子此處正意耳
答張敬夫云程子所云只一箇中字但用不同此語更可
玩味夫所謂只一箇中字者中字之義未嘗不同亦曰不偏不倚無過不及而已矣然用不同者則有所謂在中之義者有所謂中之道者是也蓋所謂在中之義者言喜怒哀樂之未發渾然在中亭亭當當未有箇偏倚過不及處其謂之中者蓋所以狀性之體段也有所謂中之道者乃卽事卽物自有箇恰好底道理不偏不倚無過不及其謂之中者則所以形道之實也所謂在中之義猶曰在裏面底道理云爾非以在中之中字解未發之中字也愚按此一段以不偏不倚無過不及總解已發未發之中與時解稍異存以俟考
答張敬夫云謂已發之後中何嘗不在裏面此恐亦非文意蓋旣言未發時在中則是對已發時在外矣但發而中節卽此在中之理發形於外如所謂卽事卽物無不有箇恰好底道理是也一不中節則在中之理雖曰天命之秉彝而當此之時亦且漂蕩淪胥而不知其所存矣但能反之則又未嘗不在於此此程子所以謂以道言之則無時而不中以事言之則有時而中也所以又謂善觀者卻於已發之際觀之也若謂已發之後中又只在裏面則又似向來所說以未發之中自為一物與已發者不相渉入而已發之際常挾此物以自隨也愚按此書注云壬辰冬而
中和舊說序在壬辰八月則此處固朱子定論也
答張敬夫云以敬為主則內外肅然不忘不助而心自存不知以敬為主而欲存心則不免將一箇心把捉一箇心外面未有一事時裏面已是三頭兩緒不勝其擾擾矣就使實能把捉得住只此已是大病況未必眞能把捉得住乎儒釋之異亦只於此便分了如云常見此心光爍爍地便是有兩箇主宰了不知光者是眞心乎見者是眞心乎愚按此段與觀心說相發明
答張敬夫云何有於我哉古注云獨我有之伊川似亦是如此說云勉人學當如是也蓋如云不如丘之好學之意
語雖若少揚而意實已深自抑矣愚按如此說甚妥不知集註何以不從乃主謙而又謙之說似與若聖章矛盾者注中又並不將兩章合說明白直待雙峯饒氏委曲說得明然畢竟可疑
答張敬夫論牛李維州之事云還其地可也縛送悉怛謀使肆其殘酷則亦過矣愚按如此處分方是恰好
答張敬夫云近日一種向外走作心悅之而不能自已者皆準止酒例戒而絕之似覺省事此前輩所謂下士晚聞道聊以拙自修者愚按處浮華之時不可不謹持此戒
答張敬夫云子壽兄弟氣象甚好其病卻是盡廢講學而
專務踐履卻於踐履之中要人提撕省察悟得本心此為病之大者要其操持謹質表裏不二實有以過人者惜乎其自信太過規模窄狹不復取人之善將流於異學而不自知耳愚按以悟本心為踐履切中象山之病
答敬夫集大成說按敬夫所解孔子之謂集大成句原有二說一說集合也言合眾理而大僃於身也一說或曰集謂合樂成謂樂之一變此卽以樂譬之也朱子於此並未嘗斷從某說
答敬夫孟子說疑義云按此解之體不為章解句釋氣象高遠然全不略說文義便以己意立論又或別用外字體
貼而無脈絡連綴使不曉者展轉迷惑麤曉者一向支離如此數章論性其病尤甚蓋本文不過數語而所解者文過數倍本文只謂之性而解中謂之太極凡此之類將使學者不暇求經而先坐困於吾說非先賢談經之體也且如易傳已為太詳然必先釋字義次釋文義然後推本而索言之其淺深近遠詳密有序不如是之悤遽而繁雜也大抵解經但可略釋文義名物而使學者自求之乃為有益耳愚按此一段說解經之法最詳朱子於前一書又云漢儒可謂善說經者不過只說訓詁使人以此訓詁玩索經文可與此段參看
又云夜氣不足以存此句之義非謂夜氣之不存也凡言存亡者皆指心而言耳蓋人皆有是良心而放之矣至於日夜之所息而平旦之好惡與人相近者則其夜氣所存之良心也及其旦晝之所為有梏亡之則此心又不可見若梏亡反覆而不已則雖有日夜之所息者亦至微薄而不足以存其仁義之良心矣非謂夜氣有存亡也若以氣言則此章文意首尾衡決殊無血脈意味矣愚按今人只管自立意見不管首尾衡決朱子用此四字最妙
又云大體小體章不曾提掇著立字而只以思為主心不立而徒思吾未見其可也愚按此條朱子尚未說得如何
樣立
與張敬夫論癸巳論語說曰就有道而正焉謂異世而求之書本文未有此意恐不須過說或必欲言之則別為一節而設問以起之可也愚按朱子解經必就本義解之所以不同於諸家
又論無適莫曰異端有適有莫蓋出於程子之言然譏其無適莫而不知義亦謝氏之說言雖不同而各有所指未可遽以此而非彼也愚按朱子兼取程子謝氏之說而後無適莫之意始僃
又論一以貫之曰聖人之心於天下事物之理無所不該
雖有內外本末隱顯之殊而未嘗不一以貫之也此一段可悟一貫之說
又論自行束脩以上曰辭氣容色之間何莫非誨也固不保其往耳誨字之意恐未說到辭氣容色之間亦未有不保其往之意也蓋吾無隱乎爾乃為二三子以為有隱而發不保其往乃為門人疑於互鄕童子而發皆非平日之常言不應於此無故而及之也若以禮來者不以一言吿之而必俟其自得於辭氣容色之間又先萌不保其往之意則非聖人物來順應之心矣愚按此與就有道而正條同大抵南軒多發明言外之意而朱子則務求本文之旨
論子所雅言曰性與天道亦豈外是而他得哉固是如此然未須說亦同此
南軒解行藏章曰其用也豈有意於行之其舍也豈有意於藏之朱子答曰聖人固無意必然亦謂無私意期必之心耳若其救時及物之意皇皇不舍豈可謂無意於行之哉至於舍之而藏則雖非其所欲謂舍之而猶無意於藏則亦過矣若果如此則是孔顏之心漠然無意於應物推而後行曳而後往如佛老之為也聖人與異端不同處正在於此不可不察也程子於此但言用舍無與於己行藏安於所遇詳味其言中正微密不為矯激過高之說而語
意卓然自不可及按朱子此條與前論無適莫一條及中庸或問駁龜山喜怒哀樂之說皆相發明
又論曾子有疾召門弟子曰形體且不可傷則其天性可得而傷乎此亦過高之說非曾子之本指也且當發明本文之意使學者深思保其形體之不易而盡心焉是則曾子所為丁寧之意也又論子張問行曰人雖不見知而在己者未嘗不行夫子之言言其常理耳人雖不知別是一段事未應遽說以亂夫子之意向後別以己意推言則可耳愚按朱子與敬夫論癸巳論語說都是要就本意說不要將言外之意來亂本文之意故又云溫公謂揚子作玄
本以明易非敢別為一書以與易競今讀此書雖名為說論語者然考其實則幾欲與論語競矣此最可為看書者之戒　又如敬夫解三愆章曰言而當其可非養之有素不能也朱子曰聖人此言只是戒人言語以時不可妄發未說到此地位也又解子謂伯魚曰為者躬行其實也朱子曰如此說意極切但尋文義恐不然耳為只是誦讀講貫
又敬夫於志士仁人章云仁者人之所以生也苟虧其所以生者則其生也亦何為哉朱子曰此解中常有一種意思不以仁義忠孝為吾心之不能已者而以為畏天命謹
天職欲全其所以生者而後為之則是本心之外別有一念計及此等利害重輕而後為之也誠使眞能舍生取義亦出於計較之私而無愨實自盡之意矣大率全所以生等說自他人旁觀者言之以為我能如此則可若挾是心以為善則已不妥帖況自言之豈不益可笑乎按此等處朱子看得眞是十分細密
叢書／正誼堂全書／朱子語類輯略／卷之六　訓門人(P.1-1)..[清康熙張伯行編同治左宗棠增刊本]
問氣弱膽小之病曰公只去做工夫到理明而氣自强而膽自大矣
諸友入侍坐定先生目湻申前說曰若把這些子道理只
管守定在這裏則相似山林苦行一般便都無事可做了所謂潛心大業者何有哉湻曰已知病痛大段欠了下學工夫曰近日陸子靜門人寄得數篇詩來只將顏淵曾點數件事重曡說其他詩書禮樂都不說如吾友下學也只是揀那尖利底說麤鈍底都掉了今日下學明日便要上達如孟子從梁惠王以下都不讀只揀吿子盡心來說只消此兩篇其他五篇都删了緊要便讀閒慢底便不讀精底便理會麤底便不理會書自是要讀恁地揀擇不得如論語二十篇只採那曾點底意思來涵泳都要蓋了單單說箇風乎舞雩詠而歸只做箇
四時景致論語何用說許多事前日江西朋友來問要尋箇樂處某說只是自去尋尋到那極苦歰處便是好消息人須是尋到那意思不好處這便是樂底意思來卻無不做工夫自然樂底道理而今做工夫只是平常恁地去理會不要把做差異看了麤底做麤底理會細底做細底理會不消得揀擇論語孟子恁地揀擇了史書及世間麤底書如何地看得
諸友揖退先生畱湻獨語曰何故無所問難湻曰數日承先生敎誨已領大意但當歸去作工夫曰此別定不再相見湻問曰已分上事已理會但應變處更望提誨曰
今且當理會常未要理會變常底許多道理未能理會得盡如何便要理會變聖賢說話許多道理平鋪在那裏且要闊著心胷平去看通透後自能應變不是硬捉定一物便要討常便要討變今也須如僧家行腳接四方之賢士察四方之事情覽山川之形勢觀古今興亡治亂得失之迹這道理方見得周徧士而懷居不足以為士矣不是塊然守定這物事在一室關門獨坐便了便可以為聖賢自古無不曉事情底聖賢亦無不通變底聖賢亦無關門獨坐底聖賢聖賢無所不通無所不能那箇事理會不得如中庸天下國家有九經便要理
會許多物事如武王訪箕子陳洪範自身之視聽言貌思極至於天人之際以人事則有八政以天時則有五紀稽之於卜筮驗之於庶徵無所不僃如周禮一部書載周公許多經國制度那裏便有國家當自家做只是古聖賢許多規模大體也要識蓋這道理無所不該無所不在且如禮樂射御書數許多周旋升降文章品節之繁豈有妙道精義在只是也要理會理會得熟時道理便在上面又如律厯法天文地理軍旅官職之類都要理會雖未能洞究其精微然也要識箇規模大槩道理方浹洽通透若只守箇些子捉定在那裏把許多
都做閒事便都無事了如此只理會得門內事門外事便了不得所以聖人敎人要博學須是博學之審問之愼思之明辨之篤行之子曰我非生而知之者好古敏以求之者也文武之道布在方册在人賢者識其大者不賢者識其小者夫子焉不學而亦何常師之有聖人雖是生知然也事事理會過無一之不講這道理不是只就一件事上理會見得便了學時無所不學理會時卻是逐件上理會去凡事雖未理會得詳密亦有箇大要處縱詳宻處未曉得而大要處已被自家見了今公只就一線上窺見天理便說天理只恁地樣子便要去
通那萬事不知如何得萃百物然後觀化工之神聚眾材然後知作室之用於一事一義上欲窺聖人之用心非上智不能也須撒開心胷去理會天理大所包得亦大且如五常之敎自家而言只有箇父子夫婦兄弟才出外便有朋友朋友之中事已煞多及身有一官君臣之分便定這裏面又煞多事事事都合講過他人未做工夫底亦不敢向他說如吾友於己分上已自見得若不說與公又可惜了他人於己分上不曾見得汎而觀萬事固是不得而今己有箇本領卻只捉定這些子便了也不得如今只道是持敬收拾身心日用要合道理
無差失此固是好然出而應天下事應這事得時應那事又不得學之大本中庸大學已說盡了大學首便說格物致知為甚要格物致知便是要無所不格無所不知物格知至方能意誠心正身修推而至於家齊國治天下平自然滔滔去都無障礙
湻稟曰伏承敎誨深覺大欠下學工夫恐遐陬僻郡孤陋寡聞易致差迷無從就正望賜下學說一段以為朝夕取凖曰而今也不要先討差處待到那差地頭便旋旋理會下學只是放闊去做局促在那一隅便窄狹了須出四方游學一遭這朋友處相聚三兩月日看如何又
那朋友處相聚三兩月日看如何胡叔器曰游學四方固好恐又隨人轉了曰要我作甚不合便去若恁地隨人轉又不如只在屋裏孤陋寡聞
先生餞席酒五行中筵親酌一杯勸李丈云相聚不過如此退去反而求之次一杯與湻曰安卿更須出來行一遭村裏坐不覺壞了人昔陳了翁說一人棋甚高或邀之入京參國手日久在側並無所敎但使之隨行攜棋局而已或人詰其故國手曰彼棋已精其高著已盡識之矣但低著未曾識敎之隨行要都經厯一過
安卿問先生前日與廖子晦書云道不是有箇物事閃閃
爍爍在那裏固是如此但所謂操則存舍則亡畢竟也須是有箇物事曰操存只是敎伱收斂敎伱心莫胡思亂量幾曾捉定有箇物事在那裏又問顧諟天之明命畢竟是箇甚麼曰此只是說要得道理在面前不被物事遮障了立則見其參於前在輿則見其倚於衡皆只是見得理如此不成別有箇物事光爍在那裏
觀書須寬心平易看先見得大綱道理了然後詳究節目公今如人入大屋方在一重門外裏面更有數重門未入未見便要說他房裏事如何得
人須打曡了心下閒思雜慮如心中紛擾雖求得道理也
沒頓處須打曡了後得一件方是一件兩件方是兩件
公看文字仔細卻是急性太忙逼都亂了又是硬鑽鑿求道理不能平心易氣看且用認得定用玩味寬看
凡人謂以多事廢讀書或曰氣質不如人者皆是不責志而已若有志時那問他事多那問他氣質不美又曰事多質不美者此言雖若未是太過然卽此可見其無志甘於自暴自棄過孰大焉眞箇做工夫人便自不說此話
蜚卿問不知某之主一如何曰凡人須自知如己喫飯豈可問他人飢飽又問或於無事時更有思量否曰無事
時只是無事更思箇甚然人無事時少有事時多才思便是有事蜚卿曰靜時多為思慮紛擾曰此只為不主一人心皆有此病不如且將讀書程課繫縛此心逐旋行去到節目處自見功效淺深大凡理只在人心中不在外面只為人役役於不可必之利名故本原固有者日加昏蔽豈不可惜
蜚卿欲類仁說看曰不必錄只識得一處他處自然如破竹矣
叢書２／歲時習俗資料彙編／新增月日紀古／卷之十下／十月卷下／二十一日(P.3733)..[清順治宛委山堂勘重較說郛本]
魏了翁鷓鴣天賀范靖州十月二十一日生、日誰把璿璣運化工參旗又挂玉梅東三三律琯聲餘亥九九元經卦起中、　新歲月、舊從遊、一觴還似去年冬人間事會無終極、分付翹關老令公、
孔平仲、十月二十一日夜紞紞有如打雨鼓、星河漫漫參在戶、百鳥巳棲人不行、西南洶洶有異聲、有若鬼神移山嶽、又如戰敗百萬兵、出門望見乃火起、椽落瓦裂咫尺鳴、問之相去一里間、紅光爍爍侵天明、長煙涌波月魄死、其問有物如撒星、是時久旱水泉曷、高屋一燎如毛翎、小兒但知聚看笑、不知擾擾人縱橫、皇皇奔走最可念、耿耿不寢心飛驚、明朝出視火起處、焦木頹垣不知數白頭老姥啼向天、歎息之聲滿行路、
