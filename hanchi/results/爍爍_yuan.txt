集／詞曲／全金元詞／上冊／金詞／段克己／江城子(P.141-1)
又　牡丹
百花飛盡彩雲空。牡丹叢。始潛紅。培養經年，造化奪天功。脉脉向人嬌不語，晨露重，洗芳容。卻疑身在列仙宮。翠帷重。瑞光融。爍爍紅燈，間錯綠蟠龍。醉裏天香吹欲盡，應有悟，夜來風。
集／詞曲／全金元詞／下冊／元詞／李道純／滿江紅(P.1229-1)
又　贊圓菴傅居士
這箇○兒，自歷劫以來無象。況端端正正，亭亭當當。細入微塵無影迹，大周天界難安放。更通天徹地任縱橫，無遮障。　沒根宗，沒形狀。爍爍明，團團亮。只這箇便是，本來模樣。放出直超無色界，收來隱在光明藏。待頂門、裂破現圓通，金色相。
又　贈孫居士
這點虛靈，自古來、無虧無缺。更爍爍圓圓，澄澄徹徹。照破洪濛前底事，分開蟾窟中閒穴。向菴中、養箇白蝦蟆，皎如雪。　那些兒，無可說。利如金，團似月。運化化生生，了無休歇。山水蒙時天癸降，地雷復處玄霜結。駕青鸞、直謁廣寒宮，超
生滅。
集／詞曲／全金元詞／下冊／元詞／李道純／百字令(P.1235-2)
又　贈胡秀才
亙初一點，瑩如如、無相無形無質。不蕩不搖常正定，直是斷蹤絕迹。變化無方，顯微無閒，妙理應難測。為伊言破，屏除緣慮塵識。　放教方寸虛澄，裏頭寧貼，方見真端的。三五混融心月皎，照破本元來歷。爍爍圓明，如如不動，運化無休息。靜中拈出，蟾光爍破無極。
集／詞曲／全金元詞／下冊／元詞／李道純／水調歌頭(P.1237-2)
水調歌頭　顯性理
至道無言說，神功妙莫量。本來具足，添之無礙減無妨。不天多聞廣學，只要潛通默會，定裏細參詳。箇中端的意，元不離中黃。　圓陀陀，光爍爍，現堂堂。無餘無欠，通身無象合真常。只這而今默識，便是當年彌勒，直下要承當。開放頂門眼，遍界不能藏。清庵瑩蟬子語錄卷六
案李道純有太上老君常說清靜經注，注中引有唐懿宗女同昌公主唐多令詞，南史宋帝時點絳唇唐多令詞，皆道純偽托。
集／詞曲／全金元詞／下冊／元詞／王玠／鍊丹砂(P.1265-1)
鍊丹砂
學道不難知。都在人為。須憑玄牝立根基。取坎填離無間斷，得造希夷。　神炁靜相依。龍虎皈隨。無中養就箇嬰兒。迸破頂門神出現，爍爍光輝。
史／地理／宋元方志叢刊／嘉泰吳興志　宋談鑰　纂修／卷十八／事物雜志／長興縣(P.4847-1)
長興縣
晏子城　在縣西南百二十里晏子鄉吳地志云齊晏子娶吳王女築此城舊編云今耕者每得黃金狀類四角菱花焰爍爍名晏子金有客題詩云豚肩不掩豆一裘三十年身後黃金出其然不其然
史／地理／宋元方志叢刊／寶慶四明志　宋胡榘　修　方萬里　羅濬　纂／卷十四／奉化縣志卷第一／敘水渠堰碶閘橋梁津渡附／水(P.5184-1)
𩷍魚潭縣西南四十里蓬島後萊山谷閒南與石樓山
烏潭相望東為東山玉沙井北直安巖山白巖窩皆旱暵雩禱之所潭徑二丈餘深廣如之其流縈繞於松林金溪二鄉溉田甚博出于富壩港與鎮亭水合而入于江國朝祥符閒有漁者沿流擲釣至潭所俄有魚隨鉤而上五色斕斑而有二翼漁者駭然急棄于潭歸語鄉人人未之信翌日有紅光燭天人猶疑之會歲大旱鄉人合道釋巫覡鳴鐃搥鼓以迎之俄有小鰻如綫躍立于巖壁閒隨取而歸未出山而雨大至歲則大熟于是鄉之父老相率為建祠宇立龍王像自是台明之禱者不遠數百里駢集淳熙閒歲甚旱鄉人三沐三薰一步一拜以禮之周日夜而後至潭所黎明未得所請忽有大蛇紅質黑斑兩目如金其光爍爍周回以視人人益驚懼蜿蜒歷于巖壑閒截水上流食頃投于淵而莫知所在是歲雖赤地千里而此鄉獨蒙其利歲得下熟𩷍音役今俗呼為翼
史／地理／宋元方志叢刊／嘉泰會稽志　宋沈作賓　修　施宿　等纂／卷十七／魚部(P.7038-2)
石首魚本草云和蓴作羹開胃益氣加鹽暴乾食之名為鮝音想土俗愛重以為益人雖乳婦在蓐亦可食至為之語曰此養人之魚也炙食之主消瓜成水魚初出水能鳴夜視有光又野鴨頭中有石云是此魚所化舊說北人有寓南海者夜視糞筐中有光燭之但魚頭爾去燭復然以為不祥及啟食奩窺其餘臠亦有光益恐明日詢之土人乃知此海魚之常近歲舟行蕭山道中晦夕潮汎甚大溢入漕渠鹹水為船頭所激爍爍有光以篙擊水迸散如星火嶺表異物志云遇夜陰晦海波如燃火有月即不復見海中魚蝦置暗處則有光又引木玄虛海賦云陰火潛然本草固巳言之蔡謨食彭蜞瀕死歎曰讀爾雅不熟幾為勸學所誤事類如此
子／醫家／御定佩文齋廣群芳譜／花譜　卷二十二至卷五十三／卷三十四　牡丹三／集藻／七言絶句(P.6-2)..[文淵閣四庫全書本]
［七言絶句］
〈御製暢春園衆花盛開最為可觀惟綠牡丹清雅迥常世所罕有賦七言絶以記之〉碧蕊青霞壓衆芳檀心逐朶韞真香花殘又是一年事莫遣春光放日長
〔原〕唐李益〈牡丹〉紫蕊叢𨳩未到家却教遊客賞繁華始知年少求名處滿眼空中別有花
〔增〕陳標〈僧院牡丹〉琉璃地上𨳩紅艶碧落天頭散晩霞應是向西無地種不然争肯重蓮花　令狐楚〈赴東都別牡丹〉十年不見小庭花紫萼臨𨳩又別家上馬出門回首望何時更得到京華
〔原〕劉禹錫〈和令狐相公別牡丹〉平章宅裏一欄花臨到開時不在家莫道兩京非逺別春眀門外即天涯
〔增〕劉禹錫〈賞牡丹二首〉庭前芍藥妖無格池上
芙蕖浄少情惟有牡丹真國色花開時節動京城　偶然相遇人間世合在層䑓阿姥家有此傾城好顔色天教晩𤼵賽諸花
〔原〕白居易〈白牡丹〉白花冷淡無人愛亦占芳名道牡丹應似東宫白贊善被人還喚作朝官
〔增〕白居易〈㸔惲家牡丹戲贈李二十〉香勝燒蘭紅勝霞城中最數令公家人人散後君湏㸔歸到江南無此花　〈移牡丹栽〉金錢買得牡丹栽何處辭叢別主來紅芳堪惜還堪恨百處移将百處𨳩　〈惜牡丹花二首〉惆
悵堦前紅牡丹晩來惟有両枝殘明朝風起應吹𥁞夜惜衰紅把火㸔　寂寞萎紅低向雨𩀌披破艶散隨風晴明落地猶惆悵何况飄零泥土中　〈微之宅殘牡丹〉殘紅零落無人賞雨打風摧花不全諸處見時猶悵望况當元九小庭前
〔原〕元稹〈西明寺牡丹〉花向琉璃地上生光風炫轉紫雲英自從天女中見直至今朝眼更明
〔增〕元稹〈酬胡三憑人問牡丹〉竊見胡三問牡丹為言依舊滿西欄花時何處偏相憶寥落衰紅雨後㸔
〈贈李十二牡丹花片因以餞行〉鶯澀餘聲絮墮風牡丹花𥁞葉成叢可憐顔色經年別收取朱欄一片紅　徐凝〈牡丹〉何人不愛牡丹花占斷城中好物華疑是洛川神女作千嬌萬態破朝霞　張祜〈杭州𨳩元寺牡丹花〉穠艶初開小藥欄人人惆悵出長安風流却是錢塘寺不踏紅塵見牡丹　周賁〈題牡丹〉萬葉紅綃翦𥁞春丹青任寫不如真風光九十無多日難惜樽前折贈人　叚成式〈牛尊師宅㸔牡丹〉洞裏仙春日更長翠叢風
翦紫霞芳若為蕭史通家客情願扛壺入醉鄉　温庭筠〈夜㸔牡丹〉髙低深淺一欄紅把火𣪞勤繞露叢希逸近來成懶病不能容易向春風　周繇〈㸔牡丹贈叚柯古〉金蕊霞英疉彩香初疑少女出蘭房逡巡又是一年別寄語集仙呼索郎　唐彦謙〈牡丹〉青帝于君事分偏穠堆浮艶𠋣朱門雖然占得笙歌地将甚酬他雨露㤙吴融〈和僧詠牡丹〉萬緣消𥁞夲無心何事㸔花恨却深都是支郎足情調墮香殘蕊亦成吟　韋莊〈白牡丹〉
閨中莫妒新妝婦陌上湏慚傅粉郎昨夜月明渾似水入門惟覺一庭香　宋王禹偁〈山僧送牡丹〉數枝香帶雨霏霏雨裏携来叩竹扉擬戴却休成惆望御園曾插滿頭歸
〔原〕韓𤦺〈詠錦被堆〉不管鶯聲向曉催錦衾春晩尚成堆香紅若解知人意睡取東君不放回
〔增〕石延年〈牡丹〉春風晴晝起浮光玉作氷膚羅作裳獨歩世無吳苑艶渾身天與漢宫香　西園春色纔桃李綘已成圍雪作團更欲開花比京洛故将姚魏接山丹
〔原〕
歐陽修〈白牡丹〉蟾精雪魄孕雲荄春入香腴一夜𨳩宿露枝頭藏玉塊暖風庭面倒銀杯
〔增〕蔡襄〈李閣使新種洛花〉堂下朱欄小魏紅一枝穠艶占春風新聞洛下傳佳種未必𨳩時勝舊叢　司馬光〈雨中聞姚黃𨳩呈子駿堯夫〉小雨留春春未歸好花雖有恐行稀勸君披取漁蓑去走㸔姚黃拚濕衣　王珪〈宫詞〉洛陽新進牡丹叢種在蓬萊第㡬峰壓曉㸔花傳駕入露苞先拆御袍紅　沈遼〈奉陪頴叔賦鎖院牡丹〉昔年曾到洛城中
玉椀金深淺紅行上荊溪溪畔寺愧将白髮對東風
〔原〕邵雍〈謝君實端明恵牡丹〉霜䑓何處得竒葩分送天津小𨼆家初訝山妻忽驚走尋常只慣插葵花　蘓軾〈雨中賞牡丹〉霏霏雨露作清姸爍爍明燈照欲然明日春隂花未老故應未忍著酥煎　〈堂後白牡丹〉城西千葉豈不好笑舞春風醉臉丹何似後堂氷玉潔遊蜂非意不相干　〈和述古冬日牡丹〉一朶妖紅翠欲流春光回照雪霜羞化工只欲呈新巧不放間花得少休
花開時節雨連風却向霜餘染爛紅滿地春光私一物此心未信出天工　當時只道鶴林仙能遣春光𤼵杜鵑誰信詩能回造化直教霜枿𤼵春姸　不分清霜入小園故将詩律變寒暄使君欲見藍闗詠更倩韓郎為染根
〔增〕蘓軾〈吉祥寺花将落而陳述古期不至〉今嵗東風巧翦裁含情只待使君來對花無語花應恨直恐明年花不𨳩　〈述古聞之明日即來坐上復用前韻〉仙衣不用翦刀裁國色初含夘酒來太守問花花有語為
君零落為君開　春光冉冉歸何處更向樽前把一杯𥁞日問花花不語為誰零落為誰𨳩　〈遊太平寺浄土院㸔牡丹中有淡黃一朶特竒〉醉中眼纈自斕斑天雨曼陀照玉一朶官黃微拂掠鞓紅魏紫不湏㸔　小檻徘徊日自斜只愁春𥁞委泥沙丹青欲寫傾城色世上今無楊子華　〈常州太平寺觀牡丹〉武林千葉照觀空別後湖山㡬信風自笑眼花紅綠眩還将白首㸔鞓紅　黃庭堅〈效王仲玉少監詠姚花用其韻〉映日低風
整復斜綠玉眉心黃袖遮大梁城裏雖罕見心知不是牛家花　九嶷山中綠萼華黃雲承韈到羊家真詮蟲蝕詩句斷猶託餘情開此花　仙衣襞積駕黃鵠草木無光一笑開人間風日不可耐故待成隂葉下來　湯沐氷肌照春色海牛押簾風不𨳩直言紅塵無路入猶傍蜂鬚蝶翅來
〔原〕張耒〈移宛丘牡丹植圭竇齋前〉千里相逢如故人故栽庭下要相親明年一笑東風裏山杏江桃不當春
〔增〕張商英落日賔朋醉㡌斜笙歌一
曲上雲車頗知春色隨軒去不見東庵滿眼花　范成大〈戲題牡丹〉主人細意惜芳春寳帳籠堦䕶紫雲風日等閒猶不到外間蜂蝶莫紛紛　〈蜀花以状元紅為第一金陵東御園紫繡毬為最〉西樓第一紅多葉東苑無雙紫壓枝夢裏東風𢗅裏過蒲團藥鼎髩成絲　〈題徐熙風牡丹〉蕊珠仙馭曉驂鸞道服朝元露未乾天半罡風如激箭綠綃飄蕩紫綃寒　寒入仙裙粟玉肌舞餘全不耐風吹從教旅拒春無力細㸔腰肢嫋嫋時　〈簡
畢叔滋覓牡丹〉冷落韶光榖雨寒一年辜負𠋣闌干欲知春色偏濃處湏向香風徑裏㸔　〈再賦簡養正〉南北梅枝噤雪寒玉棃皴雨淚闌干一年春色催殘𥁞更覓姚黃魏紫㸔　楊萬里〈和彭仲荘對牡丹上酒〉病身無伴卧空山石友相從慰眼寒呼酒撚花談舊事牡丹正似夢中㸔　〈催㸔黃氏南園牡丹〉愁雨留花花已䦨作晴猶喜兩朝寒山城春事無多子可緩黃園㸔牡丹　方岳〈次韻牡丹〉嬌紅深𠋣翠雲團髣髴三生吳彩鸞詩
眼頓驚春富貴雨侵衫袖不知寒
〔原〕徐意一姚魏從來洛下誇千金不惜買繁華今年底事花能賤緣是宫中不賞花　程滄洲春工殫巧萬花叢晩見昭儀擅漢宫可惜芳時天不惜三更雨歇五更風　朱淑真〈偶得牡丹數本移植牕外将有著花意二首〉玉種先從上苑分擁培圍䕶怕因循快晴快雨隨人意正為墻隂作好春　香玉封春未著花露根烘曉見纎霞自非水月觀音様不稱維摩居士家
〔增〕金章宗〈雲龍川㤗和殿五
月牡丹〉洛陽榖雨紅千葉嶺外朱明玉一枝地力𤼵生雖有異天公造物夲無私　龎鑄〈未𨳩牡丹〉國香半吐醉顔酡炫燿春工已自多愛惜不教催羯鼓更澆卯酒㸔如何　元劉秉忠〈新𨳩牡丹〉四月新來三月還一春光景鏡中㸔東風也逐情濃處吹落桃花放牡丹　馬祖常〈送牡丹〉十五年前花𤼵時仙翁邀賞醉瑶池如今頭白無情思只見瑶池花滿枝　〈題折枝牡丹圖〉洛陽春雨濕芳菲萬斛臙脂染舞衣帳底金承蜜露東家
蝴蝶不湏飛　葉顒〈牡丹〉絳色羅裳綠色襦沉香𠅘北理腰肢含風笑日嬌無力恰似楊妃睡起時　馬臻〈春日雜興〉花底飛觴酒浪翻纔迎春至又春殘日斜客散爐烟𥁞自洗窑瓶插牡丹　明寜獻王〈宫詞〉霽天旭日敞金扉和氣氤氲滿禁闈寳殿晝長簾幙静牡丹花下蝶交飛　周憲王〈元宫詞〉上都四月衣金紗避暑隨鑾即是家衲鉢北来天氣冷只冝栽種牡丹花　李東陽〈題畫牡丹〉彩毫和露寫名花紫艶分明出魏家應是洛
陽歸夢逺緇塵紅土半京華　吳寛〈牡丹初𨳩𠁗奐張幕以䕶〉春深喜見一枝紅翠幕髙張日正中為語兩郎湏記取愛身當與愛花同　儲瓘〈嵗寒𠅘前牡丹謝〉眼㸔春去減穠華𠋣檻依依影共斜𨳩向省中猶不賞錯将飄泊怨天涯　文徴明〈題畫牡丹〉粉香雲暖露華新曉日濃熏富貴春好似沉香𠅘上㸔東風依約可憐人
〔原〕薛蕙錦園處處鎖名花歩障層層簇絳紗斟酌君㤙似春色牡丹枝上獨繁華　陸樹聲〈白牡丹〉洛陽春
色畫圖中幻出天然奪化工不泥繁華競紅紫一般清艶領東風　馮𤦺〈牡丹〉百寳闌干䕶曉寒沉香𠅘畔若為㸔春來誰作韶華主總領羣芳是牡丹　數朶紅雲静不飛含香含態醉春暉東皇雨露知多少昨夜風前已賜緋　瑶華脉脉殿春殘姑射仙人畫裏㸔月下敢矜容似玉年來真有臭如蘭　艶蕊連翩映彩霞獨将傾國殿春華虛疑五色文通筆散作平章萬樹花　非烟非霧𠋣雕欄珍重天香雨後㸔願以美人錦繡叚髙
張翠幕䕶春寒　王衡〈二色牡丹〉宫雲朶朶映朝霞百寳欄前闘麗華卯酒未消紅玉面薄施檀粉伴梅花　洛陽女兒紅顔饒血色羅裙寳抹腰借得霓裳半庭月居然管領百花朝
子／醫家／御定佩文齋廣群芳譜／花譜　卷二十二至卷五十三／卷四十五　芍藥／集藻／七言絶句(P.29-2)..[文淵閣四庫全書本]
［七言絶句］
〔原〕唐韓愈〈芍藥〉浩態狂香昔未逢紅燈爍爍綠盤龍覺來獨對情驚恐身在仙宫第幾重
〔増〕宋蔡襄〈華嚴院西軒見芍藥〉吉祥𠅘下萬千枝看盡將開欲落時却是䨇紅有深意故留春色綴人思　烘簾微照自生光吹面輕風與送香誰把金刀收絶艶醉紅深淺上釵梁　的的名花對酒樽欄邊沉醉月黃昬今朝關
外尋蘭若忽見孤芳欲斷魂
〔原〕邵雍〈白芍藥〉阿姨天上舞霓裳姊妹庭前翦雪霜要與牡丹為近侍鉛華不御學梅妝　含露仙姿近玉堂翻階美態醉紅妝對花未免須酣舞到底昌黎是楚狂　蘇軾〈題趙昌芍藥〉𠋣竹佳人翠袖長天寒猶著薄羅裳揚州近日紅千葉自是風流時世妝
〔増〕蘇轍〈馬上見賣芍藥戲贈張厚之〉春風欲畫無尋處盡向南園芍藥中過盡此花真盡也此身應與此花同　春來便有南園約過盡春風約尚
賒綠樹成隂花結子便須𢹂客到君家
〔原〕黃庭堅〈廣陵早春〉春風十里珠簾捲彷彿三生杜牧之紅藥梢頭初繭栗揚州風物鬢成絲
〔増〕陳師道〈謝趙生惠芍藥〉從微至老走風塵喜見隣家第四春獨舞東風對西子政緣無語却宜人　九十風光次第分天憐獨得殿殘春一枝剩欲簪䨇鬢未有人間第一人　張栻一年春事雨聲裏十里揚州夢想邊眼底花明煩折贈君家風物自嫣然　元馬祖常〈五月芍藥〉芍藥花開端午時江
南遊客苦相疑上京不是春光晩自是天家日景遲　楊允孚《灤京雜詠》時雨初肥芍藥苗脆肥香壓酒腸消揚州簾卷春風裏曾惜名花第一嬌　明僧徳祥玉堦宜有此花開金𪔂調香宰相才莫謂人間無綵筆寫將濃艶入雲臺
史／雜史／元代白蓮教史料彙編／廬山白蓮正宗曇華集／卷下／澱山湖(P.236)
澱山湖
澱山湖裏白蓮峰，万頃波間湧梵宮。爍爍慈光輝法界，紅塵那得到其中。
澱山湖裏白蓮堂，正是西方佛道場。一句分明瞞不得，山門題號普光王。
澱山湖裏白蓮師，古佛分明示化機。誓度娑婆歸淨土，勸人專祇念阿彌。
澱山湖裏白蓮經，祇是彌陀六字名。自古幾多持念者，同生淨土悟無生。
澱山湖裏白蓮舡，舞棹呈橈接有緣。貴賤賢愚俱化度，有緣誰不到西天。
澱山湖裏白蓮禪，一句彌陀妙不傳。想寂思專心了了，分明水底一重天。
澱山湖裏白蓮僧，性靜心明續祖燈。我讚嘆他他讚我，何愁佛法不重興。
澱山湖裏白蓮庵，開放西窗對夕陽。舉日正觀歸路熟，念頭日日到家鄉。
澱山湖裏白蓮人，淨業重修絕點塵。念佛不曾離了口，彌陀之外別無親。
澱山湖裏白蓮家，素飯清茶度年華。眷屬一齊都念佛，西方成佛定無差。
集／小說／水滸全傳／第七十七回　　梁山泊十面埋伏　宋公明兩嬴童貫(P.1280)
第七十七回　　梁山泊十面埋伏　宋公明兩嬴童貫
詩曰：
紅日無光氣障霾，紛紛戈戟兩邊排。征鼙倒海翻江振，鐵騎追風捲地來。
四斗五方旗影颺，九宮八卦陣門開。奸雄童貫摧心膽，卻似當年大會垓。
話說當日宋江陣中，前部先鋒，三隊軍馬，趕過對陣。大刀闊斧，殺得童貫三軍人馬，大敗虧輸，星落雲散，七損八傷。軍士拋金棄鼓，撇戟丟鎗，覓子尋爺，呼兄喚弟，折了萬餘人馬，退三十里外劄駐。吳用在陣中鳴金收軍，傳令道：『且未可盡情追殺，略報箇信與他。』梁山泊人馬都收回山寨，各自獻功請賞。且說童貫輸了一陣，折了人馬，早札寨柵安歇下。心中憂悶，會集諸將商議。酆美、畢勝二將道：『樞相休憂！此寇知得官軍到來，預先擺布下這座陣勢。官軍初到，不知虛實，因此中賊奸計。想此草寇只是倚山為勢，多設軍馬，虛張聲勢。一時失了地利。我等且再整練馬步將士，停歇三日，養成銳氣，將息戰馬。三日後，將全部軍將，分作長蛇之陣，俱是步軍，殺將去。此陣如常山之蛇，擊首則尾應，擊尾則首應，擊中則首尾皆應，都要連絡不斷。決此一陣，必見大功。』童貫道：『此計大妙，正合吾意。』即時傳下將令，整肅三軍，訓練已定。第三日五更造飯，軍將飽食。馬帶皮
甲，人披鐵鎧，大刀闊斧，弓弩上弦，正是鎗刀流水急，人馬撮風行。大將酆美、畢勝，當先引軍，浩浩蕩蕩，殺逩梁山泊來。八路軍馬，分於左右。前面發三百鐵甲哨馬，前去探路。回來報與童貫中軍知道，說：『前日戰場上，並不見一箇軍馬。』童貫聽了心疑。自來前軍問酆美、畢勝道：『退兵如何？』酆美答道：『休生退心，只顧衝突將去。長蛇陣擺定，怕做甚麼！』官軍迤前行，直進到水泊邊，如果不見一箇軍馬。但見隔水茫茫蕩蕩，都是蘆葦煙水。遠遠地遙望見水滸寨山頂上，一面杏黃旗，在那里招颭。亦不見些動靜。童貫與酆美、畢勝，勒馬在萬軍之前，遙望見對岸水面上，蘆林中，一隻小船。船上一箇人，頭戴青箬笠，身披綠簑衣，斜倚著船，背岸西獨自釣魚。童貫的步軍，隔著岸叫那漁人問道：『賊在那里？』那漁人只不應。童貫叫能射箭的放箭。兩騎馬直近岸邊灘頭來，近水兜住馬，攀弓搭箭，望那漁人後心颼地一箭去。那枝箭正射到箬笠上。噹地一聲響，那箭落下水裏去了。這一箇馬軍放一箭，正射到簑衣上。噹地一聲響，那箭也落下水裏去了。那兩箇馬軍，是童貫軍中第一慣射弓箭的。兩箇吃了一驚，勒回馬，上來欠身稟童貫道：『兩箭皆中，只是射不透。不知他身上穿著甚的？』童貫再撥三百能射硬弓的哨路馬軍，來灘頭擺開，一齊望著那漁人放箭。那亂箭射去，漁人不慌。多有落在水裏的，也有射著船上的。但射著簑衣箬笠的，都落下水裏去。童貫見射他不死，便差會水的軍漢，脫了衣甲，赴水過去捉那漁人。早有三五十人赴將開去。那漁人聽得船尾水響，知有人來。不慌不忙，放下魚釣，取棹竿擔在身邊。近船來的，一棹竿一箇，太陽上著的，腦袋上著的，面門上著的，都打下水裏去了。後面見沉了幾箇，都赴轉岸上，去尋衣甲。童貫看見大怒，教撥五百軍漢下水去，定要拿這漁人。若有回來的，一刀兩段。五百軍人脫了衣
甲，納聲喊，一齊都跳下水裏，赴將過去。那漁人回轉船頭，指著岸上童貫，大罵道：『亂國賊臣，害民的禽獸！來這里納命，由自不知死里！』童貫大怒，喝教馬軍放箭。那漁人呵呵大笑，說道：『兀那里有軍馬到了！』把手指一指，棄了簑衣箬笠，翻身攢入水底下去了。那五百軍正赴到船邊，只聽得在水中亂叫，都沉下去了。那漁人正是浪裏白跳張順。頭上箬笠，上面是箬葉裹著，裏面是銅打成的。簑衣裏面，一片熟銅打就，披著如龜殼相似。可知道箭矢射不入。張順攢下水底，拔出腰刀，只顧排頭價戳人，都沉下去，血水滾將起來。有乖的，赴了開去，逃得性命。童貫在岸上看得呆了。身邊一將指道：『山頂上那把黃旗，正在那裏磨動。』童貫定睛看了，不解何意。眾將也沒做道理處。酆美道：『把三百鐵甲哨馬，分作兩隊，教去兩邊山後出哨，看是如何。』卻纔分到山前，只聽得蘆葦中一箇轟天雷砲飛起，火煙撩亂。兩邊哨馬齊回來報：『有伏兵到了。』童貫在馬上，那一驚不小！酆美、畢勝兩邊差人教軍士休要亂動，數十萬軍都掣刀在手。前後飛馬來叫道：『如有先走的，便斬。』按住三軍人馬。童貫且與眾將立馬望時，山背後鼓聲震地，喊殺喧天。早飛出一彪軍馬，都打著黃旗。當先有兩員驍將領兵。怎見得那隊軍馬整齊？好似：
黃旗擁出萬山中，爍爍金光射碧空。馬似怒濤衝石壁，人如烈火撼天風。鼓聲震動森羅殿，砲力掀翻泰華宮。劍隊暗藏插翅虎，鎗林飛出美髯公。
集／別集／揭傒斯全集／文集／卷七／碑／樂丘碑(P.383)
高敏則君又嘗聞其言曰：「天地果無終乎，則纍纍乎莽蒼之野者何為而有之？天地果有終乎，則炳而為日月星辰，峙而為山嶽，流而為河海，何為而莫之易也？故聖人能存其所無終存，四部叢刊本脫。，而不能存其所有終；眾人常欲存其所有終，而不能存其所無終。彼纍纍者，吾獨且奈何哉！今求吾之道者，曰老聃氏也。求吾之行者，曰老聃氏也。彼烏知老聃氏者，天地存與存與，四部叢刊本作「亦」。，天地終與終，天地而有不終者存焉，彼又烏知老聃？吾方且為樂丘以待天地之終也。聞有揭子者能言，孰為我使志之我，四部叢刊本作「吾」。。」高敏則君以告，乃為之志而歌曰：
猗頤浩兮，不與我好兮，而使余告兮。猗頤浩兮，不與我期兮，而謂余知兮。天地廓廓，
不可以度；日月爍爍，不可以約。吾非老聃，安能志斯丘之樂！
集／總集／元詩選／初集／甲集／戴教授表元　剡源集／春風(P.230)
春風
春風吹愁端，散漫不可收。不如古溪水，秖望鄉江流。新花紅爍爍，舊花滿山白。昔日金張門，狼藉餘廢宅。回首語春風，莫向新花叢。我見朱顏人，多金亦成翁。多金不足惜，丹砂亦無益。更種明年花，春風自相識。
