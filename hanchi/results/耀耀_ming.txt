子／宗教／正統道藏／洞真部／本文類／太上三洞神呪／卷之五　列五／祈禳驅治諸呪／北極召將呪(P.第02冊　689-2)..[上海涵芬樓影印本]
北極召將呪
北帝玉章瑤天元皇中黃內外北極飛光絳霞吞服始出陽生朱明耀耀陽次陰生素霞朗朗陽威齊張朱陵火府二煞兇當元元光炁南斗獨方角軫星宿分宮陰陽一召速至神威神光急急如律令
子／宗教／正統道藏／洞真部／玉訣類／上清大洞真經玉訣音義　藏四／太微天帝君道經第五(P.第03冊　802-2)..[上海涵芬樓影印本]
太微天帝君道經第五
洞陽鬱靈寳魂生金煥煥炁中精一本煥煥作耀耀拔殖後葉患一本作拔殞後世患史崇韻音還斫斷史崇上之藥切下徒管切後斷落同奣明七葉孫一本葉作華皇甫本作明明七葉孫茅山本作奣明史崇音義亦作奣烏猛切按諸真隱諱上玄真明道君諱奣集韻古猛切明也與礦同音沙玄與孛同
子／宗教／正統道藏／洞神部／方法類／太上老君大存思圖注訣　夙四／存五藏五嶽五星五帝金映五色圓光(P.第31冊　457-1)..[上海涵芬樓影印本]
凡存思之時皆閉目內視人體多神必以五藏為主主各料其事事各得其成成正則一而不二不二則隱顯無邪無邪則眾妙可見見妙則與聖符同同聖則即可弘積學自然感會是以朝夕存思不可懈怠存者何也敦也輪也思者何也司也嗣也勿以輕躁失本學學以重厚得宗得宗則輪轉無滯無滯則存而不亡不亡由於司察善惡善惡在乎嗜慾偏頗偏者嗜慾愛憎徊惶往反生死勞苦未停未停之停停善不著善著善之善歸宗
未能至至宗無者資於念念念相續繼念嗣存無有入於無間無為而無不為號曰微妙玄通和光挫銳濟度無窮是故為學之基以存思為首存思之功以五藏為盛藏者何也藏也成也潛神隱智不炫燿也智顯慾動動慾日耀耀之則敗隱之則成光而不耀智靜神凝除慾中淨如山玉內明得斯勝理久視長生也
子／宗教／正統道藏／洞神部／眾術類／許真君石函記／卷下　之六／神室圓明論(P.第32冊　486-2)..[上海涵芬樓影印本]
神室圓明論
凡世間萬事有一事之非凡非凡者乃真一之事也述還丹之道也學者甚多皆不見根源難窮本末所以千舉萬敗竟無成果世稀遇者哉凡修大丹要在築壇旺方取土地擇吉祥不得妄為妄為招殃壇有三級兮方八尺上下不等兮各有繩墨上有一層高二六上按九宮兮九曜九位上方闊一丈六兮二
八之數中有一層高二五中分八卦兮壇中之心腹中方闊二丈四兮按二十四氣下有一層高二六下列八門兮開閉有度下方闊二丈八兮按二十八宿四面創劒兮鎮壓四方八面懸鏡兮照滅邪殃掛五色綵兮依位逐方壇上有竈兮名曰神爐神爐出沒兮爐收火氣收火氣兮而聚鼎鼎受火氣兮養神室神室圓明兮非圓非明非圓兮狀如雞子非明兮逐月而生金鼎偃月如鍋釜神室為子兩分尖入鼎定鼎鼎難定入鼎橫胎倒鼎
偏倒鼎明堂失正德橫胎用定亂陰陽日月不交金水竭情性相離不相接男冠女笄失時年氣不交兮體不合只因法象有偏頗致使乾坤不交接坎離南北亂縱橫東西卯酉難分別水火失位金木差方龍潛變匿失天際之歸舟殺氣隨風耗散則虎無形者蓋謂金胎失產雞兔相離覆載無端傾失神水若欲求烏獲兔須憑匠手立乾坤入鼎調爕重整陰陽運日月始得依方逐位金木交併運火氣而生日晶伏金水而滋月魄東西南北
之氣並降歸金鼎之中虎瑞龍祥咸結於杳冥之內混沌交光輝輝寥廓寥廓真空真空煉妙煉妙真空真空隱奧隱空煉妙煉庚金妙分少女兌体生壬此言煉妙成神室神室明開神出沒出為明此言煉妙合為靈靈質玲瓏神為氣氣無質氣入杳冥通恍惚恍惚中居中有靈靈言妙氣合為神神運氣氣生靈靈為子氣為母玄元聖祖豈虛言又言煉神合於道煉神合道非常道宜向陰符細尋討觀天之道天若何天有銀河室有何室有
星河布列宿張翼飛兮虛危逐二十八宿運推兮水火交躔在南北觜參相命合氐房白虎青龍在兩傍虎嘯風生龍吐霧霧霞紅紅勝火亂紅碎碎成顆顆顆粒顆粒真珠紅紅英紫脉生金公金公水土相並合煉就黃芽成白雪紫砂紅粉亂飄飄亂飄飄兮青龍膏紅粉少白虎老煉就龍膏并虎腦長生殿生如意寳點金萬兩何足道何足道能點衰翁永不老長生殿藥萬萬春麗日滋生天柱明天柱明時䰟交魄蟾蜍兔髓汞浮白魄感䰟
華生玉芝廣寒神舍姮娥宅飛光砂起震離東金烏飛入廣寒宮燦火烟霞龍吐霧絳砂墜落紫金紅紅英紫金金英紫金英紫篆紫霞縷縷金光透紫霞烟紅紫混成藏金色紫華耀日升金碧金碧空青生紫華翠霞澄碧接青霞霞英靈景靈砂液砂脫離紅青碧色象則成形現杳冥散則龍潛如鬼匿如鬼匿飛走水火難尋覓砂汞附形生水火不得真鉛實不可實不可砂隱鉛中石隱火擊石見火火生烟不擊无烟體自然砂隱鉛中亦自
然水養火滋才感激感而遂通生金液金液通神萬古靈焰焰通靈氣與神神奔氣運風雷鼓鼓動風雷火生土坎戊玄土金為父離己牝土汞為母汞為母太上語天下有始兮以為天下母天上蒼蒼晶靈飛光真靈感召砂汞飛光飛光砂炎火逼逼逐熬熬聲悲泣其聲河上應虛張虛張何生水激火烹火烹兮姹女氣索水激兮嬰兒脫黑脫黑則潔白見寳氣索則變紅離色太陽明太陽舒光為日新日初新汞初凝鉛汞初凝兮丹象何陳
丹象於天出為日月日為流珠元氣虛無透金入石神出鬼沒神出兮神升天門即曰天䰟鬼沒兮鬼入地戶即曰地魄天䰟地魄周宗祖互為室宅分子午水火交火生土二土成圭銀化金離中火舍坎中精離中精光天一伏藏天藏其光明亦不出隱明內照外通光耀光耀圓空光明相通是金火交光分明照耀耀者離雌照者坎雄離雌坎雄光明相通通雌入雄變化無窮聖日聖月靈運潛通紫靈神藥藥有神通通神陽火燄燄燒空飛
光布氣感而遂通玉芝丹質透霞入紅入紅兮火華疊疊透霞兮華彩重重華因二景真木真金真木東方兮震雷火生震為長男兮震木生火震又為龍龍從火行真其西方兮兌藏金水水能調庚兌為少女虎嘯風生風雨形聲迅速不停形聲絕影金木交併二氣降靈摶成金精金精大藥中有五行五行神水神水金漿神水神火兩相親火中水處水中含金陽真汞受金氣震合庚辛入酉位震受陽符漸成九爽利舒光震初有從初入轉
震生靈坤初六變成初九震照六庚庚屬酉震當五日為一候震來受符六十時陽遁上元終則始終於震卦始成兌兌逐陰符坤六二交爻變象莫能窺六二換陽成九二此是金來入火鄉月行丁位半輪光金何為火何以兌感六丁丁屬巳兌屬金丁屬火金火相交火生土土生金金火始兌當五日為一候兌來受符六十時陽遁中元終則始終於兌卦始成乾陽往陰來任自然陽極乾陰極坤乾終九陰終六六二六三兮三變成九九三
夕惕兮成乾體盛明兮圓照東方甲六甲屬兮乾當三五乾當五日為一候乾來受符六十時陽遁下元兮前三十五積一百八十時兮象半年德就乾體交二八陽極陰生兮乾體滿退陽就陰兮轉受於巽巽統陰符坤初六六辛成巽成自十六十六至二十六巽將生艮巽當五日為一候巽來受符六十時陰遁上元終則始終於巽卦始成艮巽艮交爻象已定象已定艮合六丙當受巽六一巽六二艮六三加臨陰已盛陰盛水旺火將殘二
十三日屬下弦下弦艮火自合虧艮當五日為一候止艮來受符六十時陰遁中元終則始終於艮卦始成坤坤象黑乙癸六三兮坤乙六一屬坤兮三十日坤當五日為一候畢坤來受符六十時陰遁下元終則始始於前前三五終於後後三五六候昏明受寒暑昏明晦朔運推移晦積一百八十時象半年前弦之後後弦前六候三旬象一年一年全用十二節卦火虧盈逐一月一月六候一周天先天而後續後天時計一萬零三千一萬
三千符火足准三年三年火煉流珠鼎鼎似招陽聚天鏡鼎中光映日霞紅霞映日䰟來合鼎合鼎日紅傳晷景晷景南行日至丙日至丙午爻並汞冲神室神飲景飲景沉醉醉復醒神氣冲和神酩酊神酩酊綿綿燄燄通靈光運圓光明鏡面火晶盤晶盤散撒如金粟金粟火華熒惑醉如柳麥色黃深太倉神舍盤盈盈盈盈閃爍晶赫赫夜屬月䰟鼎象白鼎象白兮是月圓鼎通天天上月圓鼎亦然天上鼎內卦屬乾乾鼎圓明運月圓光如
鏡面水晶盤煉出銀蟾似月圓月圓望盈巽損側晦屬陰符鼎象黑朔象白晦象黑黑白虧盈或圓缺圓缺之中月明中夜聽更漏漏才終當日視晷盤久晷景忘前日落酉落霞紅象應丹砂鼎內同映結紅霞鼎玲瓏玲瓏火化華芙蓉火符結撮曰洪濛洪濛不是尋常物入口美味甘如蜜因食不覺體隨風輕舉飛騰翫太空翫太空顯仙宗莫言來世又相逢太愚蒙休談妙有說真空是非同空即是色色是空其色蒼蒼照耀紅與君說破我
家風太陽移在月明中月明太陽天上藥人服之時跨鸞鶴萬法千門都是錯學取吾家這一著這一著跳出五行真快樂
子／宗教／正統道藏／洞神部／眾術類／許真君石函記／卷下　之六／金鼎虛無論(P.第32冊　490-1)..[上海涵芬樓影印本]
金鼎虛無論
余聞上古修丹須憑法妙會多生夙契相遇成真是謂共獲生天地之靈也或問天地之靈生於何所答曰鑿開混沌土分黃黑色生天地之金精深藏溟涬為道之根本羽客受得可造金鼎且金鼎者夫何為生何為而有曰生自無形無名之始有何為萬物之母子
得金精作命基命基只是金華池華池神水太淵晶太淵金晶絕萬靈萬靈號曰萬物母先聖將來為鼎金鼎金元來藥裏尋尋來不是世間金世間金何足異金鼎鼎金通天地通得三光鼎受符汞侵金鼎氣生虛虛氣生虛無生有有生無元有虛無虛化樞樞紐的然真種類何憂水火不吹噓水潤下水在上魄吸水銀䰟蕩樣火在下火炎上火養水生逐爻象陽象流珠水作丹陰象隨金逐水長金水火名三五金三五金主策外汞相處震
青龍兌白虎乾體圓明金三五金漸晦水漸舉白虎虧盈變黑虎玄武陰生入癸鄉巽艮還坤水三五金為子水為母陰符陽火分子午剛柔文武運推移火生火滅化為土此是火三五水火交四維金作火將衰一作水將生火則終火則始衰則終生則始定浮沉兮金化水分刻漏白化黑黑則終白則始黑白往來逐月矣知白來守黑去三百六十有五度開生門閉死戶水火優游居鼎釜水火無差藥有靈為何靈水消爍火薰蒸水火為媒招日
䰟䰟張神碎飛陽華魄啖䰟華食碧砂食碧砂食馬牙馬牙靈異世無比得號流䰟䰟涉水水涉䰟震陽明天符降奉日晨准日訖急急如律令勑追䰟來伏虎窟呼吸風雲水火入水火烹轟虎噴聲水靈晶火靈晶水靈火靈魄與䰟魄靈能吸䰟靈晶䰟吸魄魄吸䰟䰟吸魄兮䰟定鼎魄吸䰟兮魄鼎䰟且䰟鼎者制伏水銀不飛揚翺翔戲鼎光散霞消爍爍紫金紅粉故曰䰟定定則不動動則火直火直往來不往不來著而成寳且魄鼎者玄
武寧靜靜則金生水金能生水水乃澄明明生聚景故曰魄鼎乃是也金養水火養金䰟戀魄魄戀䰟自然金鼎宰神明產出丹砂性合情不是硃砂及水銀大藥金丹三八品萬象爻銖列金鼎水火加臨有淺深二十四氣相推准視之不見聽不聞高壽妙年修金鼎燒成無價珍回陽換骨紫消金紫消金通神靈金烏入陽光進青霞舞紅霞運青紅同入歸金鼎修成造化爐九還七返煉虛無七返煉成紅玉粉九還煉就紫金酥紫金酥紅玉
粉䰟和魄魄和䰟元有虛無虛化神神化氣氣化水水化木木化火火化土土化金金化水攢簇五行金鼎裏騰騰兩曜運光輝水飛火飛離化火坎化水水激火火激水離咀坎坎咀離相咀相嚼碎虹蜺虹蜺氣結如屑硝馬齒槎牙光皎潔光逐人生虎魄中紫金臺上凝霜雪色若瓊瑤虛飄飄陽氣輕清輕拂拂輕清陽砂光耀日耀耀爭光砂奪色熒煌晃晃黃輿靈輿靈能點化生靈輿靈本在扶桒出體因砂有鉛中得騰光粟亂星飛亂星
研細青龍骨至神至聖飛騰物飛騰不飛何得知試將些子望空擲果然能有回天力丹砂高奔登太空朱見走入金烏窟輕清陽光養陽藥華射陽光光射藥相輝相爍混其光吸吸紫華升太陽太陰太陽真水火水剋火滅化為土隱明伏火土潛輝潛輝藏虛虛化氣虛氣接連通上下通上下兮火隨卦卦火虧盈盈則昌陽晶逐火火招陽陽燧爍日兮照陽光照陽光火著光幾千萬丈光生火無窮無極火勝光衝運氣光光徹地地通元氣
火隨光火氣運行生萬物目前火化暉陽光陽燧聚陽光感激感而遂通生恍惚榮榮赫赫燄陽精光透烟生火熠燁陽光隨入黃金舍照耀乾坤砂世界金砂噴火散陽光大地陽光生世界光逐神生神逐光大千沙界此中藏劫盡恒河沙世界一砂一劫失陽光陽光既失何所名龍漢延康至赤明此言劫數已沉淪劫力難逃不可聞黑風飄蕩失三才倒嶽摧山盡作塵地水火風皆席捲屋宇樓臺盡底沉蠢動含靈皆失養不分南北與東
西森羅萬象無蹤跡五行四象何所覓聲響聲形不可逃混混元光皆暗黑玄寂寂復玄玄不明深處至深極至深極則返還元返本還元天地先天地先一氣能分天地元元黃正氣真一祖能生萬象為丹母因母立兆作丹基兆召青腰使者歸青腰召入留光殿煉作窓塵光不現窓塵亦名曰黃埃太陽變太陽變則有何為水火通流十二時十二時無中有子午卯酉分四九四九火攢三十六子午卯酉分南北午屬陽陰火發辰戌丑未分
四八四八火攢三十二水火烹煎成既濟子屬陰陽火發寅申巳亥分四八四八火攢三十二百刻時辰分晝夜晝為暑夜為寒寒暑分明順陰陽陰陽兩分如雞子生死常七在始終三日庚生震受西謂䰟生坤在東北魄喪乙謂䰟死死生相接無休息木三金四合成七陰陽兩分分兩弦合就金胎坤合乾包裹乾坤須固密手摶日月為神室坎殿光輝張麗華神室圓明三五一三五庚生震兌乾坤包乙癸為陰乙包藏弦望晦朔宮黑白虧
盈吉或凶吉當圓滿凶却缺神明變氣失符節金胎神室象太陰不信但觀天上月黃白在裏立精䰟魄白䰟黃䰟入魄黃如白白迴黃精黑轉迴黃轉黑混其精䰟煉魄黑散光生現黃白黃白團圓光相接生天太陽生地月虎吸龍光透體明白金胎內產黃金黃金白金分二八萬古傳流不敢洩說與凡流却不信不信但教如華看向上元來有一著認取生天生地藥生天生地亦生人君且思量仔細尋尋得之時赴玉京跨鸞騎鶴君上
升
子／宗教／正統道藏／太玄部／雲笈七籤／卷之四十二　攝二／存思　一／存大洞真經三十九真法／白元洞陽君(P.第37冊　542-2)..[上海涵芬樓影印本]
白元洞陽君
讀太微天帝君道經當思右白元洞陽君真氣金光耀耀從兆泥丸中入下布兆右腋之下肺之後戶畢微祝曰
洞陽鬱靈標魂生金光煥煥氣中精招真固神令長生拔出幽根返胎嬰驂晨御氣昇玉清畢引金光三咽止便讀玉經畢又微祝曰
洞陽鬱靈標守體死門開戶出三尸蟲受入
九真源解胞散滯血百節生正神七祖滅尸禍拔殖後葉患黑氣斌來生斫斷胞死根世世受道德後獲帝仙卿帝仙是何人明明七葉孫乃祖入丹都併坐精上門
子／宗教／正統道藏／太玄部／雲笈七籤／卷之四十三　攝三／存思　二／存思三洞法(P.第37冊　556-2)..[上海涵芬樓影印本]
轉向北思洞淵洞玄太白子留金城耀耀元精元導太仙君諱浩田以啟通明天寳符以授兆身次思洞淵生官衣服諱字如上法並從素靈宮皇堂府下入兆身臍下丹田宮中便仰咒曰
洞淵幽關上參三元玄氣鬱勃飛霞紫雲流黃五色華晨寳符服御啟明與天長存乘空駕靈遊宴玉晨携堤景皇結友真仙思洞淵
畢還東向叩齒九通咽氣九過三洞畢矣子能行之真神見形玉女可使玉童見靈三元下降以丹輿綠軿來迎兆身上昇太清惟在寳祕慎勿輕傳
子／宗教／正統道藏／太玄部／雲笈七籤／卷之四十三　攝三／存思　二／老君存思圖十八篇／存五藏五嶽五星五帝金映五色圓光第九(P.第37冊　560-1)..[上海涵芬樓影印本]
凡存思之時皆閉目內視人體多神必以五
藏為主主各料其事事各得其成成正則一而不二則隱顯無邪無邪則眾如可見見則與聖符同同聖即可弘積學自然感會是以朝夕存思不可懈怠存者何也敦也輪也思者何也司也嗣也勿以輕躁失本學以重厚得宗得宗則輪轉無滯輪轉無滯則存而不亡不亡由於司察善惡善惡在乎嗜慾偏頗嗜慾偏頗者受憎廻遑往返生死勞苦未停未停之停停善不著善之善歸宗未能至至宗無者資於念念相續繼念嗣存無有入於
無間無為而無不為號曰微妙玄通和光挫銳濟度無窮是故為學之基以存思為首存思之功以五藏為盛藏者何也藏也潛神隱智不炫燿也智顯慾動動慾日耀耀之則敗隱之則成光而不耀智靜神凝除慾中淨如玉山內明得斯時理久視長生也
子／宗教／正統道藏／太玄部／雲笈七籤／卷之六十九　從九／金丹部　三／七返靈砂論(P.第37冊　830-2)..[上海涵芬樓影印本]
論曰丹砂者太陽之至精金火之正體也通於八石應二十四氣丹者是金感於火名之為丹汞者是水去於金而名汞丹者受陽精而候足汞則離本質而體不全故丹砂是金火之精結成含玄元澄正之真氣也此是還丹之基本大藥之根源德合則萬象生焉體
離則杳冥難測經曰陽精赫赫得之可以還魂返魄故餌陽精者所以長生服陰魄者死而為鬼丹砂是陽之正氣赤帝之君據於南方火之正位只如丹砂之體數種受氣不同惟三種堪為至藥上者光明砂中者白馬牙砂下者紫靈砂餘有溪砂雜類之砂不中入至藥服餌所用光明砂一兩服之力敵白馬牙砂四兩白馬牙砂一兩服之力敵紫靈砂八兩如溪砂土砂之力不可比量也或曰一等是丹砂俱受太陽之精氣因何有溪土雜
類之砂力有小大者答曰光明砂者受太陽清通澄朗正真之精氣降結而紅光耀耀名曰光明砂白馬牙砂者受太陰平和明徹柔順之精氣降結而白光璨璨如雲母色者名曰白馬牙砂紫靈砂者中受山澤之靈氣結而成砂而色紅紫名曰紫靈砂如溪上雜類之砂俱受濁滯不真之氣結而成砂即混沌無精光也故不中入至藥所用且如光明砂一斤伏鍊得十四兩伏火鼓得至寳七兩白馬牙砂一斤伏鍊得十二兩伏火鼓得至寳
六兩紫靈砂一斤伏鍊得十兩伏火鼓得至寳六兩溪砂土砂雜色之砂一斤伏鍊可得六七兩伏火鼓得至寳一二兩明知溪土之砂受氣不清滯濁參雜高上賢明之士先揀其砂次調火候在意消息而成七返七還且金石之中至靈至聖至明無過於丹砂者也懷袖致之一兩尚自辟邪魔況乎伏鍊入於五藏者哉且如七返七還異名同體而返者是丹砂化為金還者是金歸於丹經曰返我鄉歸我常服之白日朝玉皇或曰七返者是
丹砂屬火變鍊成金假名為七返者乎論曰火之成數是七七度變轉以應陽九之極體也且七度變轉者是丹砂鍊治得伏火也鼓成白銀化出砂令伏火鼓成黃花銀即是第二返將黃花銀化出砂伏火鼓成青金砂即是第三返將青金變化出砂伏火鼓成黃金即是第四返將黃金化出紅砂伏火鼓成紅金即是第五返將紅金還遣化出砂伏火鼓成赤金即是第六返將赤金變化為砂伏火鼓成紫金至紫金即是第七返靈砂之金而
含積陽精真元之氣足矣而將紫金變化為砂運火燒之一周迥然通徹洞耀即成紫金還丹得服之者形神合當輕舉且世人多誤取石硫黃呼為太陽之精和汞而燒七返且硫黃受孤陽偏石之氣汞又離於元和二物俱偏如何得成正真之寳切見世人伏鍊眾多終無成者蓋緣迷迷相傳至於後世予甚哀之只如第一返伏火丹砂服餌一兩即去除萬病服之二兩即髭髮玄青服之三兩即顏色悅紅服之四兩即延年益壽第二返砂
服之一兩即體和神清返老歸童第三返砂服之一兩虛夷忘情心合至精第四返砂服之一兩即精神明徹通於內外第五返砂服之一兩即身光滿室水不能溺火不能燒第六返砂服之一兩即造化不能移鬼神不能知第七返砂服之一兩即超然於九天之上逍遙乎宇宙之間更服九丹即赴金闕列位真人故知丹砂之力昭然而可觀乎自上古高仙或昭其旨祕其蹤皆以隱言深密好道之流志慕輕舉者莫究其根源自予得其奧
旨常欲周濟為功大道垂恩咸願同歸玄境遂作靈砂七篇金丹二章并述火候次第藥物品數高下列之於後章以授賢明至誠君子得而寳之即福壽無疆輕泄之人殃其九祖亦不可誣言而蔽道慎莫寫志用則賢愚可熟鑒而授之矣
子／宗教／正統道藏／太平部／無上祕要／卷之十七　叔八之一／眾聖冠服品上／洞淵混化君冠服(P.第42冊　222-2)..[上海涵芬樓影印本]
洞淵混化君冠服
太上神仙洞淵洞玄太白子留金城耀耀元精元導大仙君冠玄晨玉寳冠衣素錦飛裳
子／宗教／正統道藏／太平部／法海遺珠／卷之三十二　離十／北帝四聖伏魔祕法／行持式(P.第45冊　649-1)..[上海涵芬樓影印本]
法海遺珠卷之三十二　　　　　離十
北帝四聖伏魔祕法
行持式
凡行持書符必須入靖次存變凝神定息念呪上香啟聖
香焚寳篆煙散碧空結為寳臺裝嚴法界運香關啟北帝伏魔都主帥天蓬大元帥真君都副帥天猷大元帥真君佐帥黑煞翊聖元帥真君輔帥玄武佑聖真君五星五斗真君二十八宿星君十二宮分星君崔盧鄧竇四
大天丁風雷水火四部神王五嶽府君四海龍王九江水帝澶水鐵面江將軍飛龍飛虎騎吏諸司帥將酆都官眾百億神兵無鞅聖眾仗此真香普伸供養述意伏望
聖慈勿忘本願降赴壇場闡揚道化下救生民大彰報應
右祝畢師以兩手煞文劒訣加額上
召呪
北帝玉章瑤天元皇中黃內外北極飛光絳霞吞服始出陽生朱明耀耀陽次陰生素霞
朗朗陽威齊張朱陵火府二煞兇當元元光炁南斗獨方角軫星宿分宮陰陽一召速至神威神光急急如律令
唵吽吽嚤𡄦奉敕吽
北帝敕命召吾四真瓊魁正帥三六將軍明元堯乞三五將軍二十八宿十二宮神天丁將吏雷電霄雲風雷水火伯仙澤延上通北極下入泉冥判局都部部集精兵酆都陰吏隨吾使行聞召速至正順斜橫急急如律令
右呪三遍畢取玄天炁剔訣香上存至述
意然後書符掐煞文劒訣交於妙門存兩腎中間有金光一道由夾脊上過風府出印堂自眼中化如金色虹蜺相衝去玄天杳杳之上存北帝居金色光中百靈擁衞四聖各部天兵拱鎮四極其餘諸將按方而立中布五星四維二十八宿十二宮神照徹酆都嶽瀆俱各拱侍帝座百寳光中眉間放出金光下射與吾之光混合吾開目但見車字在吾頂上吾身亦化為帝眾真按方拱侍吾前次存帝降一金敕字下
吾吸布筆上祕念催呪曰
唵吽吽眾神稽首邪魔歸正敢有不順化作微塵急急如
玉皇上帝律令
子／宗教／正統道藏／正乙部／高上神霄玉清真王紫書大法／卷之十　意十／霹靂摧魔部／伏斗咒(P.第48冊　432-2)..[上海涵芬樓影印本]
伏斗咒
我生斗罡起斗行罡三台在前辟除不祥天一在後辟除邪兵日在吾左陽明耀耀月在吾右變景陰精華蓋覆頭足履七星二十八宿四張為吾城郭方圓三十里周匝下營排
陣境界千邪萬害惡鬼凶神伏吾魁罡之下無動無作急急如高上神霄玉清真王律令
子／宗教／正統道藏／正乙部／高上神霄玉清真王紫書大法／卷之十一　意十一／神府祈雨祕法／本治天堂玉簡真符(P.第48冊　455-1)..[上海涵芬樓影印本]
本治天堂玉簡真符
五文開廓
普植神靈永度三塗禍消九冥
疾除罪簿落滅惡根
上無復色緫炁上元
死魂受煉仙化成人
身度我界體入自然
傾光廻駕監真度生
神識洞明身乘紫雲

勑符呪
右白元洞陽君鬱靈標真炁
洞陽鬱靈魂生金光耀耀炁中精招真固神令長生拔出地戶根返胎嬰參乘御炁上升玉清惟願身飛上仙
簡文
高上玉簡三天符命上開八門三十六獄執法治官遠詣帝軒解宥夙罪超度亡過某上升高上玉闕之天復還治職炁入玄玄一如告命風火驛傳
太歲　年　月　日簡於道場吉時告下
子／宗教／正統道藏／正乙部／高上神霄玉清真王紫書大法／卷之十一　意十一／神府祈雨祕法／太微天帝君咒(P.第48冊　459-2)..[上海涵芬樓影印本]
太微天帝君咒
右白元洞陽君鬱靈標真炁
洞陽鬱靈魂生金光耀耀炁中精招真固神
令長生拔出地戶根反胎嬰參乘御炁升玉清惟願身飛上仙
子／宗教／正統道藏／正乙部／洞真太上素靈洞元大有妙經　右二／三洞混化內真變生官號寶名／洞淵洞玄混化內真生官寶名(P.第56冊　189-1)..[上海涵芬樓影印本]
洞淵洞玄混化內真生官寶名
太上神仙洞淵洞玄太白子留金城耀耀元精元導太仙君諱浩田字極元冠玄晨玉寶冠衣素錦飛裳手執啟明通天寶符
子／宗教／正統道藏／正乙部／洞真太上素靈洞元大有妙經　右二／太上道君守三元真一經(P.第56冊　190-1)..[上海涵芬樓影印本]
思洞地洞真大熒惑星大洞元生大靈機皇君景化以通明四洞九元之符以授我身次思洞地生官衣服諱字如上法並從素靈宮蘭臺府下入兆身絳宮中便仰祝曰
洞地中元總領飛仙華冠寶耀腰青建巾授我靈符通真致神洞思幽微受帝祕言解胞散結九孔朗然七祖咸脫上昇南軒雲輿下降白日昇晨洞地畢轉北向存思洞淵洞玄太白子留金城耀耀元精元導太仙君諱浩
田以啟明通天寶符以授兆身
子／宗教／正統道藏／正乙部／上清太上玉清隱書滅魔神慧高玄真經　承一／大洞消魔神慧內祝隱文(P.第56冊　741-1)..[上海涵芬樓影印本]
讀太微天帝君道經當思右白元洞陽君真炁金光耀耀從兆泥丸中入下布兆右腋之下肺之後戶畢微祝曰
洞陽鬱靈寶魂生金光煥煥炁中精招真固
神令長生拔出幽根返胎嬰驂晨御炁昇玉清畢引金光三嚥止便讀玉經經畢又微祝曰
洞陽鬱靈標守體死戶門開出三尸蟲受入九真源解胞散滯血百節生正神七祖滅尸禍拔殖後葉患黑炁斌紐民切來生斫斷胞死根上世受道德後來獲帝仙帝仙是何人明明七葉孫乃祖入丹都併坐精上門
集／小說／西遊記／第八回　　我佛造經傳極樂　觀音奉旨上長安(P.85)
菩薩與他別了，同木叉徑奔東土。行了多時，又見一座高山，山上有惡氣遮漫，不能步上。正欲駕雲過山，不覺狂風起處，又閃上一個妖魔。他生得又甚兇險。但見他：
捲臟蓮蓬吊搭嘴，耳如蒲扇顯金睛。獠牙鋒利如鋼剉，長嘴張開似火盆。金盔緊繫腮邊帶，勒甲絲縧蟒退鱗。手執釘鈀龍探爪，腰挎彎弓月半輪。糾糾威風欺太歲，昂昂志氣壓天神。
他撞上來，不分好歹，望菩薩舉釘鈀就就築。被木叉行者攩住，大喝一聲道：「那潑怪，休得無禮！看棒！」妖魔道：「這和尚不知死活！看鈀！」兩個在山底下，一沖一撞，賭鬭輸贏。真個好殺：
妖魔兇猛，惠岸威能。鐵棒分心搗，釘鈀劈面迎。播土揚塵天地暗，飛砂走石鬼神驚。九齒鈀，光耀耀，雙環響喨；一條棒，黑悠悠，兩手飛騰。這個是天王太子，那個是元帥精靈。
一個在普陀為護法，一個在山洞作妖精。這場相遇爭高下，不知那個虧輸那個贏。
他兩個正殺到好處，觀世音在半空中，拋下蓮花，隔開鈀杖。怪物見了心驚，便問：「你是那裏和尚，敢弄甚麼『眼前花』哄我？」木叉道：「我把你個肉眼凡胎的潑物！我是南海菩薩的徒弟。這是我師父拋來的蓮花，你也不認得哩！」那怪道：「南海菩薩，可是掃三災救八難的觀世音麼？」木叉道：「不是他是誰？」怪物撇了釘鈀，納頭下禮道：「老兄，菩薩在那裏？累煩你引見一引見。」木叉仰面指道：「那不是？」怪物朝上磕頭，厲聲高叫道：「菩薩，恕罪！恕罪！」觀音按下雲頭。前來問道：「你是那裏成精的野豕，何方作怪的老彘，敢在此間攩我？」那怪道：「我不是野豕，亦不是老彘，我本是天河裏天蓬元帥。只因帶酒戲弄嫦娥，玉帝把我打了二千鎚，貶下塵凡。一靈真性，竟來奪舍投胎，不期錯了道路，投在個母豬胎裏，變得這般模樣。是我咬殺母豬，打死群彘，在此處占了山場，喫人度日。不期撞著菩薩，萬望拔救，拔救。」菩薩道：「此山叫做甚麼山？」怪物道：「叫做福陵山。山中有一洞，叫做雲棧洞。洞裏原有個卵二姐。他見我有些武藝，招我做個家長，又喚做『倒蹅門』。不上一年，他死了，將一洞的家當，盡歸我受用。在此日久年深，沒有個贍身的勾當，只是依本等喫人度日。萬望菩薩恕罪。」菩薩道：「古人云：『若要有前程，莫做沒前程。』你既上界違法，今又不改兇心，傷生造孽，卻不是二罪俱罰？」那怪道：「前程！前程！若依你，教我喝風！常言道：『依著官法打殺，依著佛法餓殺。』去也！去也！還不如捉個行人，肥膩膩的喫他家娘！管甚麼二罪，三罪，千罪，萬罪！」菩薩道：「『人有善願，天必從之。』汝若肯歸依正果，自有養身之處。世有五穀，儘能濟饑，為何喫人度日？」怪物聞言，似夢方覺。向菩薩道：「我欲從
正，奈何『獲罪於天，無所禱也』！」菩薩道：「我領了佛旨，上東土尋取經人。你可跟他做個徒弟，往西天走一遭來，將功折罪，管教你脫離災瘴。」那怪滿口道：「願隨！願隨！」菩薩纔與他摩頂受戒，指身為姓，就姓了豬；替他起個法名，就叫做豬悟能。遂此領命歸真，持齋把素，斷絕了五葷三厭，專候那取經人。
集／小說／西遊記／第二十回　　黃風嶺唐僧有難　半山中八戒爭先(P.239)
八戒上前，一把扯住行者道：「師兄，十分風大！我們且躲一躲兒乾淨。」行者笑道：「兄弟不濟！風大時就躲，倘或親面撞見妖精，怎的是好？」八戒道：「哥啊，你不曾聞得『避色如避讐，避風如避箭』哩！我們躲一躲，也不虧人。」行者道：「且莫言語，等我把這風抓一把來聞一聞看。」八戒笑道：「師兄又扯空頭謊了，風又好抓得過來聞！就是抓得來，便也鑽了去了。」行者道：「兄弟，你不知道老孫有個『抓風』之法。」好大聖，讓過風頭，把那風尾抓過來聞了一聞，有些腥氣。道：「果然不是好風！這風的味道不是虎風，定是怪風。斷乎有些蹊蹺。」
說不了，只見那山坡下，剪尾跑蹄，跳出一隻斑斕猛虎，慌得那三藏坐不穩雕鞍，翻根頭跌下白馬，斜倚在路旁，真是個魂飛魄散。八戒丟了行李，掣釘鈀，不讓行者走上前，大喝一聲道：「孽畜！
那裏走！」趕將去，劈頭就築。那隻虎直挺挺站將起來，把那前左爪輪起，摳住自家的胸膛，往下一抓，滑剌的一聲，把個皮剝將下來，站立道旁。你看他怎生惡相！咦，那模樣：
血津津的赤剝身軀，紅的彎環腿足。火燄燄的兩鬢蓬鬆，硬搠搠的雙眉直豎。
白森森的四個鋼牙，光耀耀的一雙金眼。氣昂昂的努力大哮，雄糾糾的厲聲高喊。
喊道：「慢來！慢來！吾當不是別人，乃是黃風大王部下的前路先鋒。今奉大王嚴命，在山巡邏，要拿幾個凡夫去做案酒。你是那裏來的和尚，敢擅動兵器傷我？」八戒罵道：「我把你這個孽畜！你是認不得我！我等不是那過路的凡夫，乃東土大唐御弟三藏之弟子，奉旨上西方拜佛求經者。你早早的遠避他方，讓開大路，休驚了我師父，饒你性命；若似前猖獗，鈀舉處，卻不容情！」
集／小說／西遊記／第四十四回　　法身元運逢車力　心正妖邪度脊關(P.549)
好行者，將身一縱，踏雲光，起在空中，睜眼觀看，遠見一座城池；又近覷，倒也祥光隱隱，不見甚麼凶氣紛紛。行者暗自沉吟道：「好去處！如何有響聲振耳？……那城中又無旌旗戈戟，又不是砲聲響振，何以若人馬諠譁？……」正議間，只見那城門外，有一塊沙灘空地，攢簇了許多和尚，在那裏扯車兒哩。原來是一齊著力打號，齊喊「大力王菩薩」，所以驚動唐僧。
行者漸漸按下雲頭來看處，呀！那車子裝的都是磚瓦木植土坯之類，灘頭上坡最高，又有一道夾脊小路，兩座大關；關下路都是直立壁陡之崖，那車兒怎麼拽得上去？雖是天色和暖，那些人卻也衣衫藍縷。看此像十分窘迫，行者心疑道：「想是修蓋寺院，他這裏五穀豐登，尋不出雜工人來，所以這和尚親自努力。……」正自猜疑未定，只見那城門裏，搖搖擺擺，走出兩個少年道士來。你看他怎生打扮。但見他：
頭戴星冠，身披錦繡。頭戴星冠光耀耀，身披錦繡綵霞飄。足踏雲頭履，腰繫熟絲縧。面如滿月多聰俊，形似瑤天仙客嬌。
那些和尚見道士來，一個個心驚膽戰，加倍著力，恨苦的拽那車子。行者就曉得了：「咦！想必這和尚們怕那道士；不然啊，怎麼這等著力拽扯？我曾聽得人言，西方路上，有個敬道滅僧之處，斷乎此間是也。我待要回報師父，奈何事不明白，返惹他怪，道我這等一個伶俐之人，就不能探個實信。且等下去問得明白，好回師父話。」
集／小說／西遊記／第四十五回　　三清觀大聖留名　車遲國猴王顯法(P.563)
好大聖，拔下一根毫毛，吹口仙氣，叫「變！」就變作一個「假行者」，立在唐僧手下。他的真身，出了元神，趕到半空中。高叫：「那司風的是那個？」慌得那風婆婆捻住布袋，巽二郎劄住口繩，上前施禮。行者道：「我保護唐朝聖僧西天取經，路過車遲國，與那妖道賭勝祈雨，你怎麼不助老孫，反助那道士？我且饒你，把風收了。若有一些風兒，把那道士的鬍子吹得動動，各打二十鐵棒！」風婆婆道：「不敢！不敢！」遂而沒些風氣。八戒忍不住，亂嚷道：「那先生請退！令牌已響，怎麼不見一些風兒？你下來，讓我們上去！」
那道士又執令牌，燒了符檄，撲的又打了一下，只見那空中雲霧遮滿。孫大聖又當頭叫道：「佈雲的是那個？」慌得那推雲童子、佈霧郎君當面施禮。行者又將前事說了一遍。那雲童、霧子也收了雲霧，放出太陽星耀耀，一天萬里更無雲。八戒笑道：「這先兒只好哄這皇帝，搪塞黎民，全沒些真實本事！令牌響了兩個，如何又不見雲生？」
那道士心中焦躁，仗寶劍，解散了頭髮，念著咒，燒了符，再一令牌打將下去，只見那南天門裏，鄧天君領著雷公、電母到當空，迎著行者進禮。行者又將前項事說了一遍。道：「你們怎麼來的志誠！是何法旨！」天君道：「那道士五雷法是個真的。他發了文書，燒了文檄，驚動玉帝，玉帝擲下旨意，徑至『九天應元雷聲普化天尊』府下。我等奉旨前來，助雷電下雨。」行者道：「既如此，且都住了，同候老孫行事。」果然雷也不鳴，電也不灼。
集／小說／西遊記／第六十一回　　豬八戒助力敗魔王　孫行者三調芭蕉扇(P.761)
牛王嘻嘻的笑了一笑，現出原身，－－一隻大白牛。頭如峻嶺，眼若閃光。兩隻角，似兩座鐵塔。牙排利刃。連頭至尾，有千餘丈長短，自蹄至背，有八百丈高下。－－對行者高叫道：「潑猢猻！你如今將奈我何？」行者也就現了原身，抽出金箍棒來，把腰一躬，喝聲叫「長！」長得身高萬
丈，頭如泰山，眼如日月，口似血池，牙似門扇，手執一條鐵棒，著頭就打。那牛王硬著頭，使角來觸。這一場，真個是撼嶺搖山，驚天動地！有詩為證。詩曰：
道高一尺魔千丈，奇巧心猿用力降。若得火山無烈焰，必須寶扇有清涼。
黃婆矢志扶元老，木母留情掃蕩妖。和睦五行歸正果，煉魔滌垢上西方。
他兩個大展神通，在半山中賭鬭，驚得那過往虛空，一切神眾與金頭揭諦、六甲六丁、一十八位護教伽藍都來圍困魔王。那魔王公然不懼，你看他東一頭，西一頭，直挺挺，光耀耀的兩隻鐵角，往來抵觸；南一撞，北一撞，毛森森，觔暴暴的一條硬尾，左右敲搖。孫大聖當面迎，眾多神四面打，牛王急了，就地一滾，復本像，便投芭蕉洞去。行者也收了法像，與眾多神隨後追襲。那魔王闖入洞裏，閉門不出。概眾把一座翠雲山圍得水泄不通。
集／小說／型世言／卷之五／第十七回　　逃陰山運智南還　破石城抒忠靖賊(P.296)
只是當時韃兵撩亂，早以把項員外抓了去。囚首垢面，發他在沙磧裡看馬。但見項員外原是做官的，何曾受這苦楚，思想起來，好惱好苦：「若論起英雄失志，公孫丞相也曾看豬，百里大夫也曾牧牛，只是我怎為羯奴管馬，到不如死休。」又回想道：「我死這邊，相信的道我必定死國，那相忌的，還或者道我降夷，皂白不分，還要死個爽快。」在那沙磧裡，已住了幾日。看這些臊子，每日不見一粒大米，只是把家裡養的牛羊騾馬，又或是外邊打獵捉來的狐、兔、黃羊、、麀、熊、鹿，血瀝瀝在火上炙了喫，又配上些牛羊乳駱，喫罷，把手在胸前襖子上揩抹。這搭襖子，可也有半寸厚光耀耀的油膩。卻無一些兒輪到他。項員外再三想：「罷，在這裡也是死，逃去拿住也是死，大丈夫還在死裡求生。」便就在管的馬中，相上了兩匹壯健的在眼裡，乘夜間放青，悄悄到皮帳邊。聽他這些韃子鼾聲如雷，他便偷了鞍轡，趕來拴上，慌忙跳將起去，又為肚帶拴不緊，溜了下來，只得重又拴緊，騎了一匹，帶了一匹，加上兩鞭，八隻馬蹄，撲碌碌亂翻銀盞，只向南邊山僻處所去。日間把馬拴了喫草，去山凹裡躲，夜間便騎了往外跑。偏生躲在
山裡時，這些臊子與韃婆、小韃，騎了馬山下跑來跑去。又怕他跑進山來，好不又驚又怕。卻又古怪，那邊馬嘶，這邊馬也嘶起來，又掩他的口不住，急得個沒法，喜是那邊韃子也不知道。似此三日，他逃難的人，不帶得糧，馬也何嘗帶得料。一片瞭地，不大分辨，東跑西跑，一日也三百餘里，雖是輪流騎，卻都疲了，伏倒了，任你踢打，只是不肯走起來。沒及奈何，只得棄馬步走，晝伏夜行：
山險向人欹，　　深松暗路歧。
驚塵舞飛處，　　何處辨東西。
集／小說／型世言／卷之九／第三十三回　　八兩銀殺二命　一聲雷誅七兇(P.544)
這日還是皎日當天，睛空雲凈，只見：
燦爍爍火飛紫焰，光耀耀電閃金蛇。金蛇委轉繞村飛，紫焰騰騰連地赤。似塌下半邊天角，疑崩下一片山頭，怒濤百丈泛江流，長風弄深林虎吼。
一會子天崩地裂，一方兒霧起天昏，卻是一個霹靂過處，只見有死在田中的，有死在路上的，跪的、伏的，有的焦頭黑臉，有的偏體烏黑。哄上一鄉村人，踏壞了田，擠滿了路，哭兒的，哭人的，哭爺的，各各來認。一個是鮑雷，一個是花芳，一個是尤紹樓，一個史繼江，一個范小雲，一個邵承坡，一個郎念海，卻是一塊兒七個。
寸人乃寸己，　　欺人難欺天。
報應若多爽，　　舉世皆邪奸。
里遞做一樁奇事呈報，勞氏也去替庾盈出訴狀，道「遭鮑雷等七人陷害，今七人俱被天譴，乞行審豁。」縣尊見了，事果奇特，即拘七人家屬。只見尤賢的兒子，正拿了這分的一兩三錢銀子去買材，被差人拿住，一齊到官。縣尊一嚇，將鮑雷主謀、花芳助力、人分贓，一一供出。縣尊因各犯都死，也不深究，止將銀子追出，將庾盈放了，房屋給與勞氏，他埋葬溫氏。庾盈雖是一時受誣，不數日便已得白，笑是鮑雷這七兇，他道暗室造謀，神奇鬼秘，又七個證一個，不怕庾盈不償命。誰知天理昭昭，不可欺昧。故人道是問官的眼也可瞞，國家的法也可骫，不知天的眼極明，威極嚴，竟不可躲。若使當日庾盈已成獄，也不奇，七人剩一個，也不奇；誰知昭昭不漏如此乎？可以三省。
雨侯曰：今之邑令有威者多，稱明者少。故懾于威者，猶欲炫其明。安得神雷遍天下乎？吾知奸風少戢矣！
史／地理／金陵梵剎志／卷四十六／天竺山福興寺／文／潤州福興寺碑　許某(P.1-2)..[民國二十五年金山江天寺印本　　本書與法鼓文理學院合作製作]
【文】潤州福興寺碑
唐尚書頴川許某
維太極而生兩儀維上人首於萬物物本於道道行於人人資於敎敎本於道者姑肯務德乎人資於敎者姑肯崇福乎夫敎始於儒中於道終於釋釋之時義大矣哉空寂為體覺觀為用生死為苦涅槃為樂國王詢夫異兆漢后夢夫真儀越自西天傳諸東夏所以九圍之内六服之外像法流衍玄風振揚四千二伯甲子於茲矣我天寳之年乾柱寢折坤維寢裂有為暴始亂河朔有生逆節乗舋江淮乾元中暴兵至於金陵蹂踖閭閻殘沮寺觀鞠為瓦
礫者而興首之福興寺梁大同二年之傑建也本於塘浦之東遷於銀湖之北中更一縱以襲其初傳記闕遺莫詳歲月嗟夫昔穢國盡燒我淨土弗燬慧眼之觀矣今精廬澌壊我法侣無歸凡目之取矣有禪師德號道融本姓婁東陽義烏人也肅宗皇帝龍飛朔方大赦天下改為至德每寺度七人以蕃王室時州判史兼御史大夫江南道節度處置使京地韋公陟俾屬城大德咸舉所以知禪師行業精修法門之中裒然為首遂正名僧籍而隸於福興焉初入牛頭山謁第六代忠大師遽受宻印而為上足大師三昧之主四友之尊攝心無涯定力無等首施錢三十萬
謂禪師日可革爾於招提其安致法師繼以奉命迺請之邑再請之州州伯邑長僉諧懇願以大唐上元二年龍集辛丑季秋月旬有九日遂移其舊額肇創新居於天竺之山為真寳地也天竺在故寺東南七里名符佛國山則我鄉此葢有開必先陰隲靈鷲禪師嘗讀妙典至千二百五十人俱目之而言曰豈直多徒亦堪集事遂摭此數以裒其人人錢三緡共成法相行檀如水品物如山未盈旬時我望塞緣是邑也建業舊都有齊梁遺風以聚沙為塔於然燈求記者家不無之易用受紀是故棟梁之材千里而來如陵如堆班倕之伍千里而聚如雲如雨紀之以日
懋之以功栞山陊崖穽夷次芟蒙籠為顯地剗崱岌為康衢其平如磨其細如禪師以心居中度殿以背居後度塔以首居高度臺以足居下度寳以臂相抱度廊廡以對門戸授於左右皆約我身圓之矩方之縱廣之正等之上恊於天下恊於地明恊於人幽恊於神然後斵之於斧斤督之以繩墨審之以靣勢較之以方隅使人無所惑也築之以垣墉頒之以欄楯樓之以軒墉域之以堦墀使人之大壯也先之以粉繪後之以丹雘雕之以金璧鏤之以珠紫使人觀巨麗也春爍瀛海蕚敷蓬萊如鵬斯飛如虹斯飲空色相射精光相煌煌炎炎爍爍爛爛廽翔日
月吐納陰陽弗可得而名也白蕩之山以其左滄江之水以浟其右斗牛之星以爛其上盤龍之鎮以抉其後望夫南上以啟衍慈湖東向而奔走勝勢交朝川絡放紛蓄靈孕竒浮嵐泄霧彩章屢變濃淡更鮮又弗可得而名也多羅之欝以靑功德之水湛而淸淨涌塔浮於倒影香剎彗於行雲春色有薝葡之花龢聲有迦陵之鳥大雄據獅子之座賁然當陽大士兆纓絡之衣嫣然列侍相好之極變化無窮罔得智而知罔得憶而測巍巍光大不可稱量四天赫臨八部周護持殳秉搠一何稜楙睚眦睟顚一何抝怒精靈盻蠁如在虛空敓乎誘掖群生虔修六度
撞鐘鳴磬以破昏疑擊鼓吹螺以施號令聞者開般若之智見者發菩提之心或非寳生之國極樂之土頗黎為地黄金為繩流泉浴池珠交露幔以此為念吾無靦焉惟禪師經營兹寺也禎符景瑞匪朝伊夕立翬掊地神之定矣　虎禦神之命矣二木不奪神之正矣一泉惠濁神之淨矣靈之三秀婉谷婉山祥蓮合房于淸于沚造門之女飲而不宿逰方之人投而弗禁祅灾起念而自彌危懼歸心而必釋禪師之道惡可倪也禪師之德惡可測也演慈悲之化降淫慝之神皆建廟立祠血食不絶近云百紀遠謂千齡大則犧牛之薦小則牸豚之禱以月以日以時以
節弗敢矯誣弗忘宗欽崇墉隆然灌木稍天但得而遵何由而殛禪師以為修道之本在於利人從人之欲可謂除患廼詣其祠視諦觀以日罄夕身心一或呈醜相未覩晬容或使欽奉無可稽首悉與受菩薩淨戒而度脫之斬陰斬陽以為梵宇取彼居室寘之金仙寂寥而無事矣城邑聚落數百里間巫風遂消佛道國長斯陽王之教與繄禪師之力與二相交修一體之用不然者則何以玄通妙感而若是乎予耳聆嘉聲目覽懿跡廼知弘聖道者誰能慮始剙僧房者是為艱難維王公大人豪富長者國當全盛家有貨財猶以更之存亡積之年紀人則盡瘁事或
藂殘未有孤立禪門獨行世界時遭多難道弗屢空慈悲百福自圓晏座而萬緣斯湊不七八稔指顧皆成輪才乎而若夫經始之善人屋宇之弘數紀於覆陰之上庶千刼炳然而可見其辭曰觀空匪易取相良難貺觀又弘揚波導瀾淵淵我師體寂行端經之精含粲以林巒其宇伊何維栴與檀其飾伊何維銀與丹耀耀華彩峩峩欝盤閟陰廸陽滌暑閱寒世界非廣渤澥非寛菩于是萃慈于是殫甘露之門淨口以飡般若之居洗心以安右挾大江左馳長干靄如山靑赩如霞丹硉矹巨銘萬古不刋逈遠斯文億載為觀大唐歲次庚戌六月一日壬辰建　唐尚書金
部郞中兼侍御史上柱國許某撰
史／政書／明萬曆續文獻通考／樂考　凡八卷／卷之一百五十六　樂考四／樂歌上／金／郊祀前朝享太廟樂歌(P.9499)
郊祀前朝享太廟樂歌
皇帝入門宮縣無射宮昌寕之曲
郊將升禋　　廟當告虔　　錫鑾戾止
孝寔奉先　　祀事斯舉　　有序無愆
祗見祖考　　神意懽然
皇帝升殿登歌夾鍾宮昌寕之曲
皇皇天子　　升自阼階　　奠見祖禰
肅然有懷　　百禮已洽　　八音克諧
既昌且寕　　萬福沓來
迎神宮縣來寕之曲黃鍾三奏大呂角二奏太蔟徵二奏應鍾羽二奏詞同
以實應天　　報本反始　　潔茲豊盛
禮先肆祀　　風馬雲車　　神之弔矣
來止來宜　　而燕翼子
皇帝盥洗宮縣無射宮昌寕之曲
有水于罍　　有巾于筐　　帨手拭爵
圭袞有煒　　玄酒太羹　　徳馨惟菲
萬年昌寕　　皇皇負扆
皇帝升階宮縣無射宮昌寕之曲降階同
巍巍京師　　有嚴神宮　　聖主戾止
多士雲從　　來格來享　　肅肅其容
將昭大報　　庸示推崇
司徒奉爼無射宮豊寕之曲
陳其犧牲　　惟純與精　　苾芬孝祀
於昭克誠　　不疾瘯蠡　　或剝或烹
洋洋在上　　以交神明
始祖酌獻宮縣無射宮大元之曲
猗歟初基　　兆我王迹　　其命維新
貽謀丕赫　　綿綿瓜瓞　　國步日闢
堂搆之成　　焜煌今昔
獻祖大昭之曲
以聖繼興　　成王之孚　　民從其化
咸奠厥居　　清廟觀德　　猗與偉與
金石偹樂　　以奏神娛
昭祖大成之曲
東夷不庭　　皇祖震怒　　神武削平
貽厥聖緒　　猶室有基　　垣墉乃
億萬斯年　　天保孔固
景祖大昌之曲
於皇藝祖　　其智如神　　修法施令
百度惟新　　疆宇日廣　　海隅咸賔
功高徳厚　　耀耀震震
世祖大武之曲
於皇先王　　昭假于天　　長駕遠馭
麾斥無前　　王業猶生　　孫謀克傳
圓壇展禮　　敢先告虔
肅宗大明之曲
猗歟前人　　簡惠昭融　　相我世祖
成茲武功　　敷佑來葉　　帝圖其隆
將修熈事　　先欵神宮
穆宗大章之曲
仁慈忠信　　惟祖之休　　功光岐下
迹掩商丘　　仰瞻清廟　　懷想前修
神其來格　　歆茲庶羞
康宗大康之曲
猗歟前王　　惠我無疆　　儀刑典法
日靖四方　　永言孝思　　於乎不忘
昭告大祀　　祇率舊章
太祖大定之曲
天生聰明　　俾乂蒸人　　惟此二國
為我敺民　　撻彼威武　　萬邦咸賔
明昭大報　　推而配神
太宗大惠之曲
維清緝熈　　於昭明德　　我其收之
駿奔萬國　　南郊肇修　　大典增餙
清廟吉蠲　　純禧申錫
睿宗大和之曲
維時祖功　　肇闢神基　　昭哉聖考
其徳增輝　　上動天監　　明命攸歸
謀貽翼子　　無疆之辭
文舞退武舞進宮縣肅寕之曲
先皇開基　　比迹殷湯　　功加天下
武徳彌光　　容武象成　　干戈戚揚
於昭報本　　懷哉不忘
亞終獻宮縣無射宮肅寕之曲
於皇宗祊　　朝獻維時　　芬芬酒醴
棣棣威儀　　誠則有餘　　神之格思
神孫千億　　神其相之
皇帝飲福登歌夾鍾福寕之曲
皇皇穆穆　　丕承丕基　　躬親于禋
載肅載祗　　對越在天　　神歆其誠
于以飲酒　　如川之增
徹豆登歌夾鍾宮豊寕之曲
物維其時　　既豊且旨　　苾苾徳馨
或將或肆　　神之居歆　　恊于百禮
於萬斯年　　穰穰介祉
送神宮縣黃鍾宮來寕之曲
濟濟多儀　　皇皇雅奏　　獻終反爵
薦餘徹豆　　神監昭回　　有秩斯祐
無疆之福　　申錫厥後
史／詔令奏議／南宮奏議／卷第二十／學校／授宗聖曾子裔孫曾質粹為博士(P.2-1)..[明嘉靖間鈐山堂刊本]
授宗聖曾子裔孫曾質粹為博士
該廵按江西監察御史陳褎據吉安府永豐縣民曾質粹狀告為嗣守先賢墳廟事查得嘉靖十四年四月内該本部看得吏部左侍郎兼翰林院學士顧鼎
臣奏稱顏孟二氏各得世襲翰林院博士一員以承祀事惟曾子之後不霑一命之榮一節為照曾子親受一貫為聖門之高弟獨聞大學得吾道之正傳垂世立教與顏子孟子同功謚號宗聖已並追崇然獨世嗣弗傳祀墓失守雖配聖有靈而象賢無主誠為闕典本官欲追求其後同於二氏子孫以作賔王家以主祀事實足以仰承　朝廷崇儒重道之盛心也但歷世久遠譜牒無傳若非精訪博求難免無偽冐之弊今去曾子之世上下千有餘年中間更歷變故子孫播越流寓豈無散而之四方者如南豐曾氏鞏
肇布兄弟並顯於宋其家乘以為出自曾子之後今其嫡子孫亦不知誰何合無仍行天下南北直隸十三布政司撫按衙門一體訪求務得其人具實聞奏但不許輕易起送前來以啟夤縁爭訟之端臣等竊惟聖賢之後神明所扶必得真流芳胤以承大賢之澤以應　聖天子之所敷求者矣等因覆題奉　聖旨是欽此到部看得江西布政司咨呈該提學副使徐階親詣永豐縣審據曾質粹送到譜結查得曾子十五代孫曾據不仕新莽遷居廬陵吉陽生子曾闡曾暘闡居吉陽暘徙處州闡後十一代曾丞生子
曾珪曾舊曾略珪仍居吉陽舊徙雲盖略徙撫州曾珪傳至曾孫慶生子曾偉曾駢偉生輝輝生後十二代孫曾晞顏晞顏生子曾雷順曾德裕曾巽申德裕曾孫棨為學士上距曾子五十四代駢生曾耀耀傳二十代即今曾質粹父曾奮用上距曾子共五十九代查看曾氏自遷江南而言居永豐者為嫡徙處州雲盖樂安者為支自永豐一而言出輝之後者為嫡出曾耀之後者為支輝後見有永豐縣廪膳生員曾高曾袞各文行脩若應勘合之求則合立嫡之法但曾高兄弟回稱生長南方不樂北徙惟質粹徃
來齊魯欣然肯行又結稱曾質粹譜系源流真正明白原係合族推舉讀書循理委無别項違碍應合起送承守宗聖祀事一節為照曾子學躋聖亞道本心傳三省功勤一貫妙悟立教當時有功後世歷稽前代具有追崇至我國　朝追謚宗聖加封郕國四配同享于孔子廟庭但顏孟子孫已蒙甄録之典顧曾子後裔未霑一命之榮先該掌詹事府事今輔臣顧鼎臣上請乞要詳訪其後該本部覆題廣行咨訪今據江西布政司咨呈前來臣等看得曾氏子孫在逆莽之時避難南徙居于吉安而永豐為嫡數傳至偉
而曾輝為正但曾輝之後見今有曾高曾袞兄弟二人皆文行脩各稱生長南方不欲北遷則曾耀之後唯曾質粹讀書循理又該彼處提學官勘查譜系明白鄉族共推既無别項違碍情由起送前來所據宗聖曾子之祀應合曾質粹繼承查有顏孟世襲事例相應一體授以博士之職以彰我　皇上重道崇儒之意興滅繼絕之仁其於教化非小補矣但恩命出自　朝廷臣等未敢擅便伏乞　聖明裁處嘉靖十八年二月初八日奉
聖旨曾質粹既勘係先儒曾子之後准照顏孟二氏
例授翰林院五經博士仍與世襲
史／編年／朝鮮王朝實錄／中宗實錄／二十八年（1533）　卷七十三至七十六／卷七十六　九月至十二月／十月／12日(P.16-2)
○辛巳/大司諫丁玉亨等上箚曰：
莫畏者天也，而惟明主能畏之。雖知畏天，而不盡其自修之實，其與恬然不知畏者奚異焉？近歲以來，旱暵相仍，彗見年年，一異之生，禍輒應焉。災不妄作，深可畏也。邇日天星散落，耀耀如雨，天之警告迫矣，司天者，謬以臆見，諉之飛流。臣等考諸《春秋傳》，有云：“星隕者，下不至地，半空而滅。”正謂此也。《春秋》記異，星隕最大。稽諸歷代，書變異者亦不一，而星隕如雨，止於數三，發必禍大，有如影響，豈不慘哉？今雖不敢以爲某事之應，目前之失，凡可以召災異者，不可勝數，則今玆
之變，亦無怪也。公論者，一國之好惡。公論一，則好惡定，而趨向固，公論不一，而橫議者多，則好惡不定，人各其心。今者一人見用，賢否異論，一夫得罪，曲直互議，甚則外雖從正，內實懷邪，論議旣定，動有後言，恩欲歸己，怨欲歸人。至於受罪之人，情犯昭著，不自悔服，反懷怏憤，人心頑悍，無甚於此時。當國者，朝左夕右，無確然不移之守，後進者，慮害遠怨，少獨立觸諱之節，好市德色，曲貸朽骨。共除國賊，尙懷首鼠，玩揭歲月，坐觀成敗，不測之禍，發於朝夕，誰敢毅然挺立，以身當之哉？方今國勢，渙已極矣。聚渙之道，惟在殿下摠攬權綱而已。所謂權者，恩威予奪，出於己之謂也；所謂綱者，小大相維，不可紊之謂也。澆公道、亂國是，市恩、遠怨者多，則可謂權在上乎？上下不相攝，欺蔽自恣，干名越分，陵駕成習，則可謂綱不紊乎？自權奸旣敗，聖心常在於鎭定，而論議多門，國是屢搖，人心携貳，渙散莫統，昭然有土崩瓦解之勢，豈非好惡是非，不出於上，而憂國者之無其人也？如是而望陰陽和調、星辰順軌，不亦難乎？伏願殿下，察是非、明好惡，摠攬權綱，鎭定人情，克盡畏天之實。答曰：“今觀上箚，所論至當。大抵權綱，當在於上。少在下人之掌握，則國非其國，無怪乎天災之生也。近日星變非常，上下所當恐懼，可不念哉？人
心頑悍，少有得罪，必怨朝廷已甚。此國綱不立故也，更加省念焉。”
集／小說／新鐫全像通俗演義隋煬帝艷史／卷五／第二十四回　　司馬施銅刑懼佞　　偃王賜國寶愚姦(P.1049)
到次早方纔起來，只見家奴黃金窟帶領著兩個人，抬了兩個油罈，悄悄的走到面前，說道：「這二人乃睢陽城中百姓，恐挖河傷損城池，合城豪富之民，止有一百八十戶，共了黃金三千兩，情願獻與老爺，求老爺開恩，回護此城。小人不敢自專，故引這兩個為首的來見老爺。」那兩個百姓跪在地下，慌忙磕頭說道：「求老爺天恩，救合城的性命。」麻叔謀心下驚訝道：「果有三千兩金子，則昨夜之夢，不可不信。」想起夢來又怕，見了金子又喜，不由他不要保護城池。因對二人說道：「為你們要安居，到叫我違背聖旨。我若不依，又說我執法。如今往西南穿去罷，只是造化了合城的百姓。」那兩個百姓聽見肯了，便連連磕頭，道：「蒙老爺天恩，真是萬代陰功。」麻叔謀道：「依便依了你們，只是不許在外面胡講，快去罷。」兩個百姓道：「蒙老爺厚恩，感佩不盡，還敢講些甚麼？」遂叩頭而出。麻叔謀見百姓去了，遂叫黃金窟，將黃金一罈一罈的拿進裏面，打開一看，果然是：
纍纍赤氣驚貪眼，　　耀耀精光動欲心。
試問古來名利客，　　幾人到此不情深？
叢書／寶顏堂秘笈／續集：脉望／卷八(P.1-1)..[明萬曆繡水沈氏尚白齋刻本]
楞嚴經如是六根隨拔一根脫粘內伏伏𡚖元眞發明本耀耀性發明諸餘五粘應拔圓脫不由前塵所起知見明不循根寄根明發由是六
根互相為用又云識陰若盡則汝見前諸根互用從互用中能入金剛乾慧圓明精中於中發化○又云五陰本因同是妄想非汝六根互用開合此之妄想無時得滅○圭堂云此過關後事故楞嚴六根互用處云過去諸如來斯門已成就見在諸菩薩今各入圓明未來修學人當依如是法○又云或謂敎中道無眼耳鼻舌身意將甚麽互用却不道不與麽爭見得無所以
曰六般神用空不空一顆圓光色非色非斷無也以神用故能互若局於根塵安能互用也耶
叢書／正誼堂全書／方正學先生集／卷之二　雜著／鄭氏四子加冠祝辭(P.26-1)..[清康熙張伯行編同治左宗棠增刊本]
鄭氏四子加冠祝辭
浦陽義門鄭氏十世之長仲德父以禮冠其從子杓及諸孫燧爚燿而以字為屬余惟冠禮之不行也二千年矣擧曠古久弛之禮而行之夫豈為耳目之美哉亦曰以古君子成人之道望乎子若孫爾上以古道望其身而不能以君子自望謂之愛身不可也余欲四子者為君子故因字以勉其德杓之為用惟絲是理字曰叔理欲其精敏不懈以周乎事燧以改火民用是資字曰允資欲其致用於世而不爽於宜爚為光明明不進乎上則不能遠字以允進使進乎善燿者輝之著苟充其內則其輝也益遐而㫼允充是字俾篤實其中而致其昭也大余於四子蓋各有望
焉不為無意也四子也豈可不勉以違父師之志乎祝辭曰加爾元服維茲令辰匪飾其外貴乎成人昔未有知德或未僃人曰童子宜有不至旣峩爾弁而童厥心人謂之何責望也深一言之善終身行之今字吿汝維名是徵杓之為器絲用以理解類析紛莫切乎此以理字杓其義孔章用之於身旣要而詳天下庶事紜綸舛錯如絲之棼不可控索急之則亂緩之則艱無為則弛有為則煩曷以治之其要甚寡知要則為優於天下人心之明與天地參何遠弗該何微弗涵養之以敬以澄其內制之於義以應乎外肫肫其誠允烈其光如揭日月以燭四方以理庶事靡
有滯失孰能致然大本旣立繇身而家自家而推有以應物何適非宜曷以惎爾聖賢之事勿謂難能與汝不異○生民所資菽粟為甚苟微水火曷以烹飪火之為用與菽粟同此落二句古者用燧以寓政機楡柞桑槐各資其時字曰允資於義其可望爾致用比德於火酒醴牲牢或可暫違一日匪燧民實阻饑凡此生民孰資以立蓋有君子進其不及養之俾生導之俾成植其彝常牖其天明致用之功與燧無異何能濟物是在材智爾欲為燧惟德之修有以資民民咸汝求人之有心孰不思善惟其無學所思不遠學以為本篤行培之仁居義途勿怠於為政飭於家洽比
閭里曁躋於位惠澤彌溥率履弗越斯為允資貴成厥躬賢者自期○惟古有訓冠為禮始曷始於茲僃服致美玄端而袒人必尤之佩而不冠則爽於儀致飾於外惟僃之務盍思厥德寧有未具爾生名胄有伉其門曷以永家在爾後昆爚為爾名光明是勉明不上進所及不遠字以允進以遠為明匪字之美尚躬於行日之方升其輝耿耿愈進而崇無物不炳譬諸為善其始甚微日進月升譽聞赫熹恆人之身望為聖賢其功之難有如升天進而向上靡有弗至謂吾豈敢斯為自棄天賦明命曷有不完久蔽而昏盍識其端人怠以嬉獨奮於學學功旣進乃亦有獲眾
怯於善獨勇於為善集於身進德之基勿怠其易勿畏其難勿移於昏惑於人言日有孜孜惟道是信緝熙於光明斯為允進○古制名字以號其身匪欲務美以夸於人後之命名取義甚僃能思而行猶古之意爾名為耀耀為輝光曷以字之允充孔臧惟天之運厥章爛然日月迭行星辰昭宣天胡致斯陽體充實積中旣久光華外溢地厚而廣克配乎天實弸其中至文發焉其在聖哲煥其有章秩秩而陰煌煌而陽視於其身威儀甚都發為辭令為世大謨豈欲其然外施厥美道德內充不能自止至足而流至美而發雲蒸雨潤靡不暢達今爾何學稱茲嘉名苟能充
之何德弗成出言則思聖哲則效擧足則思前武是蹈於親而孝而弟而兄自卑而尊無不敢承曰聖若茲我猶未及夫豈非人敢不汲汲仁覆天下智周萬彙吾獨何為而有未至知之使明踐之使弘反求諸心使及於誠涵蓄旣深遵養旣美光耀㫄燭孰之能禦世不知道習陋安卑聞師古人不訕則疑愼勿類斯勇往獨覺允擴充之匪聖焉學
叢書２／歲時習俗資料彙編／日涉編／卷四／四月一(P.475)..[明萬曆三十九年(1611)應城徐養量刊本]
無雲而雷有流星從日下東南行四面耀耀如雨自晡及昏而止成帝元延元年出通考
彰德有赤風自西北起晝晦如夜順帝至正元年海舟吹上平陸高坡二三十里死者萬計世人謂之海笑出元史
天雨土唐昭宗天祐元年通考
天雨土元豊二年淳熙四年皆是月雨土宋史
異寧榆次縣天雨白毛如馬鬃順帝至正十三年元史
福州福清縣廨天雨黃黑豆又長樂太平二鄉雨黑豆皆堅實異常太宗至道二年宋史
氷瓦有文樓閣車馬人物芙蓉牡丹萱草藤蘿之屬經日不釋淳熙年秀州呂氏家出宋史
