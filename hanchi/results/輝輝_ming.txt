子／宗教／正統道藏／洞真部／靈圖類／上清太玄九陽圖　調九／太玄十二時歌　四(P.第04冊　649-1)..[上海涵芬樓影印本]
其四
日出卯丹風御無縈惱燦燦交光帀太空輝輝照徹盈纖杪上仙機訣然了玄眞幽粹仍非小璺釋中華理易徽天瑩無塵傳六寳
子／宗教／正統道藏／洞真部／譜籙類／金蓮正宗記／卷之二　致五／重陽王真人(P.第05冊　133-2)..[上海涵芬樓影印本]
金蓮正宗記卷之二　　　　　　　致五
林間羽客樗櫟道人　編
重陽王真人
先生諱中孚字久卿家世咸陽最為右族當劉蔣水竹煙霞𤕤塏之地營起別墅作終焉計其為人也骨木雄壯氣象渾厚眼大於口髯過於腹聲如鐘面如玉清風飄飄紫氣鬱鬱有湖海之相焉膂力倍人才名拔俗蚤通經史晚習弓刀當廢齊阜昌間獻賦春官迕意而黜復試武舉遂中甲科逮乎四十有七
歲也喟然歎曰孔子四十而不惑孟子四十而不動心吾今已過之矣尚且吞腥啄腐紆紫懷金不亦太愚之甚乎遂辭官解印黜妻屏子拂衣塵外類楚狂之放蕩焉時正隆己卯四十有八歲也甘河橋上過屠門嗜氈根而大嚼焉有二道者各披白氈忽從南方翛然而來煙霞態度霄漢精神觀厥眉宇大抵相類先生不覺驚起趨進俛首前揖相與語言皆出世語滌塵澣垢蠲膏剔盲如醉而醒如瘖而鳴密授真訣更名曰嚞字曰知明號
曰重陽子既畢指東方曰汝何不觀之先生回首而望道者曰何見曰見七朶金蓮結子道者笑曰豈止如是而已將有萬朶玉蓮芳矣言訖忽失所在由是之後落魄不覊乞食於市短簑破瓢眠冰臥雪有詩曰四十八上始遭逢口訣傳來便有功一粒金丹色愈好玉京山上顯殷紅明年庚辰有一道者同宿月中乃言曰吾居西北大山之中彼間有人善於談演陰符道德尤所精通聞君平昔好此二經胡不相從試往觀聽先生躊躇未之
能決道者忽起拋拄杖乘風而去左右求之杳無音耗茫然如有所失比及中秋過醴泉縣再遇道者趨而拜之忻然相邀入於酒館共飲之次問其鄉里答曰蒲坂永樂是所居也又問年甲幾何答曰春秋二十有二復問其族默而不言遂索毫楮書秘語五篇使之詳讀先生讀之數過方悟妙理戒之曰天機不可輕泄即令投之火中道者曰速徃東海丘劉譚中有一俊馬可以擒之言畢不知所在其一篇曰驀臨秦地泛遊長安或貨丹於
市邑或隱跡於山林因循數載觀見滿目蒼生盡是兇頑下鬼今逢吾弟子何不頓拋俗海猛悟浮囂好餐霞於碧嶠之前堪煉氣於松峯之下斡旋造化反覆陰陽燦列宿於九鼎之中聚萬化於一壺之內千朝功滿名掛仙都三載殷勤永鎮萬劫恐爾來遲身沉泉下其二曰莫將樽酒戀浮囂每向鄽中作繫腰龍虎動時拋雪浪水聲澄處碧塵消自從有悟途中色述意蹉跎不計聊一朝九轉神丹就同伴蓬萊去一遭其三曰蛟龍煉在火
烽亭猛虎擒來囚水精強意莫言胡論道亂說縱橫與事情其四曰鉛是汞藥汞是鉛精識鉛識汞性住命停其五曰九轉成入南京得知友赴蓬瀛先生遂歸劉蔣自搆一庵題其牓曰活死人墓又以紙牌立於墓上曰王害風靈位自作詩曰活死人兮王嚞乖水雲別是一般諧道名喚作重陽子謔號稱為沒地埋來者路不忘懷行𣪁須是挂靈牌他日又携酒一壺立於路次有道人呼曰害風害風將汝酒來先生應聲與之一飲而竭却遣
先生以空壺就甘河中取水令自飲之其味極佳真仙酎也道人告曰吾海蟾公也言訖忽失所在自是以來不復飲酒但飲水而已常有醉容因述虞美人也害風飲水知多少因此通玄妙白麻衲襖布青巾好模好樣真箇好精神不須鏡子前來照事事心頭了夢中識破夢中身便是逍遙達彼岸頭人忽一日自焚其庵鄰家爭來救火先生但婆娑而舞人問其故答曰三年之後別有人修乃題詩曰茅庵燒了事休休決有人人却要修便
做惺惺成猛烈怎生學得我風流大定七年四月二十六日迤邐東邁經過咸陽自畫一幅作三髻道者青松鬱棲白雲繚繞仙鶴婆娑有出塵之格見史風仙欣然贈之曰待我他日擒得馬來以為勘同又過洛陽謁上清宮題詩於壁間曰丘譚王風捉馬劉崑崙頂上打玉毬你還搬在寰海內嬴得三千八百籌東海衞州見蕭真人頗有仙風道骨深欲提挈盤桓數日話不相投贈之驀山溪曰真人已悟四海名先到只為有聲聞却隔了玄
元妙道可憐仙骨落入鬼形骸一般衰一般老空恁一般了豈知玄妙剛把身心傲度日若聾盲誚不識丹砂爐竈好將二物鼎內結成丹服餌了得長生携手歸蓬島真人讀之終不能悟其妙旨但點頭而已祖師遂東歸海邊徜徉數載接誘訓化既得丘劉譚馬郝孫王以足滿七朶金蓮之數普化三州同歸五會一曰平等二曰金蓮三曰玉華四曰三光五曰七寳其牓曰竊以平等者為道德之祖清淨之源乃金蓮玉華之本三光七寳之
宗普濟群生遍超庶俗銀焰充盈於八極彩霞蒸滿於十方人人願吐於黃芽比比不遊於黑路玉華者氣之宗金蓮者神之祖氣神相結謂之神仙一旦將引丘劉譚馬南赴汴京甆王逆旅中依泊歲餘多所指明因書竹杖歌以示之曰一條拄杖名無著節節輝輝光灼灼偉矣虛心直又端裏頭都是靈丹藥不搖不動自清間應物隨機能做作海上專尋知友來兀誰堪可為依託昨宵夢裡見諸虬內有四虬能跳躍杖一引移一脚頂中近
斷銀絲索攅眉露目震精神吐出露珠光閃爍明焰挑來共樂然白雲不負紅霞約書畢語之曰昔日披氊師真秘語云九轉成入南京得知友赴蓬瀛吾今將赴其約門人惶恐乞遺世語祖師曰我三年前已題於壁矣曰地肺重陽子強呼王害風來時隨日月去後任西東作伴雲和水為鄰虛與空一靈真性在不與眾人同又云害風害風舊病發壽命不過五十八兩箇先生決定來一靈真性誠搜刷謂眾人曰吾歸之後慎勿舉哀言訖而
委𧋉焉丹陽不覺泣下甚慟眾皆勸之曰不可違仙師之語丹陽曰入道區區尚無所得吾師棄我遑遑何歸訴之未終忽開目曰汝軰憾恨奚為若此昔日甘河所得祕語五篇今付于汝丹陽再拜跪而授之復謂譚公曰汝等性命皆在丹陽手中矣遂言物外親眷曰一姪二子一山侗連予五箇一心雄六明齊伴天邊月七𤕤俱邀海上風真妙裡頭拈密妙晴空上面躡虛空東西南北皆圓轉到此方知處處通又曰一弟一姪兩箇兒連予
五逸做修持結為物外真親眷擺脫人間假合屍周匝種成清淨境逓相傳授紫靈枝山頭迸出靈華會我趁蓬萊先禮師詩畢奄然返真異香馥郁瑞氣瀰漫白鶴翔空青鸞拂地仙儀冉冉高出雲端士庶官寮號呼瞻拜如喪考妣靡不讃歎真千古異事也於是備棺槨衣衾禮而葬之時大定庚寅正月初四日也升遐之後濬儀橋下談玄誘臧老之心劉蔣溪邊賜藥愈張公之病或舞蹈於昆明池右或吟詠於終南境中有以表其不死者
也丘劉譚馬四子相携西入長安見史風先生獻以松鶴圖史風笑曰當時留下勘同正與此圖相合兩相比較毫髮無差於是歷終南訪劉蔣住持祖庵修葺稍完卻返梁園共移仙骨發棺視之形神尚有生意四人交代負以西行程途所到將酬館穀之資逆旅主人必曰先有道者償價已訖竭力追之終不能見問其狀貌乃祖師之化身也既至終南遂卜地而葬焉初遊登州望仙門外見畫橋太險遂言曰此橋異日逢何必壞眾皆莫曉
其意後經一紀太守何公惡其險極遂毀其嶮而平甃之今改遇仙橋者是也繼有文登縣作醮於五色雲中見白龜甚大背有蓮花祖師端坐於蓮蘂之上須臾側臥而歸縣宰尼厖窟親見其事拈香恭禮命畫師對寫真容三州之人皆仰觀焉丹陽聞之作滿庭芳以讃之曰古郡登州望仙門外畫橋車馬難通重陽聖跡對眾顯家風預說逢何必壞經一紀太守何公嫌巇嶮令人拆毀命匠別興工文登重出現白龜蓮上端坐空中宰公緣
底事得遇真容忽覩回身側臥祥雲動復返仙宮分明見丹青邈出何處不欽崇可謂死而不亡者矣宜乎其為七真之祖也所有神變無窮不能備錄東海西秦勸化道俗長歌短詠殆千餘首目之曰全真前後集并雲中錄明鉛汞坎離之說盛行于世又答登州道眾書詩及十九枝圖
書
嚞稽首四時運轉能般年少之容三教分明解救平生之苦諸公存想一悟齊修九轉成
指日登仙八門開長春作伴敢希搜妙更乞投玄便作鄙章錄于圖後

詩曰
盡知常與道為鄰搜得玄玄便結親悟理莫忘三教語全真搜取四時春養成元氣當充滿結作靈神沒漏津十九光明如我願敢邀相伴樂天真
賛曰祖師出世四遇真仙飲甘河之一味授秘辭之五篇十九葉相承於桂樹一萬枝不絕於金蓮寳鏡高提照譚馬壺中之景神珠獨耀見丘劉劫外之緣誰知太古家風憑衲衣而暗度卻羡玉陽名字仗傘
竹以偷傳錯上鈎竿大士出默然之海晚歸船舫散人遊清靜之淵作大教權輿之主開全真戶牖之先逮功成而名遂然後跨鸞鶴而飛上青天也張神童詩曰占斷終南一洞天曾來東海領諸仙只憑入聖超凡手種出黃金七朶蓮
子／宗教／正統道藏／洞真部／譜籙類／金蓮正宗記／卷之二　致五／靈陽李真人(P.第05冊　139-1)..[上海涵芬樓影印本]
靈陽李真人
先生之名悞忘之矣道號曰靈陽子京兆終
南人也沉默寡言聦敏超世學問該愽識量弘深道德留心利名絕念諒由宿契得遇重陽密泄真風頓消俗念坎倒離顛朝磨夕煉常與玉蟾子和公共結因緣愛人濟物損己利他多積陰功密符大造重陽有詩云傳與和公與李公首先一志三人同逮乎大定戊申歲春二月世宗皇帝遣使召長春子丘公赴闕臨別謂先生曰劉蔣因緣祖師所建不可輕視善自住持先生曰來歲春光早回鶴馭山野及期專待主喪眾人莫曉其理比及
來年己酉二月先生無恙輒自清齋門人勉之曰我師肌體素羸加以不穀將如之何先生曰汝等無疑吾專俟喪主而已當是時也長春子得中旨還故山過秦渡鎮盤桓不進先生遣門人往迎之長春遽往纔抵庵中先生怡然化為周蝶栩栩而歸矣祥雲拂地瑞氣凝空青鸞容與白鶴翱翔士庶官寮靡不欽歎於是長春子率門人具棺槨而瘞之時己酉之三月初一日也
賛曰天下不二道聖人無兩心故王公和
公李公共傳秘訣同鍊還砂終南之丹桂齊芳海上之金蓮並秀遂使全真門下列以為三祖而尊祀之又何慊乎哉詩云兩手雙攜日月輪輝輝照破萬華新臨行未肯輕分付直待長春作主人
子／宗教／正統道藏／洞真部／方法類／會真集／卷之二　夜七／九還陽丹進道／減字木蘭花(P.第07冊　141-2)..[上海涵芬樓影印本]
己從戊室藥味烹煎成玉質六返金光烈焰輝輝滿洞房○內全養浩壯觀酡顏能永保體透清香捧出陽魂樂道塲　右初六日離配坎
子／宗教／正統道藏／洞真部／方法類／會真集／卷之三　夜八／真坐／江神子慢(P.第07冊　146-1)..[上海涵芬樓影印本]
真坐
江神子慢
修真萬緣撆心地下功夫要剛烈育愚拙放四大自在安閑不惙志如鐵强斬馬猿雙足折罷顛劣都收歸寂滅八關六腑三宮緫和暢萬神悅○龜息玄通無間得澄湛子母團圓交結兩情泄顯陽體鍊就飛行時節意氷潔造化真空歸物外無為道圓成還若缺放開性月輝輝貫乾坤徹
子／宗教／正統道藏／洞真部／方法類／會真集／卷之三　夜八／賔主互換／月中仙　二(P.第07冊　147-2)..[上海涵芬樓影印本]
又
志士窮元𣲖浮沉動靜體用分別神初象客藉氤氳為主應時提挈杖頭挑日月斡天地推移氣泄北斗南辰轉輝輝洞天深處木童悅○而今主掌專權證陽極返還陰降時節真功造化顯本來體段清輝氷潔煥然無點污罄三界十方透徹一混希夷化不空不有無生滅
子／宗教／正統道藏／洞真部／方法類／啟真集／卷中　夜十二／詞／聲聲慢　二(P.第07冊　174-2)..[上海涵芬樓影印本]
其二
玄關擊柝抱一無離知白守黑藏機火運清風三關過海輕吹化液下成四象作真汞低
浸華池功九轉證黃金體就神室輝輝○顯現圓明正相混人間天上萬變神奇不有不空不受垢染成疵獨擅念虛寂照料本無一物羈縻真空用顯輪回頴脫智劒高提
子／宗教／正統道藏／洞真部／方法類／啟真集／卷中　夜十二／詞／南柯子　三(P.第07冊　178-1)..[上海涵芬樓影印本]
其三張道一問黃芽
陽動陰隨變黃芽漸長成參差五葉發黃庭珠蘂苞開放出紫金英○始結神丹粒清光
宇泰生從容透體縷霞明內外輝輝法界混惺惺
子／宗教／正統道藏／洞真部／方法類／啟真集／卷中　夜十二／詞／萬年春　二(P.第07冊　179-1)..[上海涵芬樓影印本]
其二
活計安閑日日風月為真宰心無掛靜聽猿啼似訴無生話○一味清涼眼底無纖芥光明大內外輝輝如託虛空界
子／宗教／正統道藏／洞真部／方法類／啟真集／卷中　夜十二／詞／武陵春　二(P.第07冊　179-1)..[上海涵芬樓影印本]
其二王小先問禪
法界一真心正住當體滅諸緣內外輝輝體現前無地亦無天○取相於禪禪復遠禪性月沉淵動靜俱無鎮湛然神用即真禪
子／宗教／正統道藏／洞真部／方法類／啟真集／卷下　夜十三／氣神邪章第六(P.第07冊　183-1)..[上海涵芬樓影印本]
氣神邪章第六
學人氣得混沌之後氣无所歸充溢浮行令體多觸動狀似猖狂凡所動者各八十一數以為別有奪舍者非也此氣邪不撥復成神邪灼見神鬼現前知休知咎知果知因以為神通靈明者亦非也此神邪不撥復成魔境因內邪感外邪異事萬端斯人也而有斯疾乃禍胎鬼趣喪命失身之本徒為相是而心非何異羊質虎皮持蒯厠蘭者哉凡我在道
君子何不辨之早辨耶苟得機而神氣適正以法度鍊之則䰟𩲸凝和以斤兩鍊之則神精結聚漸凝漸變靈肌顯相結成聖胎金光滿室繚繞而籠罩真形變作純陽神生真宅飛出崑頂現我而明光明遍照內外輝輝一混太虛而無異體此廼真境界也可為性命一了周徧含融而不昧如是則必得耳邊言誘方能腦後眼明寔萬古玄門之通論矣
子／宗教／正統道藏／洞真部／方法類／中和集／卷之四　光四／歌／慧劒歌(P.第07冊　231-2)..[上海涵芬樓影印本]
慧劒歌
自從至人傳劒訣正令全提誠決烈有人問我覔蹤由向道不是尋常鐵此塊鐵出坤方得入吾手便軒昂赫赫火中加火鍊工夫百鍊鍊成鋼學道人知此訣陽神威猛陰魔滅神功妙用實難量我今剖露為君說為君說泄天機下手一陽來復時先令六甲搧爐鞴六丁然後動鉗鎚火功周得成劒初出輝輝如掣電橫揮凜凜清風生卓豎瑩瑩明月現明月現瑞光輝爍地照天神鬼悲激濁揚清
蕩妖穢誅龍斬虎滅蛟螭六賊亡三尸絕緣斷慮捐情網裂神鋒指處山嶽崩三界魔王皆勦拆此寳劒本無形為有神功强立名學道修真憑此劒若無此劒道難成開洪濛剖天地消礙化塵無不備有人問我借來看拈出向君會不會
子／宗教／正統道藏／洞真部／方法類／修真十書／卷之五十三　菜九／盤山語錄(P.第07冊　713-1)..[上海涵芬樓影印本]
或問曰道家常論金丹如何即是師云本來真性即是也以其快利剛明變化融液故名金曾經煅煉圓成具足萬劫不壞故名丹體
若虛空表裏瑩徹一毫不掛一塵不染輝輝晃晃照應無方故祖師云本來真性號金丹四假為爐鍊作團不染不思除妄想自然出赴仙壇世之人有言金丹於有形象處造作及關情慾此地獄之見乃淫邪之所為是乖人道入旁生之趣矣
子／宗教／正統道藏／洞真部／方法類／上乘修真三要　重八／卷上／三法頌(P.第07冊　840-1)..[上海涵芬樓影印本]

心似槁木若寒灰牧童性清閑澗下水潺潺閑觀方外景依舊山是山
不做功夫自舞吹拈起千般有放下一也無舞袖方外去獨跨一輪孤
駿驥收來巖下臥顛要一猿猴牧童倒騎牛擒來相隨定常樂喜無休
好向峯前避世居三界十方現清風轉手隨拈放都打罷覺後放一線
樂然有箇無動性拈弄無中有運斡眾妙門點開玄牝眼凡聖一時分
高處坐　樂輝輝拈起十方界放下樂天真古今無改變壺中日月新
斬斷葛藤休引夢白馬巖下臥牧童睡正酣人馬無搖動明月對青山
清宵何處不明白三吹四號法童馬並無蹤無為真大道元來本家風
子／宗教／正統道藏／洞真部／眾術類／破迷正道歌　芥一(P.第08冊　1-1)..[上海涵芬樓影印本]
破迷正道歌　　　　　　　　　　芥一
二篇同卷進道詩　了明篇　　　芥二
明道篇　　　　　　　　　　　　芥三
真仙祕傳火候法　　　　　　　　芥四
三極至命筌蹄　　　　　　　　　芥五
中華民國十二年十月上海涵芬樓影印
破迷正道歌　　　　　　　　　　芥一
正陽真人鍾離　述
若非符契天緣事故把天機訣與君片言半句無多字萬卷仙經一語通一訣便知天外事掃盡旁門不見蹤若言此理神仙道天地虛無上下空說破木金無間隔真鉛真汞豈有形誰知這箇天機理便會日月得高奔也無坎離并龍虎也無烏兔各西東非肝非肺非心腎不干脾胃膽和精非思非想非為作不在三田上下中豈干夾脊至崑崙不是精
津炁血液不是膀胱五臟神此物在人身中出四時春夏及秋冬先天先地誰人識二物相和重一斤弦望晦朔合本數循環晝夜不曾空依時採取知老嫰片餉之間併甲庚只在西南產本位慢慢調和入艮宮試把天機輕撥動真炁時時聚太空謀得乾坤為鼎器顛倒宇宙任縱橫南辰移入北辰位金烏飛入玉蟾宮太陽裏面藏玉兔太陰加減自和同前弦之後尋藥物後弦之前炁停勻兩弦之間為採取先後存定祖和宗他是主時賔
是我我若浮時你却沉調得浮沉歸一處沐浴潜藏緫是空離坎本來無南北震兌豈則在西東若遇神仙親指訣捉住北斗周天輪撮得陰陽歸掌內頃刻之間萬物生這些金液還丹訣不遇仙師莫强攻果然採得先天炁日月擒來兩手中晝夜打交成一塊自有龍吟虎笑聲初時上下風聲吼漸凝漸結紫雲生雲滿山中遮日月此時一陣似朦朧默默自然雲霧動定裏時聞霹靂聲紫鳳烏兔交一處金烏玉兔自相爭虎繞龍蟠尋至寳
金公姹女結婚姻這番子母裏相會神炁歸根合本真一點最初真種子入得丹田萬古春先天先地歸一處混沌未分豈有痕生發自然合聖理緣來紅花一色新上下水火自澆灌二炁交結產胎嬰自然白日生神象自有超凡出死生果然百日防危險血化為膏體似銀果然百日無虧失玉膏流潤生光明真炁薰蒸無寒暑可為無上道高人炎炎鍛鍊三百日驟雨顛風滿太空電光晃耀無窮數雷震天關鬼神驚掀翻宇宙飛白雪倒捉
乾坤不夜春換骨回陽身不朽九還七返化真形辛苦都來十箇月內外虛明表裏真聚則成形散則炁返本還元太虛同變化往來人莫測祖祖相傳古到今一理便合天地理神仙口訣不為虛更若保守一二載百千萬億劫無窮會得金液種形法乘鸞跨鶴自飛騰出有入無無阻礙蓬萊三島任縱橫若更萬年百千劫海變桑田貌亦同堪嗟無限學仙者緫是天仙道不同俱被野狐涎昧定鬼言妖語怎生聽雲遊四海參玄妙盡是邪門
小法功愚迷執强難教化依然一盲引眾盲有如飡松并服餌如何脫免死生根有如忘形習定息如何百脉盡歸宗有如呼吸想丹田到底胎仙學未成有如息氣為先天至老無成也是空有如口鼻為玄牝恰似滿網去包風有如思心為方寸怎得歸元見祖宗更有積精為鉛汞轉與金丹事不同有執氣神為子母亦隔天仙萬里程有如開頂為鍊養枉施功力謾勞神更有縮龜并鍊乳正是邪門小法功更有行炁為火候九載三年悞了
人鼻頭閉息服元炁引得邪風肚裏鳴假若識心并見性到頭終久做陰靈知他多少閑門戶勞漉空動骷髏形止念降心為清淨下梢終久是頑空晝夜專行子午法天地豈有惡時辰孤修閉息行存想執定舌根做赤龍更有周天行卦象更有種頂作黃庭更有指腎為造化執定尾閭為命根更有還元服水火更有採補吸婬精更有仰天吸日月便道地魄是天魂更有咂津為造化斷除五味是修真晝夜一餐為日用身體尪羸似鬼形曲
身偃仰叩玉戶抱元守一運雙睛竦肩縮項思脊骨搬運流珠想太陰更有書符并念咒破劵分環學隱形按摩吁呵六字訣瞻星禮斗受辛勤入清吐濁為丹本陽關緊勒火飛騰炎炎遍身通透熱呼作天真大道根看讀念讃持科籙設壇拜醮望飛騰三千六百傍門法不識隨形晝夜人有緣遭遇明師指頃刻之間造化生一炁循環無阻礙散在萬物與人身達人採得先天炁一夜雷聲不暫停電光熌熌無窮數二炁相交豈有形摧塌天
關無可比雷電風雨一齊生顛倒顛時交換位無量火炁亂崢嶸虎繞藥罏爭造化龍蟠金鼎要飛騰四象五行歸戊己烹鍊金液混元晶萬朶紫雲籠北海千條百脉撞崑崙真炁輝輝星斗暗紅光赫赫太陽昏加減自然分進退前弦後弦定其真丹頭老嫩須卡認抽添運用片時中結胎火候有時刻真火炎炎燒宇宙乾坤上下盡通紅一水一火分爻象一升一降自浮沉一來一去分賔主一前一後有君臣一陰一陽為天地一剛一柔自
均勻冬夏二至為節候春秋二分定寒温往來上下無形象循環晝夜有時辰若非土祖相傳訣豈知大道片時功驅回斗柄玄關理斡轉天關萬象通片餉龍虎頻頻闘二物交合頃刻中擒得猩猩俱鶻突混混沌沌未分明此時木金交併法真鉛真汞天地晶只此火候金丹訣全憑交結在黃庭混元一炁千年藥萬劫常存不夜春三千刻內嬰兒象百日功夫造化靈十月鍊成純陽體自然寒暑不來侵瑞氣彩雲遮五體鸞鶴對舞而前迎
玉女雙雙持紫詔名曰方號喚真人金光罩體人難視節制儀威左右行仙鶴接引朝元去白日飛昇謁上京
子／宗教／正統道藏／洞真部／記傳類／歷世真仙體道通鑑／卷之十　醎十／玉子(P.第08冊　402-1)..[上海涵芬樓影印本]
玉子
玉子者姓章名震南郡人也少學眾經周幽王徵之不出乃歎曰人生世間去生遠去死轉近矣但貪富貴不如養性命盡氣絕則死位為王侯金玉如山何益形為灰土乎獨有神仙度世可以無窮爾乃師桑子具受眾經乃別造一家之法著道書百有餘篇其術以務魁為主而精於五行之意演其微妙以養
性治病消災散禍能起飄風伐屋折木作雷雨雲霧能以草芥瓦石為六畜龍虎立便成行分形為數百千人能步涉江海含水噴之皆成珠玉遂亦不變也或時閉氣不息舉之不起推之不動屈之不曲伸之不直百日數十日乃復起與弟子行各丸泥為馬與之皆令閉目須臾皆成大馬乘之一日行千里又能吐氣五色起數百丈飛鳥過指之即墮地臨淵投符召魚鱉即皆上岸又能使諸弟子舉眼即見千里之物但不能久也其務魁時
以器盛水著兩魁之間吹而噓之水上直有赤光輝輝起一二丈以此水治百病病在內者飲之在外者澡之皆便立愈後入崆峒山合丹白日昇天
子／宗教／正統道藏／洞真部／讚頌類／諸師真誥　鳥一／火官誥(P.第09冊　420-2)..[上海涵芬樓影印本]
火官誥
四元四品考較火官運扶乾健德合離明居太陽丹天之中統左府注生之籍盛德在火炎帝持衡功參佐於三元氣運行於四月駕赤龍而行南陸照明熒惑之宮燭朱陵而顯丹臺煥赫文昌之府輝輝朗耀炳炳照臨大悲大願大聖大慈赤皇上品三炁火官炎帝真君洞陽大帝南丹紀壽天尊
子／宗教／正統道藏／洞真部／讚頌類／生天經頌解　鳥七(P.第09冊　447-1)..[上海涵芬樓影印本]
真炁所有清靜光明虛白晃曜
虛白靈光晃太空　輝輝煥煥古今存
莫將明月清風諭　風月何曾得久停
子／宗教／正統道藏／洞真部／表奏類／太上濟度章赦／卷上　官七／章　一／延生解厄延壽章(P.第09冊　521-1)..[上海涵芬樓影印本]
延生解厄延壽章祈壽用
臣夙藉慶基生逢昌運佩鸞圖而領教承鳳
牒以學真亶賴帡幪若為報稱輒瀆千鈞之聽庸陳一得之愚仰冀高明俯垂監察臣謹據齋意臣切惟人情欲壽大德好生儻運限有犯於威躔致身命或臨於屯否易逢厄疾曷保年齡今某人藉祖宗積累之功膺門戶付託之任欲祈眉壽或衍遐齡庸安樂於期頤勿馳驅於障難子孫昌熾富貴利宜自非玄造之慈觀焉得黃垓之佚老謹為拜章一通上聞三天伏望廣運深仁廓施惠澤特降敕命行下三界十方合屬玄曹為某人辟斥
凶星斷除戾炁冤愆頓釋身心雙隆八節四時纖災無惹常居吉慶永處福齡百歲周圓一身康泰臣謹為上請天曹解厄去禍君益算延壽君五方生炁君六甲將軍主消炎度厄益命除邪太和真一好生君萬福君解刑度厄君益壽延命君請命好生君保命生炁君收刑卻煞君斬絕刑煞增益壽命萬福君運炁君解厄君南上君司命君司錄君太白明星君拘魂拘魄君財庫君祿庫君定名玉曆君各五人官將各一百二十人主落除死
籍注上生名收𦍙君斷𦍙君破𦍙君各一人官將各一百二十人主解除𦍙厄拔贖壽命東斗主算君西斗紀名君北斗落死君南斗上生君中斗大魁君各一人官將一百二十十人主度脫五行災厄增紀壽算六十甲子從官吏兵主張解年窮算盡之厄消除命衰運敗之災五方五帝君從官吏兵各乘本方真炁執符持節上詣二十三天星宿玉曆之宮檢尋命籍增注年齡延命大將軍兵士千二百人主解消災厄增益年命明堂君南昌
君朱陵君黃老君天魂地魄君各一人拔命君十二人鼎倉玉女五人五緯玉女起生玉女玉曆玉女各一千二百人主度脫年命增壽延生諸部官君和合保護解除二十四厄增延壽算即俾某人命運亨通災危驅遁福祿興萃壽算延長無難無災多祥多慶雲仍袞袞門戶輝輝以為效信
子／宗教／正統道藏／洞玄部／威儀類／靈寶領教濟度金書／卷之十三　伐四之一／科儀立成品　二祈禳開度通用　二／進拜朱表儀／各稱法位(P.第12冊　164-2)..[上海涵芬樓影印本]
各稱法位
具位臣某與臨壇官眾等謹同誠上啟
太上無極大道虛無自然元始天尊太上虛皇玉晨大道君萬變混沌玄元老君玄都玉
京上帝高真萬天上帝東華上相木公道君西靈太妙金母元君太上丈人天帝丈人九氣丈人上相丈人太陽上皇道君太陰聖后元君南辰六闕上真道君北極九府上真道君三元三官帝君五老五靈帝君玄中大法師三天大法師玉清上相大羅無極神公泰玄上相天機內相天機上相天樞使相天樞左相天樞右相天曹諸司真君天曹門下上官典者引進仙官上章詞表靈官三天門下上仙上神上靈真君十方至真飛天神王五
嶽真君太平下教二十四真人三洞三乘經籙法中神仙將吏流傳至教經籍度師得道真人正一嗣師系師真人太歲尊神土地主執三界官屬一切威靈臣聞丹谷凝虛耀金光於絳日玄峰回妙混玉彩於朱霞黃庭流偃月之輝紫戶煥靈煙之景英元內拱羅九室以珠聯儀璘旁昭會三宮而璧合上契虛無之聖境下符妙有之神廬飛步乘飆精思御炁臣以遊心塵外寄跡寰中七經騰碧玉之輪鬱羅日近八緯運玄珠之駕華蓋雲開
佩師渥於丹圖膺帝恩於紫策兢兢寡過切切立功緬惟下教以騰芳盍贊上乘而毓秀今有某人伏為某事乞進朱表仰瞻碧落上煥玄虛七寶瓊臺金闕貫清微之界三華琅座玉京凝紅映之區靈光燦而鬱勃通明真景旋而彌羅長耀輝輝炁運拱劫仞以虛圓朗朗神交御泥丸而妙密伏願紫關洞徹黃道昭回九靈飛鳴玉之聲奔飛浩炁八威振流金之武嚴攝罡風乘霏霧以高躋登長虹而直上流珠御景拱獅座之威顏金華乘晨
綴螭坳之班列階升奕奕几奏依依遂微臣造請之忱副齋主皈依之願臣下情不勝激切望恩之至謹稽首再拜
重鳴法鼓
子／宗教／正統道藏／洞玄部／威儀類／靈寶領教濟度金書／卷之十四　伐四之二／科儀立成品　三祈禳開度通用　三／金鐘玉磬儀(P.第12冊　168-2)..[上海涵芬樓影印本]
伏以方涵潤潔靜粹端溫凝中正之奇材泗浮球瑞煥泓澄之異稟崑胤琳珍清音振肅於鸞臺隱韻飄揚於鳳虡聲馳六合來冥宰之飆車響答九幽輅陰靈之羽駕惟靜感靜以和召和等碧玉以輝輝入黍珠而勃勃
高上太虛　碧宮紫房　玄壇制器
玉磬琳琅　霞霄振舉　乾坤合張
陰生梵唱　流演玄綱　慶雲生門
普濟存亡　克成高仙　永處福鄉
和與道合真
鐘磬交振
子／宗教／正統道藏／洞玄部／威儀類／靈寶領教濟度金書／卷之十七　伐六之一／科儀立成品　六祈禳開度通用　六／開啟祝幕儀(P.第12冊　183-1)..[上海涵芬樓影印本]
臣聞金闕玉房紫煙聳鬱羅之妙瓊林琪樹碧霞旋劫刃之玄凝三素以峨峨混九靈而眇眇雲階七仞升龍朗耀於青琅月陛九成
翔鳳盤旋於玄璐雉扇擁流瓊之鸞旂飄曳玉之庭梵炁回旋御太虛而散耀神光洞朗煥無色以通明上聖攸宗下仙莫邇以今伏為某人崇建某齋恭遵丹笈肅建玄壇象玄都寶界之崇彷玉京神山之邃變凡作聖霓旌光列於螭坳化幻成真霄蓋回旋於獅座降翠華之寶御鳴清蹕之琅音珠箔玲瓏中拱虛無之聖綉幃絢爛內迎妙有之尊仰芝陛以崇嚴企騫墀而峻極臣等簪紳效職劍履趨朝願潔己以階升鸞行肆覲庶傾心
而几奏龍御揚休願惟堂陛之截然況復屏帷之肅若敢干風憲自速天章具有表文謹當宣奏
宣表
表文敷露聖鑒昭彰願洪造之穰穰副丹誠之懇懇天威咫尺曲垂與進之恩民欲鋪張庶滿對揚之願珠簾高捲翠箔齊張再拜皈依玉音稽首
法事
玉鉤褰翡翠之簾光依日月金陛御狻猊之
所班會風雲靈光奕奕以回旋神景輝輝而嘯朗班聯玉筍聿殫事帝之恭座列金芝庸罄承天之敬敢遵丹笈式暢玄科法眾運誠恭趨玉陛
子／宗教／正統道藏／洞玄部／威儀類／靈寶領教濟度金書／卷之十九　伐七／科儀立成品　八祈禳開度通用　八／立真師幕儀(P.第12冊　196-1)..[上海涵芬樓影印本]
某謹上啟
三洞四輔經籙法科祖玄真師列位真人經籍度師列位真人切以教闡玄元瑤範開先於西蜀齋嚴靈寶瓊章丕振於東吳提幽顯以乘晨浹圓方而啟旦孰主張是夙欽道德之巍巍式輔翼之期罄忠誠之皎皎以今奉為某人建某齋惠徼真馭開朗宗乘伏念某夙藉慶基幸逢昌運七經八緯莫觀妙於黃
房四雌五雄未凝玄於紫戶疏煙林之步武回塵棘之精神切切惜分悠悠進寸況齋功妙密羅萬帝以臨軒壇律精嚴檄千真而校錄格未諳於俯仰心莫契於威儀豈輅洪禧徒罹玄憲敢冀曲提後學許紹先猷扣清宸九虎之關為敷丹愊降黃道六龍之御請霈玄恩庶得鳴玉召靈流金滅試朱章露奏輝輝登騫翠之林丹笈霞披勃勃恍玄珠之會敷善功於遐邇圓齋事於始終疏牘啟壇謹當敷露
宣疏
疏文控露師聽昭回願風御之遲留勒雲輿之暫駐玄壇宣德期克享於天心丹闕頒恩諒昭從於人欲敷心激切皈命勤渠某不勝虔禱之至
子／宗教／正統道藏／洞玄部／威儀類／靈寶領教濟度金書／卷之二十六　罪一之二／科儀立成品　十五祈禳開度通用　十五／三官醮儀(P.第12冊　244-1)..[上海涵芬樓影印本]
三官醮儀
法事同前
具位奉行某齋法事臣某與臨壇官眾等同誠上啟
太上無極大道上元一品賜福天官大帝君中元二品赦罪地官大帝君下元三品解厄水官大帝君三元三宮二十七府陰陽水火生死罪錄官三元百二十曹仙官僚屬掾佐合會威靈臣聞道判鴻濛二極分羅於二氣政敷混洞三元列御於三靈範圍紫極之神機統制玄都之化籥威儀翼翼昭雨露以無私憲令輝輝煥日星而有赫握司陰司陽之
柄秉主生主死之權聖德春融神威冬肅以今齋主某人開度亡故某提攜幽爽流演宸慈惟宣德裁成允藉三宮之仁渥而體道化育亶茲九府之慈觀爰陳蘋藻之恭恪寓藿葵之敬伏願雲輿順動離玉闕之森羅風駟飛馳御瑤壇之煒燁千官雨集萬騎雲從鑒茲丹悃之誠俯賜玄恩之被臣不勝激切之至謹稽首再拜奉請
請聖
子／宗教／正統道藏／洞玄部／威儀類／靈寶領教濟度金書／卷之二十七　罪二／科儀立成品　十六祈禳開度通用　十六／分燈儀(P.第12冊　248-2)..[上海涵芬樓影印本]
臣聞一生二二生三三生萬物地法天天法道道法自然降三天無量之慧光拯十極有情之昏暗朱燼明而一朝晃朗丹心徹而九夜昭融假玉笈以宣通憑金符而播告幽關肆闢共瞻碧落之輝輝冥路宏開咸仰清虛之燦燦回輝神咒謹為宣揚
九陽至精　三天道明　日月神華　星光合明
三華寶耀　混合群精　三寶發華　慧光發神
長降飛玄　下燭幽明　慧光一照　遍徹十方
三塗罷對　五苦停酸　火山息焰　冰消雪扃
刀化玉樹　劍變騫林　鐵城摧毀　魂升玉清
臣今上請　願賜開明　日月靈童　星光真人
一十二員　稽首奉行　分燈慧光　照徹寒庭
和與道合真
子／宗教／正統道藏／洞玄部／威儀類／靈寶領教濟度金書／卷之三十五　罪八之一／科儀立成品　二十四祈禳開度通用　二十四／三塗五苦燈儀(P.第12冊　300-2)..[上海涵芬樓影印本]
五苦之輪第一名為色累苦心門一切眾生馳騁淫心恣縱情慾身謝之後受泰山地獄之苦今有齋主某依按科格然懺神燈請降
飛度色累戶靈官奉為亡故某溥及幽冥冤親平等落滅飛度色累之門解釋心神之苦伏願蒼靈降澤黑鬱承恩一性圓靈步清明之正路六塵蕩滌回昏昧之迷途躡景常陽升神空洞清眾運誠虔恭讚詠
智光普耀天尊
焚符
天尊說法御虛玄　湛露輝輝下九天
嚴日融怡冰浦暖　和風披拂火池寒
宸恩煥爛塵愆盡　色累消除罪日閑
今日神燈都照破　苦心飛度免沉論
轉輪聖王天尊
旋行至苦神門
子／宗教／正統道藏／洞玄部／威儀類／靈寶領教濟度金書／卷之四十二　周一之一／科儀立成品　三十一開度黃籙齋用　一／九朝行道儀　第一日早朝／重稱法位(P.第12冊　344-2)..[上海涵芬樓影印本]
重稱法位
具位臣某謹同誠上啟
虛無自然元始天尊無極大道太上道君太上老君高上玉皇十方已得道大聖眾至真
諸君丈人三十二天帝君玉虛上帝玉帝大帝東華南極西靈北真玄都玉京金闕七寶瓊臺紫微上宮靈寶至真明皇道君三十六部尊經玄中大法師上相上宰上保上傅太平下教二十四真人西城總真王君太乙真人東嶽上卿司命茅君定錄保命二真人名山洞府得道神仙三界官屬一切真靈臣聞道冠玄元御群靈而啟旦教尊靈寶撫九壑以生春法輪興龍漢之先玄機振鶴鳴之後九幽科品輝輝而玉匱宣光三籙威儀朗朗
而金真演妙敷黃素齋修之典示紫清懺謝之門惠藹幅員澤周鬱絕期返魂於黑壘盍皈命於玄壇拜手傾葵馳心采菲今齋主某仰慮亡過某劫終劫始身後身前三業紛紜溺愛河而飄浪六塵顛倒翻慾海以流吹受中昧杞柳之資就下踐荊榛之逕綱常霧寒罔思策馬於畏途禁戒煙迷弗念牧牛於順境東岱之金科井井北酆之玉律昭昭致二豎以乘危鼓三彭而搆釁泬寥鬼域陰陽之業網千尋冥漠神鄉水火之冤輪萬仞寒心
莫訴援手誰伸匪上叩於九清曷下提於五濁爰崇月陛恭啟雲囊龍璧輸誠寶花散綠羅之界鳳繒納款瑞煙飛紫禁之方為首過於千生希垂恩於萬死仰冀玄雷錫軫蒼昊垂憐念飛天神人啟紫陽之瓊蘊召神霄玉女開內禁之華堂頒金籙以泰寒庭降玉符而開夜府金雞豎曉罪無大小以冰清丹鳳銜春過有顯微而雲散預騰勝寶珠之會登浮黎碧玉之墟蒙如螻螘之忱允拜鴻厖之造齋主某凝神觀妙涵濡道德之風視履酣
和沈浸詩書之味和氣熙熙於廈屋祥煙燁燁於春臺純嘏所覃繁釐攸萃上願天元澄晏地紀昭寧風雨和平儀璘朗耀三乘流衍翼洞輔以光明九醜潛藏育黔黎而安泰闢丕基於六合凝景命於萬年動植飛潛遂生生之正性蛸翹蠢動陶化化之神機則上明天尊大慈之化下副臣等皈命之忱謹啟以聞
發願
子／宗教／正統道藏／洞玄部／威儀類／靈寶領教濟度金書／卷之四十八　周三之一／科儀立成品　三十七開度黃籙齋用　七／九朝行道儀　第三日早朝／宣詞(P.第12冊　372-2)..[上海涵芬樓影印本]
宣詞
按如詞言情深激越臣聞九炁絪縕拱清徵於宸極五靈煥爛契碧落於霄維上超生魄
於朱宮下度死魂於黑府金璫玉珮希微宣採萃之奇鳳簡龍文微妙示衛靈之典流陽精於五臟敷神景於百關宴景度生迴骸起死今齋主某洗心謁帝勵志朝天嗟逝魄之汨湮久淪陰翳痛元神之陷溺莫復陽靈凜凜而丹素誰矜切切而紫清莫籲爰崇星陛肅啟雲籤若木流精瑞藹耀燭龍之旦騫林散彩祥光敷律鳳之晨奏金薤以琳琅散玉華而縹緲黃麾曉仗拱奕奕之神光紫禁朝班仰輝輝之祖炁五老啟途於瓊梵群仙策
駕於瑤空羽蓋流明宛若香林之會霓旌順動何殊黎土之朝降五色之恩綸提萬塵之苦爽願垂天聽俯察民情灌沐陽精為雪陰精之垢返還生炁俾消死氣之塵一時生神千齡御景溥天人之均慶合家國以沾恩以今清旦陞壇行道請法眾等運茲初捻上香願此香煙騰空俓上供養
無上至真道寶大羅元始天尊金闕玉皇上帝無上清微天宮真仙眾聖臣等皈身皈神皈命首體投地仰依
太上三尊願以是功德歸流社稷尊靈宗祧先聖伏願金枝衍慶玉葉生輝鳳葆飛空高步流珠之邃龍旗翳景永垂積翠之玄亘萬古以長存後三光而不老
皇帝軋坤孕粹河洛昭符乘六龍以御天位尊北極策八駿而行地道授西崑垂衣齊東岱之齡御履並南溟之福著柔嘉於彤館敦孝友於青宮月塞威馳耀旂常之巨績雲臺譽藹華竹帛之元勛今故燒香自皈依
師尊大聖眾至真之德得道之後保天長存
和與道合真
以今清旦陞壇行道請法眾等運茲二捻上香
願此香煙騰空俓上供養
元上至真經寶玉晨靈寶天尊紫微天皇大帝禹餘天宮真仙聖眾臣等皈身皈神皈命首體投地仰依
太上三尊願以是功德皈流齋主家九玄七祖故往靈儀伏願東闕標名南宮記字辭六六陰壘頓疏有漏之塵超九九陽都永御無
為之炁攀龍鱗於億劫垂燕翼於垓齡齋主某識燭千齡胸涵萬頃志超浩渺朝陽騰若鳳之音學富淵源月旦藹猶龍之譽樂瓊枝於鴈序敦玉樹於鯉庭珠履駢駢侍金谷春風之座翠裀侃侃映瓊霄秋月之簾今故燒香自皈依
師尊大聖眾至真之德得道之後昇入無形和與道合真
以今清旦陞壇行道請法眾等運茲三捻上香
願此香煙騰空俓上供養
無上至真師寶五靈玄老天尊紫微北極大帝救苦青玄大帝后土皇地祇大赤天宮無邊聖眾臣等皈身皈神皈命首體投地仰依太上三尊願以是功德皈流普天率土中夏外夷九流四民六軍百姓伏願河清海晏天成地平月淡柳營閑宵聲於刁斗風清枌社動曉影於犁鋤承家富倉廩之藏繼世振箕裘之舊簫韶庶政敦金章袞綬之材冠帶百蠻應紫蓋黃旗之運臣等師資同學父母親
緣性悟大乘名刊小有見在固三田之雲液悟天地根既往超九空之霞輝出陰陽域今故燒香自皈依
師尊大聖眾至真之德得道之後長享自然和與道合真
禮方　　懺悔　　三啟
三禮
子／宗教／正統道藏／洞玄部／威儀類／靈寶領教濟度金書／卷之四十九　周三之二／科儀立成品　三十八開度黃籙齋用　八／九朝行道儀　第三日午朝／宣詞(P.第12冊　377-1)..[上海涵芬樓影印本]
宣詞
按如詞旨備極忱恂臣聞道冠玉清耀混元之鳳篆教敷金策垂洞景之龍章融神化而
嬰姹回靈參聖機而猷孩兆質九和十合凝萬炁以齊仙七混五成徹百神而會道先天起死大地回生昭乾坤化育之玄體離坎裁成之妙內令英粹外拱威靈今齋主某邇軫遊精遐矜苦爽百骸淪夜已風靡於陰形萬竅沉宵久露晞於陽質孰沛返生之惠俾膺起死之恩爰潔茨簷聿修芝陛烏輪煥晝經天散彩於朱霞獅座浮空耀日流精於碧靄月磬響飛龍之調風笙聞神鳳之吟寶蓋中羅耀玉葩之鬱鬱朱旛旁拱燦金蕊之輝輝
來萬里以班朝會千真而乘景仰瞻龍御凝白玉三炁之華俯綴鴛行覲紫金億光之座傾心玄澤稽首洪恩願敷錫福之仁重罄丹誠之禱真神融混俾經絡榮衛以復形靈景化生庶魂魄精神而返質枯骸委炁白骨成人溥幽顯以蒙休合天人而受慶以今臨午陛壇行道請法眾等運茲初捻上香
願此香煙騰空俓上供養
無上至真道寶大羅元始天尊金闕至尊玉皇上帝無上清微天宮真仙眾聖臣等皈身
皈神皈命首體投地仰依
太上三尊願以是功德皈流社稷尊靈宗祧先聖伏願龍旒侍聖鳳履賓天開寶運以當千栖真紫府蔭璇圖而逾五宴景玄都
皇帝德邁勛華功高履發天極升降之域文德班香日輪出入之區武功造夏儲宮著象賢之孝禁庭昭佑聖之徽襲虎分茅拱神畿而布化垂魚佩竹臨聖甸以宣仁秩秩一同優優三異今故燒香自皈依
師尊大聖眾至真之德得道之後保天長存
和與道合真
以今臨午陞壇行道請法眾等運茲二捻上香
願此香煙騰空俓上供養
無上正真經寶玉晨靈寶天尊紫微天皇大帝禹餘天宮真仙聖眾臣等皈身皈神皈命首體投地仰依
太上三尊願以是功德歸流齋主家七祖九玄無邊靈識伏願萬神返本一炁還元乘渺莽駕虛無迅驂聖軌簸鴻濛騎汗漫高策仙
蹤注南上之生名落北酆之死錄齋主某冰壺瑩潔玉尺端方斗轉龍躔永錫九靈之正炁星回鳳曆常依八景之祥光進吉曜於身宮退威芒於限位風陪九萬行看紫祓之輝輝春曆八千坐閱綵衣之袞袞今故燒香自皈依
師尊大聖眾至真之德得道之後昇入無形和與道合真
以今臨午陞壇行道請法眾等運茲三捻上香
願此香煙騰空俓上供養
無上至真師寶五靈玄老天尊紫微北極大帝后土皇地祇大赤天宮無邊聖眾臣等皈身皈神皈命首體投地仰依
太上三尊願以是功德皈流羅酆真宰泉曲靈祇幽夜曹僚冥途主執普願憲天布惠體道與慈五苦停輪刀劍化騫林之秀三途罷對冰炎變蓮沼之芳俾幽壘以開春庶陰關而啟旦仁勛日皎登天上之仙班愛績風聞襲人間之貴秩次願煙林逸士雲水高人入
希夷門悟九還於聖谷登玄妙域精七返於神爐永無魔試之干頓悟真常之道今故燒香自皈依
師尊大聖眾至真之德得道之後長享自然和與道合真
禮方　　懺悔　　命魔
步虛　　三啟　　三禮
子／宗教／正統道藏／洞玄部／威儀類／靈寶領教濟度金書／卷之五十　周三之三／科儀立成品　三十九開度黃籙齋用　九／九朝行道儀　第三日晚朝／宣詞(P.第12冊　381-2)..[上海涵芬樓影印本]
宣詞
按如詞旨備切忱恂臣聞金籙敷羅闢升天
之慧徑玉文宣告廓超地之靈衢龍符煥而百寶流華鳳戒宣而九真耀彩靈光遐暢浮飛爽於幽寥祖炁周流導生神於陽混三洞之瓊篇演妙九幽之琅範宣玄與生俱生未度者度今齋主某傾心紫極稽首青冥提黑狴以高征幸承湛露駕朱龍而上邁允藉靈飆匪由浩蕩之恩曷沛濃瀼之祉爰依黃律恭啟玄壇雲歛霄輝流素金於萬宇星凝夜炁耀瑤玉於千林靈煙舞而華蓋張神燈朗而長庚吐天花散翠映羽葆以低回神虡流
珠擁霓旌而晻藹三靈交會億聖森羅中凝混混之神輝旁聽琅琅之梵響鴛班激越誠恪罄於九朝鳳詔輪囷恩願終於八陛亟超舊爽快整新儀名列太玄敕制魔而保舉神朝三素檄靈童而送仰徑登元始之天永宴虛皇之境恩沾幽顯化洽人天以今清夜陞壇行道請法眾等運茲初捻上香
願此香煙騰空俓上供養
無上至真道寶大羅元始天尊金闕至真玉皇上帝無上清微天宮真仙聖眾臣等皈身
皈神皈命首體投地仰依
太上三尊願以是功德皈流社稷尊靈宗祧先聖伏願怡神鳳館御炁龜臺聖祚開祥蔭璇圖而地久神孫介壽衍瑤泒以天長
皇帝政恊虞謨化敷禹貢雲炁望蓬萊之頂壽聳千齡天潢接崑崙之源福流千載覽德輝於釣築觀治象於梯航德冠六宮服雉拱椒房之懿孝彰三極鳴雞侍鳳扆之朝熙赤縣於覆盂厚蒼生於奠枕今故燒香自皈依師尊大聖眾至真之德得道之後保天長存
和與道合真
以今清夜陞壇行道請法眾等運茲二捻上香
願此香煙騰空俓上供養
無上至真經寶玉晨靈寶天尊紫微天皇大帝禹餘天宮真仙聖眾臣等皈身皈神皈命首體投地仰依
太上三尊願以是功德皈流齋主家九玄七祖故往靈儀伏願冤冤解悟業業清夷凝玄妙珠照心花而一塵不立懸光明鏡廓性蕊
而萬景俱融旋行玄紀之中高步妙綱之表齋主某三元薦祉五福扶衰綠鬢朱顏耀昌時之簪紱厖眉皓首傳奕世之衣冠華池湛湛於玄泉天谷輝輝於丹液東儲紀字開方丈之靈蹤南極刊名躋空同之仙軌今故燒香自皈依
師尊大聖眾至真之德得道之後昇入無形和與道合真
以今清夜陞壇行道請法眾等運茲三捻上香
願此香煙騰空俓上供養
無上至真師寶五靈玄老天尊紫微北極大帝救苦青玄大帝后土皇地祇大赤天宮無邊聖眾臣等皈身皈神皈命首體投地仰依太上三尊願以是功德皈流玄壇內外侍經護法衛真滅魔達信通誠飛符傳檄監臨受事一切靈聰並願朱格登勛玄功證品侍宸金闕膺紫策以輝華進秩玉京紀丹書而煥映次願臣等同齋羽士列職壇員聖澤天涵神威春育宥過無大毋書五帝之金科罪疑
惟輕免紀四司之玉律俾道心之開發庶德性之圓通今故燒香自皈依
師尊大聖眾至真之德得道之後長享自然和與道合真
禮方　　懺悔　　三啟
三禮
子／宗教／正統道藏／洞玄部／威儀類／靈寶領教濟度金書／卷之五十三　周五／科儀立成品　四十二開度黃籙齋用　十二／六上轉經儀／第三日早朝(P.第12冊　401-2)..[上海涵芬樓影印本]
第三日早朝
入壇
具位臣某恭焚寶香虔誠上奏
太上無極大道元始天尊太上道君太上老君玉皇大天尊玄穹高上帝神霄九宸上帝五靈五老上帝十方靈寶天尊三寶丈人三寶帝君三十二天帝君太陽太陰五星五斗璿璣玉衡一切真宰諸天聖眾天真大神上
聖高尊諸天丞相南昌上宮韓司主錄監生大神度人不死尊神度世司馬大神好生韓君丈人南上司命司錄延壽益筭度厄尊神迴骸起死無量度人五帝護魂侍魄養炁通血中主君五天三界大魔十方無極飛天神王長生大聖無量度人君玄中大法師妙行真人天真皇人太極太虛真人太極左宮仙翁冲應真人玄都玉京金闕七寶瓊臺紫微上宮侍經玉郎玉童玉女神仙靈官靈寶領仙監齋飛龍騎吏玄壇受事香官使者左右
龍虎君虛空下降應感靈司仗此真香普同供養恭望洪慈俯垂省錄臣聞經尊靈寶二章藏妙於紫微道冠真常三篇傳宗於碧落赤城闡十玄之旨丹淵昭八緯之功符雌雄而奕奕聚煙混合祖炁企儀璘而輝輝停景還返靈光中凝則功滿德就之可期外運則消災禳害之克冀修行有翼應感無為今有齋主某開度某普及幽冥冤親平等崇建無上黃籙大齋乞於齋次升壇行道轉誦
太上洞玄靈寶無量度人上品妙經期輅洪
恩曲符丹禱臣等恪遵齋戒恭按威儀異口同音閱瓊房之妙韻調聲正氣誦瑤室之靈音徼玉虛以輅龍光開金剛而敷鴻渥以茲功德上獻
洞天福地治化靖廬名山大川五嶽五鎮羅酆鬱絕泉曲河源九壘九幽四海四瀆五湖七澤主宰仙真地水二司曹寮案掾城隍社令五道溟泠冥路幽關無鞅數眾恭願仁齊元始功佐虛玄承天符而職簡書春回筆下握帝章而典錄籍陽布寰中雖操憲網以凜
如每運德機而蔚若回度玄壇係薦亡魂蠲無名垢赦有業愆嘯命寒庭黑籍斷除於死蒂提封夜壑丹編列紀於生根化火池冰沼以溫涼變劍樹刀林而清淨三塗噓暖五苦生春普該動植之繁各遂飛潛之樂臣無任激切懇祈之至皈依三寶
三皈依
宿命讚如前
今當肅啟琅函宏披寶蘊恭願聞經了悟體道慈悲即俾亡故某出生死輪獄吏免拘留
之苦超陰陽域鬼官有侍衛之榮掃方域以空虛泝圓霄而浩蕩神人交泰品物咸寧稽首皈依無極大道
平座讚
玄蘊咒
請轉寶經
眾誦經
結經
仰惟三寶慈尊十華上聖俯垂洪造願賜證明以今奉為齋主某崇建
無上黃籙大齋開度亡故某乞於齋次升壇轉誦太上洞玄靈寶無量度人上品妙經上獻
洞天福地治化靖廬名山大川五嶽五鎮羅酆鬱絕泉曲河源九壘九幽四海四瀆五湖七澤主宰仙真地水二司曹寮案掾城隍社令五道溟泠冥路幽關無鞅數眾並已周圓伏願九壘書勤八靈奏善暖律噓陽於寒谷曦輪騰景於幽都慰下愚叩地之恩沛上聖昭天之澤即俾亡故某地根斬絕天果榮盈
疾部衛疾超凌永辭陰夜勿拒遏勿容隱俓睹陽晨陰官校績以升班冥掾酬勛而遷賞常生善念普斷惡緣為如上緣念度人無量天尊
三聞經　　發願　　復爐
出堂頌　　下壇　　回靜默
謝師
子／宗教／正統道藏／洞玄部／威儀類／靈寶領教濟度金書／卷之五十四　周六／科儀立成品　四十三開度黃籙齋用　十三／謝恩醮儀／重稱法職(P.第12冊　410-1)..[上海涵芬樓影印本]
重稱法職
具位臣某與臨壇官眾等謹同誠上啟
太上無極大道虛無自然元始天尊妙無上帝虛皇玉晨大道君靈寶天尊妙有上帝萬變混沌玄元老君道德天尊至真大帝昊天至尊玉皇上帝紫微中天北極大帝太微上宮天皇大帝高上神霄玉清真王長生大帝東極救苦青玄天尊運明保元上帝南極朱
陵大帝后土皇地祇十方無極太上靈寶天尊東華青童大道君青金丹皇大道君九天生神上帝三十二天上帝五靈五老上帝上清十一曜上真道君南辰六闕上真道君北極九府上真道君二十八宿星君泰玄樞機三省諸相天君天地水三元帝君北極四聖真君玄中大法師真君三天大法師真君靈寶經籍度師真君監齋大法師真君十方無極飛天神王五天三界大魔王三洞四輔經籙法科高真上聖三天門下三元真君直日
引進仙官上章詞表靈官本靖諸省府院司仙靈官吏五嶽五帝真君五天聖帝北陰酆都大帝水府扶桑大帝洞天福地靖廬治化仙官本靖祖玄真師列位真人經籍度師列位真人城隍社令里域土地虛空鑒察一切真靈臣聞虎關威峻莫穩步於階升龍御恩隆獲馳神而几奏幸罄齋修之素悃再殫薦獻之丹忱大赤金書雖陸離於雨露女青玉律恐赫奕於雷霆亶冀海涵庶逃山負以今香殘玉篆燭暗金輝雲和收縹緲之音梵響
息琳琅之韻前瞻翠節將返景於層霄後矚朱旛行回光於遙極天駟逶迤而旁邁雲龍搖曳以高征三界旋班諸天復位運元會道融萬炁於泥丸合景凝真混百神於玄牝臣等涵濡靈彩游詠恩波睇奕奕之華房金光澄寂仰輝輝之妙境絳彩虛圓臣等不勝攀戀望恩之至謹稽首再拜奉送
回軿頌
子／宗教／正統道藏／洞玄部／威儀類／靈寶領教濟度金書／卷之五十九　發一／科儀立成品　四十八開度黃籙齋用　十八／九鍊返生儀／第一鍊／吟功德金色光讚(P.第12冊　443-1)..[上海涵芬樓影印本]
吟功德金色光讚
功德金色光　輝輝開闇幽　華池流真香
蓮蓋隨雲浮　千靈沖元和　常居十二樓
急宣靈寶旨　自在天堂遊
俓離惡趣天尊
子／宗教／正統道藏／洞玄部／威儀類／靈寶領教濟度金書／卷之六十一　發三／科儀立成品　五十淨供合用　二／玄都大獻玉山淨供儀　二(P.第12冊　473-1)..[上海涵芬樓影印本]
靈寶領教濟度金書卷之六十一　　發三
靈寶領教濟度金書卷之六十二　　發四
靈寶領教濟度金書卷之六十一　　發三
洞微高士開光救苦真人甯全真　授
靈寶通玄弘教水南先生林靈真　編
科儀立成品淨供合用
玄都大獻玉山淨供儀
門外設香案
清眾序班召魂
伏以天性虛靈奚有去來之跡地塵翳幻爰彰終始之形迷雲惟滓於三明慧日斯離於四大業輪葉葉堪嗟已死之元神冤網鱗鱗
孰軫未生之祖炁泛驚濤之飄蕩走峻坂以馳奔快樂福堂報盡尚趨於惡趣悲酸罪壘期超猶履於畏途鬼畜酬嗔神人暫喜回眸萬劫昧兔角之真空轉盻千生慘羊腸之妄垢誰為援溺庶俾凌虛惟
三天敷定慧之光則九地步真常之景今有齋主某人筵開大獻壇輅洪慈仰致敬於聖賢俯宣仁於品彙排空御炁巳飛役將之金符倒景騰霄諒煥召靈之玉勑悉風行於六道巳雷動於四生上窮碧落下黃泉遍提萬
類右秉白旄左黃鉞嚴制群魔關津無阻遏之虞里社稟送迎之令茲也靈光鬱勃梵炁彌羅珠星隱隱於疏林銀漢輝輝於遠岫天門肆闢九霄垂浩蕩之恩地戶遐開諸趣切提攜之望甘露降而醍醐味雋靈風扇而道德香浮宜申命於神威俾疾徼於靈識帝恩無外壇律有嚴法眾運誠依科攝召
灑淨
子／宗教／正統道藏／洞玄部／威儀類／靈寶領教濟度金書／卷之六十一　發三／科儀立成品　五十淨供合用　二／玄都大獻玉山淨供儀　二／誦甘露咒(P.第12冊　474-1)..[上海涵芬樓影印本]
我聞天形道貌輝輝而混合百神海欲波情
翳翳而奔飛萬炁惟昧有無於真妄斯分聚散於死生興言本始之初俱混希夷之妙金花鬱勃凝陽粹以毓天根玉樹扶疏落陰精而超地蔕三彭振伏二豎驚馳自冤魔剖破於藩籬致塵寇震凌於宮府風火寒暑燥濕之變莫際九還夢幻泡影露電之如遂臻五解回首三途之展轉驚心六趣之漂流深可悲矜孰為援拯今有齋主某人修奉玉山淨供仰承
天渥俯罄民衷靈光開宇宙之春玉符誕布
恩詔啟幽冥之旦金簡周敷徼萬類以均臨檄群靈而齊到頓還舊觀快沐新釐然念報對多岐品類不等自善道來者宜停容止自惡道至者盍整形神或死後肢體之未完或生前疾病之未治或懷冤對或抱震驚或易失於正途或巳淪於異類非假攝化曷復真元我以膺籙御圖憲天體道竭誓微忱而度死式昭大德之好生會道運神恪遵玉訣承流宣化式藉玄曹俟反景以回靈當觀光而序進參朝宸幄嚥味芳筵稽首皈依召役如
法
回靈養素天尊
子／宗教／正統道藏／洞玄部／威儀類／靈寶領教濟度金書／卷之六十一　發三／科儀立成品　五十淨供合用　二／玄都大獻玉山淨供儀　二／變浴室符(P.第12冊　482-1)..[上海涵芬樓影印本]
伏以光騰三景煥銀漢之靈芒慶藹五華挹瑤崑之神景龍負瓶而蘭池湛湛鳳灑枝而
蓮沼輝輝定水風涵灌沐一真而玉皎道山霞潤潔清萬妄以金澄大哉變化之玄至矣靈通之妙今有齋主某人修設
玄都大獻玉山淨供檄召萬類還返一源切慮歷劫寒都多生冥境客塵滓性尚纏繞於生前業垢縈心益溟濛於死後昏霧鎖重泉之杳迷煙籠積夜之幽幸藉陽光獲超陰暗匪降黃華而浴質曷朝丹禁以升神仰惟道炁充周宸輝羅絡願分靈於神水更申飭於真曹布蘭湯清淨之花霏煙滃藹飛芝液慈
悲之水寶梵騰凌疾澄眾垢以逍遙為洗群迷而容與見前清眾同為讚揚
巍巍道德尊　功行已圓齊　降身來接引
師寶自相攜　慈悲灑法水　以用洗群迷
永度三清岸　長辭五濁泥
宣變浴室符
儀璘耀彩經緯騰輝金童灑七寶之華玉女灌五香之瑞宜恢神化為滌真源謹召靈寶玄局澣濯司靈官天河東井君浣濯夫人部領幽魂分男女兩班入左右浴室隨我神運
自在沐浴
天河灌沐天尊
子／宗教／正統道藏／洞玄部／威儀類／靈寶領教濟度金書／卷之六十一　發三／科儀立成品　五十淨供合用　二／玄都大獻玉山淨供儀　二／甘露通真符(P.第12冊　484-2)..[上海涵芬樓影印本]
伏以降靈光開昏暗帝渥雲滋回法食濟飢虛宸恩雨施仰威顏之咫尺敷德悃之再三宜提品彙以開春庶饗珍羞而不夜守雄抱雌二大將各按所部部衛幽魂來詣法筵伺候受食
弘濟無邊天尊
引旛詣斛前
我聞象帝之先凝真精而獨運開天之後鼓
元炁以同流分有物有則之靈稟無形無名之粹迴黃抱紫胤火棗於玄關出青入玄毓交梨於丹谷渴飲黃華之雲液飢餐玄蕊之煙芽沖漠留丹希夷養素高步陰陽之表性命雙融超靈經緯之中形神俱妙奚驚心於六趣曷喪魄於三途自倏忽鑿七靈之扃致英元離五神之御華池風動資九穀以頤形玄谷煙生假百昌而胤質況生根淪於夜壑而死蔕昏於寒庭慘慘千齡幽幽萬劫雖形歸臭腐若無假於飼飴奈心本神奇莫遽忌
於餔餟是以
虛皇教主元始法王駕八景之琅輿擁五華之寶御靈風九奏飛龍遊戲於玉林慶雲四纏神鳳激揚於金籟紫霞羅絡碧霧流明因仙真啟請之勤敷靈寶廣大之旨謂流吹惡道悲莫悲於飢縈而羅敷善緣歡莫歡於食施有玄都大獻之訣實清微普度之恩異果奇花寶漿香飯立山盤於空界象雲廚於天中供
三寶奉千真圓虛廣獻遍群神徼十極方澤
均沾以茲法味之希夷回施幽途之沈滯庶令飽滿可免飢虛巍巍玄範之星羅赫赫丹恩之日皎今有齋主某人憫矜幽類廣闢法筵遵聖訣以敷揚徼靈斿而鑒映金章振響羽枝灑而梵炁俓行玉字飛浮雲和奏而宸輝發越帝尊克饗仙聖來歆神風陶經緯之和愛日啟圓方之瑞宜呼地類普拜
天恩俾歆供聖之餘羞克遂回靈之至願見前幽爽盡入茭筵隨我靈音從容受食
清涼甘露天尊
引旛遶斛三帀當前插
當職執水盂楊枝灑斛法眾旋行
宣甘露通真符
功德金色光　輝輝開闇幽　華池流真香
蓮蓋隨雲浮　千靈沖元和　常居十二樓
急宣靈寶旨　自在天堂遊
子／宗教／正統道藏／洞玄部／威儀類／靈寶領教濟度金書／卷之六十一　發三／科儀立成品　五十淨供合用　二／玄都大獻玉山淨供儀　二／赤明真文(P.第12冊　489-2)..[上海涵芬樓影印本]
香雲鬱鬱湛夜炁以澄清燭影輝輝象晨陽而蒨燦三寶傾光於碧落群真御景於玄虛甘露涵濡檄三途而共饗慈雲覆蔭召萬類以同歆瞻華京翠玉之尊覲東極紫金之相百關充悅萬竅豐腴諒生慶幸之心睹太平之運然食乃外假性本中空仗煙火之粧嚴慰幽靈之想慕母因外假再貪凡食之塵當悟中空疾證法身之妙惟虛所有勿實所
無乃究竟之工夫為超凌之徑路願言心聽莫墮耳聞載惟冥境輪迴體性夙淪於業垢幽途展轉形神久鬱於迷塵匪由變鍊之功曷遂升遷之樂玉杓中轉瑤漢斜飛瞻六陰之將消慶一陽之初復陶鎔陰染禮亦宜之成就陽靈時則可矣冀安和於神炁俟召役於真靈恭按科儀宣行鍊度傳符受戒保舉登真守雄抱雌二大將各按所部部衛幽魂再詣茭城伺候受鍊
十方靈寶天尊
引旛入茭城
子／宗教／正統道藏／洞玄部／威儀類／靈寶領教濟度金書／卷之六十二　發四／科儀立成品　五十一淨供合用　三／玄都大獻玉山淨供儀　三／召鍊度官將符(P.第12冊　491-2)..[上海涵芬樓影印本]
宣召鍊度官將符
上清靈寶玄壇恭奉道旨謹召朱陵火府火鍊大將軍火鍊靈官南昌上宮鍊度大將軍鍊度靈官南昌度命君度魂化形君太冥鍊屍君十方猷威大神丹靈大神皓華大神玄英大神鍊度大神變神大神復相大神正精大神火府大神返形大神返魂大神超生大
神鍊度司主鍊大將軍主水大將軍主火大將軍火池神將使者童子火鈴靈童九光童子水沼神將使者童子黃華玉女石景水母流精玉女青玄黃籙鍊魂官將火鍊童子火鍊玉女黃華蕩形玉女黃華冶鍊玉女黃華鍊質玉女黃華明眸玉女光容玉女光容童子瑩身玉女瑩身童子清神玉女清神童子發光玉女發光童子水火交光大將軍水火合形大將軍水火聚炁大將軍水火聚神大將軍金木鍊形玉女金木合炁玉女九天普
度院火府度亡真人水宮拔亡真人火鍊丹界真人水濟無邊真人水火交鍊真人鍊度合屬官吏疾速來臨聽候策召切以炁混一元高運紫虛之域功該萬有昭羅朱火之曹扶帝化翊天機恢神威提地紀旌旄赫奕布聖日於春生劍佩葳蕤敷靈風於秋殺權衡有賴陶冶無遺今有齋主某人誠罄小心筵開大獻承聖真回施之澤恢品類溥度之功六趣三途快歆霞饌九幽五苦恣享雲羞更期變鍊於陰陽庶俾飛騰於經緯芝頒方域
永停黑鬱之冤輪草鞠圜扉方契清微之仁籥茲也三華鬱秀四炁朗清蓮座浮空仰千真而監度蘭場顯設徼萬類以回靈願沛雨露之恩式闡日星之令指揮西坎建寶井以輝輝嘯命東離立神庭而燦燦黃華降結璘之粹炎光流鬱儀之精九鳳徘徊還陽靈於萬劫五龍奮迅澄陰翳於千齡永辭金剛之塵均賴玉隆之會皈心切切伺命拳拳玉清洞章謹當宣告
火鍊丹界天尊
子／宗教／正統道藏／洞玄部／威儀類／靈寶領教濟度金書／卷之七十四　殷五／科儀立成品　六十三九天生神齋用　四／請神水召魂沐浴儀(P.第12冊　579-2)..[上海涵芬樓影印本]
引導詣浴室前以水分入浴室中九霄梵炁流精鬱勃以輝輝三景靈芒耀彩玲瓏而璨璨芳雲飛煥甘露凝祥宛同東井之華池可灌北都之暗識伏望九鳳破穢使者玄壇浣濯靈官各體慈悲密垂蔭映俟沐
浴於靈爽為澡雪於暗塵發越神光湛靈源而無漏返還祖炁疏覺海以高澄稽首皈依無極大道
洒道詣鬼門上立召魂
泠泠甘露滋　法味難思議　騫香流七真
冥冥何生疑　受此法食者　生天登紫微
童子執旛
子／宗教／正統道藏／洞玄部／威儀類／靈寶領教濟度金書／卷之八十三　殷十之二／科儀立成品　七十二九天生神齋用　十三／謝恩醮儀／終獻　重稱法位(P.第12冊　632-1)..[上海涵芬樓影印本]
終獻
重稱法位
具位奉行謝恩清醮法事小兆臣某與臨壇官眾等謹重誠上啟
三寶至尊九天上帝圓穹之聖真主宰方域
之靈仙神祇內外醮筵無鞅聖眾臣聞上帝好生萬劫徯更生之惠下民惡死九重垂度死之仁勤拳奉上之恭真切應天之實德風磅礴法雨濛茸寒庭浩蕩以陽回夜壑昭明而陰散銘心語淺刻骨情深燈暗千枝落銀潢於碧漢香殘百和沉玉籟於玄虛願惟雜遝之紅塵莫挽逶迤之彩仗屬車八十一乘隱隱雲衢道炁百千萬重輝輝霄景諸天復位眾聖迴軿攀法從以無由企靈光而如在臣與醮官某不勝攀戀之至謹當奉送
子／宗教／正統道藏／洞玄部／威儀類／靈寶領教濟度金書／卷之八十六　湯一之一／科儀立成品　七十五青玄黃籙救苦齋用　三／引魂朝禮沐浴儀(P.第12冊　643-1)..[上海涵芬樓影印本]
竊以蘭池澄湛降九色之神輝芝泉潔芳流五香之妙炁真靈環拱仙聖遙臨俟召檄於魂儀即裝嚴於沐浴仰惟大道俯賜鑒知
贊引至門前
當職執旛召魂
天尊降旨下瑤臺　童子傳言地獄開
業海愛河皆息浪　鑊湯爐炭變寒灰
真符告下羅酆去　陰府迎將淨魄來
觀聽法音消罪戾　永離苦海出輪迴
竊以青玄妙炁窮三際以彌羅太乙真光普
十華而洞照甘露霑濡於碧落慈雲流演於玄虛慧力無邊既煥毀鎖張門之令威神有赫諒嚴開關啟路之儀宜邀請於真魂來參朝於聖陛今之夜伏為某人崇建某齋開度某人請命天庭召神地禁龍章飛煥疾敕制於冥曹犴獄開明已送迎於幽爽茲也銅烏聲斷玉兔光寒珠星隱隱於疏林瑤漢輝輝於遠岫舞靈旛而搖曳振金鐸以舒徐幽域遐開神儀密應願復生來之正性毋迷死去之邪源急速現形勿沈勿滯攝召梵唱謹為
宣揚
大微迴黃旗　無英命靈旛　攝召長夜府
開度受生魂
太陰冥冥黑波重　中有羅酆六天宮
萬鬼成群痛哀泣　悲惱毒烈大惡崇
無上洞音徹九夜　飄飄吹下慈悲風
吹向冤苦兆億魂　聞者奔赴寶壇中
志心召請亡故某人靈魂惟願仰承三寶
力今夜今時來附靈旛和受茲開度功德
符命通溟漠　靈旛揚晚風　遷神超北府
飛舄上南宮
志心再請亡故某人靈魂惟願仰承三寶力今夜今時來附靈旛和受茲開度功德
明梵飛玄景　開度長夜魂　遊爽赴期歸
炁炁返故根
歌六天萬鬼之章遊精蒞止吟一炁五行之韻故爽歸來陰風淅淅以遙吹淡月茫茫而斜照若微若顯非有非無可隨步於華旛庸祥趍於寶座然念有生展轉無始循環外而三生四負之冤仇內而九族七玄之爽識倘
非跋疐曷克超淩盍和會於徼臨庶齊同於慈愛共餐法味均詣芳筵再歌祕章普行攝召
三官北酆兮明檢鬼營不得容隱兮金馬驛程普告無窮兮萬神咸聽三界五帝兮列言上清急急如本章律令
志心召請亡故某人身前身後劫始劫終宗祖姻親仇讎執對一切男女等眾惟願仰承三寶力今夜今時來附華旛和受茲開度功德
乘天尊微妙之光離地禁溟濛之暗新債故冤均獲逍遙近祖遠親俱超自在第陽靈之久隔諒陰垢之交縈非假沐浴以陶形曷俾澄清而復質守雄抱雌二大將部衛亡故某普及冤親一切普承芝渥各赴蘭場清眾運誠慈悲接引
寶旛接引天尊
引亡詣浴室前
子／宗教／正統道藏／洞玄部／威儀類／靈寶領教濟度金書／卷之九十七　湯七／科儀立成品　八十六青玄黃籙救苦齋用　十四／普度淨供儀　二(P.第12冊　715-1)..[上海涵芬樓影印本]
靈寶領教濟度金書卷之九十七　　湯七
洞微高士開光救苦真人甯全真　授
靈寶通玄弘教水南先生林靈真　編
科儀立成品青玄齋用
普度淨供儀
慈悲接引天尊　引亡至浴所
焚黃炁陽精洞明符
焚普度解穢除塵符
焚普度仙衣符
清淨度魂天尊　引亡朝禮
次引旛遶斛筵插旛當中
天尊言混茫剖判真粹運行天地人雖分三極之殊精炁神實貫一元之妙迴黃抱紫出青入玄五炁朝而靈液周流兩半合而雲泉灌溉本無飢渴奚有沉淪自六賊之搶攘致七情之流浪離真喪本心心業罪之修趨死背生步步輪迴之苦是以清微教主無極道師曲闡慈悲化身救苦處青華長樂之界居東極妙嚴之宮耀百寶之光明洒一枝之甘露設立淨供濟彼飢虛期脫沉冥同登快樂
入齋意我以夙抱真元之炁身膺濟度之章庸按玄科普施法食神光璀璨攝萬類以同歸寶咒宣揚檄千靈而共享幸離冥漠來睹陽輝宜生欣慶之心共迓逍遙之路所冀同霑妙味充滿飢腸悟從前迷妄之非覺本來正真之性守雄抱雌二大將各按所部部衛形魂前來受食
清涼甘露天尊
移旛至斛前
道眾洒水如常
眾念
功德金色光　輝輝開幽闇　華池流真香
蓮蓋隨雲浮　千靈冲元和　常居十二樓
急宣靈寶旨　自在天堂遊
子／宗教／正統道藏／洞玄部／威儀類／靈寶領教濟度金書／卷之一百六　坐四／科儀立成品　九十五明真齋用　六／鍊度儀(P.第12冊　767-2)..[上海涵芬樓影印本]
真位臣某焚香奏啟
太上無極大道虛無自然元始天尊妙無上帝虛皇玉晨大道君妙有上帝萬變混沌玄元老君至真大帝東極青玄老君太乙救苦天尊運明保元上帝玉清神霄真王長生大帝南極真王朱陵大帝九微太真青童玉明大道君紫微元靈青金丹皇大道君九霄自然生神帝君度人三十二天上帝五老四梵十極十華諸天上帝太陽鬱儀帝君太陰結
璘帝君五方五德上真道君北極九府王晨君南辰六闕上道君周天經緯列宿星君三元三官大帝君三十六部尊經玄中大法師靜老天君三天大法師六合高明大帝靈寶經籍度三師君泰玄樞機三省諸相天君九天諸司真君天曹諸司真君上清黃籙院使真君南昌上宮朱陵火府主宰高真青玄黃籙左右府主宰真君九天普度院主宰真君南天度人不死尊神南極長生大君好生韓君丈人度世司馬大神迴骸起死監生大神
靈寶玄局施用仙曹三界所向仙曹聖眾三洞四輔經籙法教上聖高真祖師玄一玉輿真人寶輿真人綠輿真人太極左宮仙公沖應葛真人玄壇受事諸省府院司仙靈官吏五嶽五帝真君五天聖帝洞天福地名山大川靖廬治化仙官主宰本靖祖玄真師列位真人經籍度師列位真人北陰玄天酆都大帝東霞丹林扶桑大帝泉曲十殿真君九壘六洞諸司冥官四海四瀆三江九河溟泠大神五道大神北冥執職曹僚掾吏九州社令
司主者十方道都大主者城隍里域遠近廟貌無鞅神眾齋主家土地司命六神虛空應感鑒察威靈太歲尊神四直功曹三界符使恭望洪慈俯垂洞鑒臣聞元始開圖玉字煥明於碧落虛皇撫運金書保衛於紫微宏八極之仁風敷十華之法雨北提黑鬱昭乾坤蕩蕩之恩南御朱陵藹離坎輝輝之化範圍所被陶冶無遺伏念臣跡混卑棲志期高蹈分靈得一未明還返於黃房觀妙存三莫悟生成於紫戶進抱望洋之媿退懷入谷之慚
鼯技易窮駒陰暗老承天制地九思揚澤壘之輝負陰抱陽三省勵靈虛之業證玄功而蒨燦敷丹渥以玲瓏濟下孔昭由中夙切以今奉為齋主某崇建某齋開度某皈依芝座叩首騫林飛鳳詔於崇朝降龍符於積夜煙塞死而超北府已脫危機雲開生而上南宮期承休運猶慮億齡業垢夙劫聲塵覺海濛迷滓心珠於晝霧靈源混溺翳性玉於霄霾莫返照以迴光曷飛空而駕景惟茲鍊化庶復清虛重殫切切之情荐瀆高高之聽欲望
傾光紫漢嘯命玄曹降黃華東井之輝五龍橐籥施朱火南閻之粹九鳳徘徊招月魄於陰宮提日魂於陽燧盡洗無名之垢頓超有漏之緣高步始青獲聞經於碧玉凝真太素疾受道於紫金副微臣開度之勤遂齋主皈依之願臣不勝祈恩之至
度人無量天尊
平坐讚
道場眾等人各運心平坐如法
焚召鍊度官將符
子／宗教／正統道藏／洞玄部／威儀類／靈寶領教濟度金書／卷之一百九　坐六之一／科儀立成品　九十八遷拔道場用　二／早朝行道儀／宣詞(P.第12冊　794-2)..[上海涵芬樓影印本]
宣詞
按如詞言備殫激切齋主某俯矜黑鬱仰籲蒼旻念九死之莫迴徒瞻水逝嗟千生之曷挽誰念舟藏人倫深骨肉之悲天命痛音容之隔匪歸化冶曷返生根爰建設於芝壇為
鋪張於蕊笈玉華璀璨紫煙流三素之輝金薤琳琅碧霧藹九陽之韻所冀靈光鬱勃梵炁彌羅黃道雲開徼眾真而侍座瓊臺日近召萬聖以臨軒拱虛無定慧之尊示希夷慈悲之相玄符敕制奔金馬以開函白簡升遷駐玉龍而御景夜壑廓輝輝之旦寒庭開蕩蕩之春普洽人天均沾家國以今清旦陞壇行道請法眾等運茲初捻上香
願此香煙騰空俓上供養
無上至真道寶臣等皈身皈神皈命首體投
地仰依
太上三尊願以是功德上祝
宗祧先聖社稷尊靈伏願玄極棲神清虛御炁垂祥鳳曆萬年開玉葉之香流蔭龜圖億載表金莖之瑞
皇帝乾坤呈彩河洛昭符丹扆凝旒來梯航於舜日紫宸簇仗同文軌於堯雲彤掖徽華青宮仁聖鷺序極武文之彥麟符敦忠孝之英今故燒香自皈依
師尊大聖眾至真之德得道之後保天長存
和與道合真
以今清旦陞壇行道請法眾等運茲二捻上香
願此香煙騰空俓上供養
無上至真經寶臣等皈身皈神皈命首體投地仰依
太上三尊願以是功德歸流齋主家九玄七祖億劫種親伏願覺海波澄慧源冰瑩南宮變化驂日駟而宴騫林北府消名御雲虬而朝蓮座齋主某六塵披散五炁宣平福地春
融固瓊顏而不老壺天曰永漱玉醴以長新椿桂高華芝蘭秀發紫炁兆庭中之喜紅塵絕門外之憂今故燒香自皈依
師尊大聖眾至真之德得道之後升入無形和與道合真
以今清旦陞壇行道請法眾等運茲三捻上香
願此香煙騰空俓上供養
無上至真師寶臣等皈身皈神皈命首體投地仰依
太上三尊願以是功德歸流三途滯爽六道窮魂動植飛潛無邊含識並願慈風披拂愛日融怡罪簿疾除漏千生之業網惡根落滅停萬劫之冤輪快超跡於陰鄉即升神於陽界百昌茂育無焚林竭澤之憂一炁周流有戾天躍淵之樂圜扉晝寂方域春和景星夕燦於玉虛甘露宵輝於璇漢今故燒香自皈依
師尊大聖眾至真之德得道之後長享自然和與道合真
禮方　　懺方
子／宗教／正統道藏／洞玄部／威儀類／靈寶領教濟度金書／卷之一百五十五　道三之二／科儀立成品　一百四十四祈禳黃籙齋合用　八／第三日午朝行道儀／請稱法位(P.第13冊　216-2)..[上海涵芬樓影印本]
請稱法位
具位奉行黃籙大齋法事小兆臣某與臨壇官眾等謹同誠上啟
太上無極大道虛無自然元始天尊太上玉宸大道君金闕後聖玄元老君十方靈寶天
尊高上玉皇十方已得道大聖眾至真諸君丈人三十二天帝君東華南極西靈北真上宰上相上保上傅日月星宿北斗南辰周天真宰十方無極無量品至真大神飛天神王長生大聖無量度人君妙行真人天真皇人三十六部尊經玄中大法師靈寶玄一經籍度師侍經五帝玉童玉女歲德尊神土地主執三界應感一切真靈臣聞御炁涵三清微啟洪濛之運分靈得一赤明鑿混沌之根稟陽變陰合之輝胤天施地生之妙精粹凝而
玄關洞朗偃月輝輝冲和滋而神室虛靈層雲燦燦胤金花而潤曉滋玉樹以留春柰繇五賊之雷轟遂致三彭之雲擾天和易失地禁斯彰故三籙開懺謝之科而七政啟祈禳之旨上敷帝澤下拯民生臣等職廁玄班心馳丹闕不憚再三之瀆重殫萬一之忱凡有皈投理宜關告
子／宗教／正統道藏／洞玄部／威儀類／靈寶領教濟度金書／卷之一百五十五　道三之二／科儀立成品　一百四十四祈禳黃籙齋合用　八／第三日午朝行道儀／宣詞(P.第13冊　217-1)..[上海涵芬樓影印本]
宣詞
按如詞旨備見真忱臣等肅瀹百關澄清萬氣仰和鸞之在御徼振鷺以充庭翠葆霓旌
耀五明陸離之彩珠幢羽蓋映十華晃朗之輝飛青碧於虬枝舞丹霞於鳳萼蘭煙紛馥芝霧密羅步虛揚王籟之音空洞奏金聲之韻輝輝祖炁周三極以騰空奕奕靈光映九霄而耀景天無氛穢地絕祅塵朝妙有之真尊拱虛無之寶相今為齋主某消災謝過保命延生流法雨於四時襲祥煙於五體普期家國同沐鈞陶伏以大羅玉清渺渺紫虛之界華峰金闕巍巍玄蕊之關九六奔經緯之奇四五運雌雄之妙以今午朝行道請法眾
等運茲初捻上香
願此香煙騰空俓上供養
無上至真道寶臣等皈身皈神皈命首體投地仰依
太上三尊願以是功德上祝
皇帝陛下伏願聖涵覆載明燭儀璘澄玄蓋以齊齡按黃輿而並福凝旒聽政執大象以運八紘負扆臨朝御六龍而來九軌麟趾佐千秋之運虎頭張萬里之威今故燒香自皈依
師尊大聖眾至真之德得道之後保天長存和與道合真
伏以旋斗歷箕羅梵炁而元綱流演度乾飛巽騰神光而大範恢彰巍巍無極之宗鬱鬱有形之谷以今午朝行道請法眾等運茲二捻上香
願此香煙騰空俓上供養
無上至真經寶臣等皈身皈神皈命首體投地仰依
太上三尊願以是功德皈流齋主某伏願德
曜臨門福星照宇天贊精神之粹神扶步武之華玉舍珠躔運限不臨於戰鬥銀河金井命身常逭於刑衝頒爵祿於門庭襲禎祥於院宇今故燒香自皈依
師尊大聖眾至真之德得道之後升入無形和與道合真
伏以千和萬合理五炁以迴靈一混三融貫百神而會景珠黍混凝於聖運金真束縛於魔靈以今午朝行道請法眾等運茲三捻上香
願此香煙騰空俓上供養
無上至真師寶臣等皈身皈神皈命首體投地仰依
太上三尊願以是功德皈流臣等
三師四友同學門人伏願契妙大乘登門小有悟無為之法性超有漏之塵心氣藹三宮彰出青入玄之妙精凝九府融迴黃抱紫之奇永躋微妙之鄉常佐太平之運今故燒香自皈依
師尊大聖眾至真之德得道之後升入無形
和與道合真
禮方　　懺方
命魔　　步虛
三啟　　三禮
子／宗教／正統道藏／洞玄部／威儀類／靈寶領教濟度金書／卷之一百五十七　道四／科儀立成品　一百四十六祈禳黃籙齋合用　十／六上轉經儀／第三日早朝(P.第13冊　230-2)..[上海涵芬樓影印本]
第三日早朝
步虛　　燒香頌
按人各恭敬
三皈依　啟白
具位奉行無上黃籙大齋法事小兆臣某恭焚寶香虔誠上奏
太上無極大道元始天尊太上大道君太上老君玉皇大天尊玄穹高上帝三十二天上帝五靈五老上帝十方靈寶天尊三寶丈人三寶帝君太陽太陰五星五斗璇璣玉衡一切真宰諸天聖眾天真大神上聖高尊諸天
丞相南昌上宮韓司主錄監生大神度人不死尊神度世司馬大神好生韓君丈人南上司命司錄延壽益筭度厄尊神迴骸起死無量度人五帝護魂侍魄養炁通血中主君五天三界大魔十方無極飛天神王長生大聖無量度人君三十六部尊經玄中大法師妙行真人天真皇人太極太虛真人太極左宮仙翁冲應真人玄都玉京金闕七寶瓊臺紫微上宮侍經玉郎玉童玉女神仙靈官靈寶領仙監齋飛龍騎吏玄壇受事香官使者左
右龍虎君虛空下降應感靈司仗此真香普同供養恭望洪慈俯垂省錄臣聞經尊靈寶二章藏妙於紫微道冠真常三篇傳宗於碧落赤城闡十玄之旨丹淵昭八緯之功符雌雄而奕奕聚煙混合祖炁企儀璘而輝輝停景還返靈光中凝則功滿德就之可期外運則災消厄禳之克冀修行有翼應感無遺今有齋主某崇建黃籙大齋乞於齋次升壇行道轉誦
太上洞玄靈寶無量度人上品妙經期輅洪
恩曲符丹禱臣等恪遵齋戒恭按威儀異口同音閱瓊房之妙韻調聲正炁誦瑤室之靈音徼玉虛以輅龍光開金剛而敷鴻渥以茲功德上獻
子／宗教／正統道藏／洞玄部／威儀類／靈寶領教濟度金書／卷之一百六十三　道七之三／科儀立成品　一百五十二預修黃籙齋用　二／第一日晚朝儀／重稱法位(P.第13冊　264-1)..[上海涵芬樓影印本]
重稱法位
具位臣某謹重誠上啟
太上無極大道元始天尊太上道君太上老君高上玉皇十方已得道大聖眾至真諸君丈人三十六部尊經玄中大法師天師君上相上宰四司五帝三界官屬一切真靈臣等
蜩翼何庸鮒鱗無取覽德輝於聖世陶睿澤於昌時聖日輝輝佩蒼虬於玉策玄雲藹藹膺赤鳳於金圖莫思遁跡於岩雲徒羨栖身於塵霧惜分寸之陰景勵志鵬摶瞻咫尺之威顏驚心蚊負誓暢皇靈之宣德姑熙帝載以承符庶積微勛庸消巨過今齋主某籲天激切扣地凌兢朝鳳闕以殫誠覬衍期頤之祉望虎關而稽首更開輪轉之祥尚慮踐履違玄躬行背道唾星指月不思天象之當恭罵雨呵風罔識神威之盍敬際雷霆而輕議
瞻彗孛以妄談出入起居心豈思於拱北行住坐臥志有叛於趨東犯百八十之威儀冒千二百之戒行科崇元臘之旦罔念朝修教尊節會之時莫知懺謝致玄曹之鼓筆貽黑簿之深文未滌前愆曷臻後慶鴻恩日闢願開閶闔之門鶴赦天來冀降浮黎之土勑九府四司之仙聖勒九幽六洞之神靈裒朱墨以焚如名蠲黑鬱稟玄清而凜若字列丹陵神光襲其步趨靈液滋其謦欬華池湛湛玄霜融偃月之爐天谷輝輝紫霧溢凝霞之景
固金花而不老培玉樹以長新身後身前永不淪於陰暗劫終劫始惟常睹於光明超九六孛蝕之期享三五太平之運蒙如丹禱允荷玄恩上願天元高澄地紀靜謐日月輝潤星宿光華同車軌於寰瀛犬無夜吠呈圖書於河洛鳳有朝鳴山林潛魑魅之形藪澤息癘疵之炁家給人足時和歲豐則上明
天尊大慈之化下副臣等皈命之誠謹啟以聞
子／宗教／正統道藏／洞玄部／威儀類／靈寶領教濟度金書／卷之一百六十九　道九之三／科儀立成品　一百五十八預修黃籙齋用　八／第三日晚朝儀／請稱法位(P.第13冊　287-1)..[上海涵芬樓影印本]
請稱法位
具位奉行預修黃籙大齋法事小兆臣某與臨壇官眾等謹同誠上啟
太上無極大道虛無自然元始天尊太上道
君太上老君高上玉皇十方已得道大聖眾至真諸君丈人三十二天帝君玉虛上帝玉帝大帝東華南極西靈北真玄都玉京金闕七寶瓊臺紫微上宮靈寶至真明皇道君三十六部尊經玄中大法師上相上宰上保上傅太平下教二十四真人西城總真王君太乙真人東嶽上卿司命茅君定錄保命二真人名山洞府得道神仙三界官屬一切真靈臣聞函三御運鼓妙有之真精得一分靈稟大無之混炁配陰陽而毓秀羅經緯以儲英
九室三田煥出青入玄之妙五宮六府招迴黃抱紫之奇流霞鬱勃於瓊臺偃月輝煌於金鼎百神妙合萬炁齊仙超凡騰策景之功混俗表和光之跡風雲慶會昭昭潤色於皇猷煙霞棲遲奕奕承流於道運翼七部而光明聖日扶群生而鼓舞仁風於物最靈為人惟貴今齋主某皇皇心禱業業神馳瀹五體以勤拳澄百關而稽顙仰瞻紫極俯鑒丹忱再思二景之梭飛心為形役三歎千生之機運業逐神遷誰回流倒之瀾孰勒輕奔之馬
聞雞拊髀逐兔寒心仰惟金籙之雲章允號瓊函之霞篆輝輝救苦開北鬱以回光赫赫長生超南丹而受化九戒裝嚴其素履萬緣間隔於紅塵掾吏翼扶威神鼓從蕩生前之業逕開身後之康衢經煥神功科彰聖力爰按預修之旨聿宣受度之儀吉蠲蝸廬肆崇龍陛對天顏而佩奉憑道力以扶持瑟縮薇辭殷勤葵志染丹寓敬舒碧騰情爰有青詞謹當宣奏
子／宗教／正統道藏／洞玄部／威儀類／靈寶領教濟度金書／卷之一百九十四　平一之一／科儀立成品　一百八十三安宅齋用　一／早朝行道儀／宣詞(P.第13冊　444-2)..[上海涵芬樓影印本]
宣詞
按如詞言洞昭真切齋主某仰瞻營室之象俯推相宅之文肯構肯堂突兀考翬飛之奐爰居爰處幸勤成鳩僝之功雖本人謀亶繇帝力念經營之創始暨卜築以告終五炁陶形幸有起居之喜百靈效命寧無震動之憂欲永陽居宜昭陰貺芝壇璀璨鏘龍虡於九
成蘭篆熒煌煥鳳繒於五鎮叩首清微之主皈神紫極之尊視聽自民願密覃於雨露禍福由己期永際於風雲溥家國以同休襲天人而均慶以今清旦行道請法眾等運茲初捻上香
願此香煙騰空俓上供養
至真無上道寶天尊臣等皈身皈神皈命五體投地仰依
太上三尊願以是功德上祝
皇帝陛下伏願乾坤呈瑞河洛昭祥冠帶九
圻化日拱無為之治金湯萬里仁風歌有道之長指嵩華以齊齡等滄溟而並福公卿列嶽光贊
皇圖后妃諸王克匡帝業益衍文明之化咸臻清靜之風今故燒香自皈依
道尊大聖眾至真之德得道之後保天長存和與道合真
以今清旦行道請法眾等運茲二捻上香
願此香煙騰空俓上供養
無上至真經寶天尊臣等皈身皈神皈命首
體投地仰依
太上三尊願以是功德皈流齋主某伏願東華錫慶南極增齡漱金醴以怡神朱顏不老度玉符而定命紫宇長春簾櫳之煖日輝輝庭戶之清風拂拂椿萱秀潤蘭桂光華萃和炁於一門襲芳猷於百世今故燒香自皈依經尊大聖眾至真之德得道之後永保安寧和與道合真
以今清旦行道請法眾等運茲三捻上香
願此香煙騰空俓上供養
至真無上師寶天尊臣等皈身皈神皈命首體投地仰依
太上三尊願以是功德皈流齋主某家九玄七祖五族六親已往者朱火登名詣神鄉而容與見在者青華錄字躋壽域以優游臣等道俗姻親存亡師友均悟大乘之地同登小有之天丕闡真機均陶
聖化今故燒香自皈依
師尊大聖眾至真之德得道之後昇入無形和與道合真
禮方　　懺方
臣等今故燒香皈身皈神皈命仰謝十方無極太上靈寶天尊已得道天真聖眾至真諸君丈人梵炁天君十鄉神仙諸靈官今有奉齋法弟子某版築經營土木締剏宜家宜室肯搆肯堂深慮掘鑿岡巒堆垛牆壁山林伐掘池沼塞填上觸天星下侵地宿陰陽宮卦寧免損傷枝榦方隅動招淩犯積月閏日雖就康安歷歲周時或生災難非繇玄蔭曷保洪禧因今燒香散花轉經行道祈恩
謝過集福迎祥伏願道炁羅敷靈光煥耀宣告土府真宰禁忌龍神收斂威凶各安所部保護宅舍成就吉昌制滅祅邪辟除火盜公無徵擾私有安和孫子繁昌門庭清顯得道之後升入無形和與道合真
子／宗教／正統道藏／洞玄部／威儀類／靈寶領教濟度金書／卷之二百三　平六／科儀立成品　一百九十二保命齋用　三／晚朝行道儀／宣詞(P.第13冊　492-2)..[上海涵芬樓影印本]
宣詞
按如詞言忱恂激切齋主某身乏二三之善運逢九六之災細雨斜風初刺皮毛而致異初寒蘊熱終縈藏府以乖常罔明虛實於百關莫辨浮沉於六脈拳拳聖禱切切神蓍尚綿歷於朝昏未還舊觀慮牽延於旬浹復墮危機幾洗心而九思惟拊躬而三省或運限照臨於威曜或身家蘊結於深愆或犯天地行令之威神或觸山川逆時之盩炁或災原
於井落或難起於親鄰倘非請命於帝庭曷俾全生於民室爰崇玉陛肆衍金科青炁白雲溢玄虛而縹緲絳霞丹霧盈碧落以繽紛寶花四雨以迎祥鈞樂九成而薦瑞龍旂鳳葆鳴閶闔清蹕之音虬節鸞旌擁浮黎紫霄之仗覲天顏於翠扆敷民欲於珠壇濟濟鴛行勤勤虎拜願沛天人之澤爰均家國之休以今晚朝行道請法眾等運茲初捻上香
願此香煙騰空俓上供養
無上至真道寶天尊臣等皈身皈神皈命首
體投地仰依
太上三尊十方眾聖願以是功德上祝
皇帝陛下伏願八駿開道六龍御天如日如雲仰巍巍之盛德若帶若礪拱奕奕之丕基福源濬東海之深壽域聳南山之固宮庭雍肅凝甘露於萬年朝野熙和耀景星於五夜今故燒香自皈依
師尊大聖眾至真之德得道之後保天長存和與道合真
以今晚朝行道請法眾等運茲二捻上香
願此香煙騰空俓上供養
無上至真經寶天尊臣等皈身皈神皈命首體投地仰依
太上三尊十方眾聖願以是功德皈流普天率土百氏四民伏願萬福雲臻千殃電掃紫炁藹蓬茅之旦玉燭調時霏煙融桑梓之春金穰應運迓泰和於萬宇掃屯戾於千門士農工商咸遂有生之樂尊卑老少共消無妄之災今故燒香自皈依
師尊大聖眾至真之德得道之後升入無形
和與道合真
以今晚朝行道請法眾等運茲三捻上香
願此香煙騰空俓上供養
無上至真師寶天尊臣等皈身皈神皈命首體投地仰依
太上三尊十方眾聖願以是功德歸流齋主某伏願天佑生根神扶命蒂鼎新革故光風拂拂於簾櫳否去泰來霽月輝輝於庭戶步武擁泰來之慶精神無小節之災上恬下熙映祥光於眷序內和外輯散瑞藹於姻親今
故燒香自皈依
師尊大聖眾至真之德得道之後永保安寧和與道合真
禮方　　懺方
三啟　　三禮
子／宗教／正統道藏／洞玄部／威儀類／靈寶領教濟度金書／卷之二百九　平九／科儀立成品　一百九十八資福齋合用　一／晚朝行道儀／重稱法位(P.第13冊　527-1)..[上海涵芬樓影印本]
重稱法位
具位臣某謹重誠上啟
三清上聖十極高真玄虛之主宰仙僚洞府之神靈主執三界內外一切聖眾臣聞道判三乘煥金書之微妙教分七部演玉字之希夷慈雲覆蔭於幅圓惠露涵濡於混域下禳地禍封山澤而制魔靈上消天災召璇璣以
正宿緯昭昭威神之化赫赫仁聖之風提拯黔生飄罪花而風散翼扶黎兆滋福樹以春榮孰非元始之綱維亶自虛皇之橐籥勤拳皈命赫奕流光沉棲遲苦海之昏迷紛擾病源之浸潤天根旒綴生意髮如既激切以攄誠諒哀矜而從欲今齋主某三災命值一疾身沾驚神藥之徒嘗嗟聖勛之未顯語心內省潔己反觀切慮積劫以來受生之後三宮雲擾縱意馬以奔馳九府煙迷放心猿而騰躍傲晲天地輕慢神明人紀不修民極不立
虧忠信而背仁義遠廉恥而棄謙和齊家有昧於檢身接物惟知於徇己罪無大小過有陰陽皆紀錄於玄曹悉疏刊於黑簿一經譴責多惹凶災或七世之宗祖沈淪密興塚訟或三生之仇讎執對潛起冤憎致炁體之顛連而步武之跋疐非賴上穹之錫慶曷令下土之迎祥膝步肘行既罄再三之悃精馳神注重殫萬一之忱願勑攸司各嚴所隸為齊釋於冤對即升遷於祖玄天醫靈童運神丹而續命尚藥仙吏傳聖散以延生六脈和平
百關調泰無災無害門迎駟馬之榮多慶多祥家衍五龍之盛詩書奕奕簪紱輝輝蒙如丹禱之陳允拜玄恩之被上願儀璘煥耀經緯輝華河洛呈祥山林肅晏慶金穰於地紀益固皇基調玉燭於天綱克承景運絕鼠竊於四鄙息狼燧於三邊戾天躍淵咸遂逍遙之境耕雲釣月疾超清淨之鄉則上明
天尊大慈之化下副臣等懇禱之誠謹啟以聞
子／宗教／正統道藏／洞玄部／威儀類／靈寶領教濟度金書／卷之二百二十四　章九／科儀立成品　二百十三傳度道場用　一／早朝行道儀／宣詞(P.第13冊　608-1)..[上海涵芬樓影印本]
宣詞
按如詞旨灼見精誠臣聞飛天翼雲錦之囊
陸離空碧典禁儼紫微之衛煥爛始青四萬劫而真聖一傳七千年而仙靈三授期懲泄祕潛彰天上之遙格重宗乘申煥人間之邇玉鳧金鱗而證誓丹砂青縷以徼盟得賢則傳非人勿示今弟子某幸生昌運欣際清時肘步膝行玄妙覬參於洞輔目馳心遡希夷期贊於樞機宏九地之祥煙湛三天之惠露庶敦勛行徼大道以鑒觀庸報生成俾微臣而傳授自惟愚鈍莫究淵微既殫皈嚮之誠盍罄甄陶之力綠章露奏斥陰試於十愆朱
表風馳輅陽靈於九賚潔己建齋修之典省身殫懺謝之科道炁羅敷暈扶桑之曉色靈光鬱勃騰騫樹之朝輝合鵷鷺以趨朝企龍鸞而肆覲恪希淵聽昭錫慈觀許廁跡於芝班俾游心於蕊笈天人欣慶幽顯歡愉以今早朝陞壇行道請法眾等運茲初捻上香
願此香煙騰空徑上供養
無上至真道寶臣等皈身皈神皈命首體投地仰依
太上三尊願以是功德上祝
當今皇帝陛下伏願化敷道德政契真常八遙昭文軌之同天彰休徵六合被絃歌之廣地擁祥符嵩衡鎮地以齊齡溟渤浮天而並福諸王宰牧光贊皇基列御妃嬪克扶帝業今故燒香自皈依
師尊大聖眾至真之德得道之後保天長存和與道合真
以今早朝陞壇行道請法眾等運茲二捻上香
願此香煙騰空徑上供養
無上至真經寶臣等皈身皈神皈命首體投地仰依
太上三尊願以是功德歸流師資同學父母周親伏願心地虛明性天昭朗金花潤曉靈芽湛湛於丹房玉樹酣春聖蕊輝輝於玄牝既往宴虛無之境見存登妙有之庭朱火怡神雲凝八素青玄定命日麗三華今故燒香自皈依
師尊大聖眾至真之德得道之後升入無形和與道合真
以今早朝陞壇行道請法眾等運茲三捻上香
願此香煙騰空徑上供養
無上至真師寶臣等皈身皈神皈命首體投地仰依
太上三尊願以是功德歸流嗣法弟子某伏願中扃澄湛外境圓通保命存神化嬰兒而永固修真學道襲炁母以長存靈光垂蔭於天門神景朗明於地戶慶臻經緯恪著芳名冠絕陰陽益綿動履今故燒香自皈命
師尊大聖眾至真之德得道之後永保安寧和與道合真
禮方　　懺方
子／宗教／正統道藏／洞玄部／威儀類／靈寶領教濟度金書／卷之二百三十三　愛七／科儀立成品　二百二十二雷霆齋合用　六／謝恩醮儀／初獻／宣詞(P.第13冊　667-1)..[上海涵芬樓影印本]
宣詞
按如詞言備殫忱切載惟井邑散在郊原頃緣炎亢之驚心遂致旱乾之到眼輝輝赤日夾紅雲而連月翻飛湛湛青天漲炎煙而浹旬周布田疇盡澗溝澮皆枯播種無期秧不聞於剌水登成莫卜禾曷際於登場耕農重足以攢眉田畯酸心而蹙頞奉幣以告齋幸建於雷霆瀝詞而陳恩遽昭於雨露作霖應候好雨知時白浪飛而野水漣漪青苗秀而塍波瀰漫兆民鼓舞知頓飽之可期萬姓謳
歌何荐飢之足慮亶繇帝力式慰民情敬修蘋藻之恭庸致藿葵之敬伏願玄空日監蒼昊時歆報德誠殫固莫陳於瑤玖感恩意篤似益罄於珠環伶華奏鈞樂之音符寶擁龍旂之仗珠彜泛玉隨梵唱以流明翠斝浮金間步虛而逸響千枝競秀百和爭芳異果駢羅擁乾坤之瑞炁奇葩錯落挾宇宙之祥光玄鑒不違丹忱斯格臣不勝激切望恩之至謹稽首再拜酒陳亞獻
子／宗教／正統道藏／洞玄部／威儀類／靈寶領教濟度金書／卷之二百四十四　育五／科儀立成品　二百三十三祈壽齌用　一／午朝行道儀／宣詞(P.第13冊　751-1)..[上海涵芬樓影印本]
宣詞
按如詞旨備極衷誠伏聞次舍輻周仰壽星
於鄭國疆域輪轉企老人於秦邦南樞司壽命之期北極職年齡之數天皇萬八千歲本清靜以長生廣成千二百年抱沖和而不老陰注陽受緯肇經承賦形雖具於人間孕質允原於天上今齋主某勤拳心禱迫切誠通念兆劫之植因荷億齡之稟炁學詩學禮繼先世以流芳潤屋潤身裕後昆而垂統兒孫袞袞門戶輝輝欲期五福以川增希滿百齡而日粲匪繇帝力曷遂民情爰法象於星壇庸顯投於雲陛門羅四極旛列三重紫精蒨
粲於華林光凝象外玄景氤氳於騫樹炁煥天中延翠玉之真尊輅珠旒之至聖為齋主某消災謝過保命延生俾內外以蒙恩合人天而介祉以今午朝行道請法眾等運茲初捻上香
願此香煙騰空逕上供養
無上至真道寶臣等皈身皈神皈命首體投地願以是功德上祝
皇帝陛下伏願道運三王德高五帝日觀聳岱宗之頂壽址巍峨天潢接崑崙之源福基
浩渺治定會同於五服勛成響應於八遐九功可歌合車書而拱極七德宜舞來玉帛以朝元今故燒香自皈依
師尊大聖眾至真之德得道之後保天長存和與道合真
以今午朝行道請法眾等運茲二捻上香
願此香煙騰空逕上供養
無上至真經寶臣等皈身皈神皈命首體投地願以是功德皈流齋主某伏願量契尊彜器侔瑚璉天錫純嘏培介壽以無垠神相蕃
釐贊延齡而莫極鍊質而精神自固脩真而步武常新紫綬金章享九遷之富貴朱顏綠鬢等十賚之神仙今故燒香自皈依
師尊大聖眾至真之德得道之後長享和平和與道合真
以今午朝行道請法眾等運茲三捻上香
願此香煙騰空逕上供養
無上至真師寶臣等皈身皈神皈命首體投地願以是功德皈流四嶽九牧萬姓三軍伏願體道憲天施仁制地面槐位棘入聯圭袞
之榮剖竹栽棠出襜帷之飭勸旂常而文治洽垂竹帛而武功成麥隴風輕閑犁鋤而鼓舞榆關月澹傳刁斗以謳歌今故燒香自皈依
師尊大聖眾至真之德得道之後永保清寧和與道合真
禮方　　懺方
命魔　　步虛
三啟
三禮
子／宗教／正統道藏／洞玄部／威儀類／靈寶領教濟度金書／卷之二百九十八　戎八／表榜規制品　六青玄齋用　一／東極表　一(P.第14冊　594-1)..[上海涵芬樓影印本]
東極表
具位臣某
上言今月某日為修齋弟子某崇建青玄救苦妙齋幾晝夜開度亡過某靈魂謹具表奏聞者
臣伏以赤明開圖愛日周流於六合青玄御運祥煙鬱勃於九幽昭回白玉之光洞煥紫金之相尋聲赴感應念垂慈惟拔領以無方故皈依而有請臣誠惶誠恐稽首頓首伏念亡過某靈魂留連世網涉歷塵
機慾海千尋每泛狂瀾而飄蕩愛河萬仞莫排濁浪以流吹精神陷溺於一朝步武沉淪於九夜銅關檢繫鐵壘周遭寂寂銜哀徒羡求生之有路皇皇茹苦頓驚救死之無門自非歸命於青華曷俾超神於黃混恭惟
東極天中長樂宮內大慈仁者尋聲赴感太一救苦天尊玉陛下
威神遍滿慧力周回七寶騫林洒輝輝之甘露九色蓮座敷奕奕之慈雲真先遍覆
於大千瑞氣咸舒於百億凡居陶冶亶藉提携伏願聖德昭彰靈威浩蕩勑九司之仙吏制地承符宣二府之真曹憲天弘道為紀善功於丹簡即削惡障於玄編庶俾亡過某魂眇眇乘晨匆匆離夜絕地獄熱惱之苦永斷黑酆享天堂清淨之歡俓躋朱火步武快登於妙有形神疾證於虛無臣下情無任激切之至謹奉表奏以
聞謹言
年　　月　　日具位臣姓　某上表
子／宗教／正統道藏／洞玄部／威儀類／金籙設醮儀　體五之二／終獻法事　宣狀疏(P.第15冊　144-2)..[上海涵芬樓影印本]
終獻法事
宣狀疏
臣謹重誠上啟
三清上帝十極高真玄穹
帝座星真厚地洞天海嶽醮筵感降一切威靈臣伏以晉接惟恭幸仰瞻於天仗節文成禮敢久款於飆車輝輝蠟炬之殘裊裊鑪香之燼金鍾韻息玉漏聲催乘清氣而御陰陽目送龍輿之舉戴
皇天而履厚土躬依鴻覆之仁臣與禮官法眾等無任攀戀感恩荷德之至謹稽首再拜奉辭聖駕
送聖頌
子／宗教／正統道藏／洞神部／玉訣類／道德真經集義　二／卷之十六　讚五／載營魄章　二(P.第24冊　87-1)..[上海涵芬樓影印本]
楊智仁曰載營魄至是謂玄德營魄者魂魄也當愛養之喜怒亡魂驚悸傷魄安靖則壽命延長人身如船筏屋宇能包載其魂以營守其魄使之歸一不可須臾離也出為行布為德專而無二之謂也使一炁柔和抱純素而守之其性如赤子之慕慈
母若嬰兒之未孩滌除心垢不染一塵善惡俱泯心意雙亡藏其器而待其時愛民治國喻一身也治身者愛炁即身全治國者愛民則國安其人之自性輝輝朗朗純清絕點內則明徹外則如愚天者本性也門者收放之謂也明白四達者天之明無非日月輝光人之明一性湛然雖然恁麼亦有無知暗昧者易曰闔戶謂之坤闢戶謂之乾一闔一闢謂之變往來不窮謂之通生畜之說生陰陽而畜至精向無中生
有為而不自恃長而不宰是謂玄德之妙也中庸曰君子尊德性而道問學致廣大而盡精微極高明而道中庸溫故而知新敦厚以崇禮是故居上不驕為下不倍國有道其言足以興國無道其默足以容詩云既明且哲以保其身其此之謂歟
子／宗教／正統道藏／洞神部／玉訣類／太上玄靈北斗本命延生真經註解／卷中　寸七(P.第28冊　615-1)..[上海涵芬樓影印本]
太上玄靈北斗本命延生真經註解卷中　寸七
崆峒山玄元真人　註解并頌
老君曰北辰垂象而眾星拱之為造化之樞機作人神之主宰
夫北辰垂象於蒼空昭昭矣眾曜拱朝於帝座輝輝然是以斗魁轉處萬象旋行默藏其用孰能知之但世間學道之人往往盡登山涉水謾尋真而累歲無停訪友求師自不悟而元神怎住唯只廣記歌詞多談詩頌到底來落箇何事終不為實矣便
若習大道捉溪雲悟希夷扶身影豈能得成矣何以觀天地而表大道於目前辯星斗而悟玄空於世外○大眾如何是觀天地表大道辯星斗悟玄空是乃天地各秉清濁日月運行陰陽升降遷變四時殺生萬物道合自然而然故謂觀天地表大道矣乃北斗高懸碧落運度隨時經纏應物總領群星韜潛萬彙造化妙玄是為辯斗星悟玄空矣是以聖德貫於天上地下造化萬物若斗不轉而萬類不能成矣豈不
思惟浩浩然若眾生能行此法而道功萬無一失矣行道之功的然成得矣曾聞之北極玄神號曰真武昔於龍漢劫間誓盟北斗以為師範後武當山道功成就白日飛昇矣為世人不悟此法自真君行而得道之後更不復有繼踵者也咄廓然別箇真幽理不在雲山深處尋
頌曰
造化元來在目前　道非海外隱幽玄
悟時物物都為用　迷則頭頭總是愆
風緊水深應有浪　雨餘山遠不無煙
桂輪高掛晴空碧　處處圓明現自然
子／宗教／正統道藏／洞神部／玉訣類／太上玄靈北斗本命延生真經註解／卷中　寸七／下台曲生司祿星君(P.第28冊　622-1)..[上海涵芬樓影印本]
可以消災懺罪請福延生隨力章醮福德增崇其有本命限期將至自身不知不設齋醮不修香火此為輕生迷本不貴人身天司奪祿減筭除年多致夭喪迷誤之者雖遇經訣懷不信心毀謗真文如此之人身謝之後淪沒三塗漂沉諸趣永失人身深可悲哀自致斯苦
竊惟求煙而近木救渴而近泉戒非而近善惡愚而近賢夫木性非炎鑽之則火出人心逐慾戒之則道生非賢勿辯愚非泉勿釋渴非正勿知邪非真勿知假以假顯真以邪知正且如玉臺懸寶鑑輝輝其中豈汝有形骸秉大道玄玄於中何爾無夫寶鑑本真內現者虛假形骸元假中隱者乃真當以心鏡拂拭絕纖塵性合道兮周沙界大道無物不包含性則無心而不亂萬物巳知為假一心獨照為真若取物用
之樂道無由若離物言之登真沒路是乃引目海涯忽觀桂月閑遊山徑頓覺松風因惡而可從善為假而可知真因凡則知聖因苗則知根且以凡夫在世眾生不以假物指真如何辯有像不以法相傳空如何識無形故以聖人垂化用於未悟者也故太上曰知者不言言者不知是也若有我等一切凡夫眾生悟斯大道知本命限期持此玄經進步仙階能精修不退者自然福德增崇若不進玄功輕生棄命之徒
當自性入別骸心攢萬若灰河明報何時徹鐵域拘囚甚日休爭如好憑一智登天路莫順三尸作地囚
頌曰
隨力修真則見真 若修多作始初勤
當須要辦真實行　方入無為自在門
業海省無千里岸　蓬山迷有萬重雲
漁燈照處寒江靜　鷗鷺驚飛失舊群
子／宗教／正統道藏／洞神部／玉訣類／太上玄靈北斗本命延生真經註解／卷下　寸八(P.第28冊　630-1)..[上海涵芬樓影印本]
家有北斗經長保亨利貞
頌曰
莫將無漏等閑輕　好慕真空進妙程
常托赤松為取用　每從蒼昊變虧盈
分開羃羃陰雲翳　現出輝輝皓月明
打當塵囂無半點　忻哉長保利亨貞
老君曰善哉善哉汝可宣揚正教福利無邊普及眾生永霑勝善
解曰碧天秋霽夜無雲月影輝輝落水濱爭奈怒風來太惡沸波搖散玉華輪切謂猿心顛耍宜調伏於玉洞之間馬意劣頑可繫縻於玄山之下野外多春草山前足異芳馬猿還不繫逐景定奔狂境界來時無準備柳煙深處定迷蹤柳塘花塢春明麗牽引時人翫景遊信步不思歸去晚急
迴斜日過江樓謂浮生幻化那堪日月如梭榮辱虛華更嘆韶光似水忍造愆非魂沉寒夜不知省悟魄墮幽陰切以金鐘高架木不扣兮終日無音寶月空懸雲不蔽兮通宵自朗譬若心不動兮性常定外不入兮內常安內安則萬法皆明性定則群魔自伏何幽不燭何化不行奈爾凡夫昏朦真性縱情縱慾轉輪六道之中何德何修甘墮九泉之下月館松溪無戀意囚牢火宅競鑽頭只於苦海貪榮辱辜負真元
逐浪流被諸塵漏緣覺聲聞逐景沉迷量因生滅迷誤不省競著群情自沉苦趣失人身何日再重登道岸深蒙太上重演真詮普濟眾生永霑勝善咄太上善哉真法語眾生普福利無邊
頌曰
圓融妙相本莊嚴　大霈玄恩無背偏
萬物俱蒙真造化　群靈咸隱太幽玄
龍蛇有寶非奇特　天地無恩實可憐
識破用中無用理　剖開混沌見機權
子／宗教／正統道藏／洞神部／方法類／顯道經　薄一／素道解(P.第31冊　346-2)..[上海涵芬樓影印本]
或問道氣成積年以何為證老子曰積年道
日久洞浸萬里日月星辰明鏡炬火輝輝日光來照形兆諸神營衞不召自來是道之證慎勿妄語
子／宗教／正統道藏／洞神部／眾術類／抱朴子神仙金汋經／卷下　斯九／神仙論諸仙金丹(P.第32冊　156-2)..[上海涵芬樓影印本]
元君者大神仙人也能調和陰陽役使鬼神
風雨驂駕九龍十二白虎天下眾仙皆隸之也猶自言本亦學道服丹之所致也非自然也況凡人乎其經曰上士得道昇為天官中士得道栖集崑崙下士得道長生世間愚民不信謂之虛言從朝至暮但作求死之事了不求生天豈能強生之乎凡人唯知美食好衣聲色富貴而已恣心盡欲奄忽終歿之徒慎無以神丹告之令笑道謗真傳丹經不得其人身必不吉若有篤信者可將合藥以分之莫輕以其方傳之也知此道者何用侯王
為乎神丹既成不但長生又可以作金金成取百斤先設大醮自有法一卷不與九鼎祭同也祭當別稱金各檢署之祭祀天二十斤日月五斤北斗八斤太一八斤井五斤竈五斤河伯十二斤社五斤門戶閭鬼靖君各五斤凡八十斤餘二十斤以葦囊盛之良日於都市盛時默然放棄之於多人之處徑去無復顧凡用百斤乃得自恣用之耳若不先以金祭祀諸神必被殃咎又曰長生之道不在祭祀事鬼神也亦不在導引與屈伸也昇仙
之道要在神丹也知之不易為之實難也子能作之可長生也近代漢末新野陰君合此太清丹得仙其人本儒生有才思著詩及丹經讚并序述初學道隨師本末列所知識之得仙者三十餘人甚明也作此太清丹小為難合於九鼎丹然是白日昇天之上法合之當先作華池溺水金公黃華赤鹽艮雪玄白飛符三五神水乃可起火耳一轉之丹服之三年得仙二轉之丹服之二年得仙三轉之丹服之一年得仙四轉之丹服之半年得仙
五轉之丹服之百日得仙六轉之丹服之三十日得仙七轉之丹服之二十日得仙八轉之丹服之十日得仙九轉之丹服之一日得仙若取九轉之丹內神鼎中夏至之後暴之鼎熱內朱兒一斤於盖下伏伺之候日精照之須臾翕然俱起煌煌輝輝神光五色即化為還丹取而服之一刀圭即白日昇天
子／宗教／正統道藏／洞神部／眾術類／許真君石函記／卷上　之五之二／藥母論(P.第32冊　479-2)..[上海涵芬樓影印本]
藥母論
夫丹道者非人間五金八石朱砂水銀之所為也是無形合虛曠成虛無是謂真虛真虛之體還丹之基大藥之母大藥之母何形容形容體貌緣何質質者混成中有物有物來居象帝先象先真虛合自然真虛自然合色象色象之因神運轉運轉真虛虛不空不空之妙有神通通神神化神色黑黑者玄元藏道德道藏玄德大淵深深廣淵源號北溟北溟廣大生浩浩浩浩無邊無極道無極大道道生一一極高明先天得先天故為元始精
六百萬歲道生成生成成道緣宗祖能生萬象為丹母母鉛黑母鉛黑時緣何得黑成水六元居北上應星辰主化育下生鉛精含五色色化青黃白赤黑黑者玄元是水基水者道樞其數一一者坎中真一之氣符合恍惚杳冥相須相將象龍須臾象虎虎龍之初夫何有乎陰陽感激無形合虛虛生於有有生於無無為之始有為之母四象之首五行之初丹砂之樞紐也樞紐者水火二氣相交也水火相爍也陰陽相勝也何以明乎畧試之
且壺中日月是水火之氣水氣潤下火氣炎上上降下升相交相迎相迎相接水激火滅火滅為土土能生金金能生水金水相生遞相含孕滋金而益水益水而滋金金水相符潤澤肌膚肌如瓊酥素真玉華延遐無價無價真珠丹砂形軀夫何有乎無質生質水火相滋二氣相須無形合虛合虛之體體用一斤之數數分兩弦覆仰兩圓論未合之先先定上下上弦數得八下弦數亦八以二八合上下得乾坤之體乾坤體一斤丹道正不傾
剛柔有表裏金水分兩停陰陽有輕重有無互相用互用展三才乾坤合體哉乾卦象天覆者也三畫體連坤卦象地仰者也六斷通氣氣通往來三連通開爻開六斷乾卦三變坤卦三變乾連坤斷斷續連開黑白往來大哉黑白陽種陰㘽㘽培育種種出黃芽黃芽生汞汞吐三華汞結成砂砂如金粟一粒一服服食百日改形換骨骨變金石形神相得形神俱妙壽無窮極金砂聖德無質生質質生於無卦爻相符符合震兌坎離交會四象
虛無不可畫圖元精難覩無形合虛無形之形虛化之化化丹砂者自然也丹砂化生於自然者妙用也妙者少女少女屬於兌方金母居金父之位長養堤防者也長者一也養者四也長養金水也金水乃四一三日配庚庚生兌戶兌生乾父乾者金之父也金體以水火為基火盛消金金化為水和融周章其水北轉而東流滋震木之蒼蒼生角亢之龍光東方之宿荷南方之熒惑爍奎婁之氣整庚辛之位位應西方太白金堂金堂虎房調
理陰陽陰含陽房昭明日所赫赫神方紫華鬱鬱光輝輝日日耀玄空光明相通上下貫通三才水火發為寒暑火升水降同日月之往來水火隨日月不虧明砂汞與鉛銀同一種一種靈苗神異藥黃芽一鼎分二八二十四鼎始華池終則神靈生白雪神符白雪能返䰟下士聞之生謗瞋為何因既死如何得返䰟既死永休䰟魄散魄散䰟消何處尋徐福經年採藥去仙草靈芝無覔處蓬萊仙草既無形且道返䰟何所據我今說汝返䰟藥
返䰟須是天䰟魄此是人䰟正祖宗返䰟再活死形容迴體再活復如故再生人世何法度其法度所生元胎䰟父母父母元胎不可論浩浩生生萬種䰟種於稼穡孕生胎胎卵濕化化生中或人或獸或禽蟲人獸禽蟲皆稟性性命相連䰟繫命䰟是金精作命基命基養性䰟相隨性命相連繫䰟魄魄屬杳冥䰟恍惚恍惚窈冥二氣精能生萬象合乾坤乾坤大哉合門戶易蘊乾坤合烏兔烏精兔髓與魄䰟根蔕相連屬性命煉䰟煆魄作神
丹攝召䰟靈能返還不是神符并白雪一鼎丹砂效也難一鼎丹砂可服食久服回陽能換骨回陽換骨作真仙須是神符并白雪大哉神符真白雪返䰟再活生徐甲此是玄元至妙門小法傍門定不能傍門小法術雖眾不能勝極真鉛汞真鉛真汞真龍虎龍虎輝光似盤古始青之下虎爭明奪神光兮分黃青龍虎精光兩相射採入蓬壺金世界中有留光聚寳臺寳華圓滿光明開光皎潔五色紅璃籠寳月忽然寳月罩紅璃互相籠罩光
相結水火交纏混日月日月合璧如連環五星連珠貫五行貫穿五行不散失自然水火生神物神物異南極老人星呈瑞星呈瑞神助太陽生紫氣紫氣如烟直上騰上衝華蓋鼎中心鼎中盤結如霜雪上降下升相交接交接相連互枝柱玲瓏狀如珊瑚樹珊瑚散索枝零落陽剛漸長陰弱剝剝盡羣陰陽氣加丹成九轉結紫華紫華光裏撮金華撮得精英五帝華彩霞精分五名朝霞明暮霞神落霞靈飛霞降火霞迎迎霞嫁嫁還家家生
五福真貴霞妙靈砂吉祥萬瑞大亨霞廣靈砂嘉瑞眾尊拱龍霞紫靈砂普濟群仙萬歲霞萬靈砂點石為金如意霞寳靈砂五霞五石五靈砂太上玄元聖祖加加為五鼎紫神砂二十四鼎分五鼎加添水火煉成砂歲月連連相接接十二神符九白雪轉轉增添加日月日月增添水火加陰符陽符不可差不差不凶不改變白雪九年重入轉入轉砂神力加神符神藥藥變化藥屬陰陽陰陽屬卦卦火相扶陰陽相駕陰陽推遷整續無暇整
爻續卦隨爻變化往來不定上中與下八千六百四十卦乾坤坎離計四卦離卦火升上坎卦水潤下坎離水火相驅駕相驅相駕火隨卦卦火虧盈還本源返本還源源又年又年又月月又日日合元符火記曆火合元符記不差火華疊疊累精華至神至聖至靈至極不可加其福無量無邊至極不可加廣大神通靈變至極不可加三不加此是玄元聖祖砂三鼎砂六年紫靈砂七年紫壽砂八年紫金砂上品上藥藥靈紫篆神藥神符自天
降地隨宜化質鬱鬱神祥萬瑞萬靈至尊至德變化不窮不可加曾將一粒變天涯既能濟命復齊家人能聞早勤修煉上帝邀君升大羅
子／宗教／正統道藏／洞神部／眾術類／許真君石函記／卷下　之六／神室圓明論(P.第32冊　486-2)..[上海涵芬樓影印本]
神室圓明論
凡世間萬事有一事之非凡非凡者乃真一之事也述還丹之道也學者甚多皆不見根源難窮本末所以千舉萬敗竟無成果世稀遇者哉凡修大丹要在築壇旺方取土地擇吉祥不得妄為妄為招殃壇有三級兮方八尺上下不等兮各有繩墨上有一層高二六上按九宮兮九曜九位上方闊一丈六兮二
八之數中有一層高二五中分八卦兮壇中之心腹中方闊二丈四兮按二十四氣下有一層高二六下列八門兮開閉有度下方闊二丈八兮按二十八宿四面創劒兮鎮壓四方八面懸鏡兮照滅邪殃掛五色綵兮依位逐方壇上有竈兮名曰神爐神爐出沒兮爐收火氣收火氣兮而聚鼎鼎受火氣兮養神室神室圓明兮非圓非明非圓兮狀如雞子非明兮逐月而生金鼎偃月如鍋釜神室為子兩分尖入鼎定鼎鼎難定入鼎橫胎倒鼎
偏倒鼎明堂失正德橫胎用定亂陰陽日月不交金水竭情性相離不相接男冠女笄失時年氣不交兮體不合只因法象有偏頗致使乾坤不交接坎離南北亂縱橫東西卯酉難分別水火失位金木差方龍潛變匿失天際之歸舟殺氣隨風耗散則虎無形者蓋謂金胎失產雞兔相離覆載無端傾失神水若欲求烏獲兔須憑匠手立乾坤入鼎調爕重整陰陽運日月始得依方逐位金木交併運火氣而生日晶伏金水而滋月魄東西南北
之氣並降歸金鼎之中虎瑞龍祥咸結於杳冥之內混沌交光輝輝寥廓寥廓真空真空煉妙煉妙真空真空隱奧隱空煉妙煉庚金妙分少女兌体生壬此言煉妙成神室神室明開神出沒出為明此言煉妙合為靈靈質玲瓏神為氣氣無質氣入杳冥通恍惚恍惚中居中有靈靈言妙氣合為神神運氣氣生靈靈為子氣為母玄元聖祖豈虛言又言煉神合於道煉神合道非常道宜向陰符細尋討觀天之道天若何天有銀河室有何室有
星河布列宿張翼飛兮虛危逐二十八宿運推兮水火交躔在南北觜參相命合氐房白虎青龍在兩傍虎嘯風生龍吐霧霧霞紅紅勝火亂紅碎碎成顆顆顆粒顆粒真珠紅紅英紫脉生金公金公水土相並合煉就黃芽成白雪紫砂紅粉亂飄飄亂飄飄兮青龍膏紅粉少白虎老煉就龍膏并虎腦長生殿生如意寳點金萬兩何足道何足道能點衰翁永不老長生殿藥萬萬春麗日滋生天柱明天柱明時䰟交魄蟾蜍兔髓汞浮白魄感䰟
華生玉芝廣寒神舍姮娥宅飛光砂起震離東金烏飛入廣寒宮燦火烟霞龍吐霧絳砂墜落紫金紅紅英紫金金英紫金英紫篆紫霞縷縷金光透紫霞烟紅紫混成藏金色紫華耀日升金碧金碧空青生紫華翠霞澄碧接青霞霞英靈景靈砂液砂脫離紅青碧色象則成形現杳冥散則龍潛如鬼匿如鬼匿飛走水火難尋覓砂汞附形生水火不得真鉛實不可實不可砂隱鉛中石隱火擊石見火火生烟不擊无烟體自然砂隱鉛中亦自
然水養火滋才感激感而遂通生金液金液通神萬古靈焰焰通靈氣與神神奔氣運風雷鼓鼓動風雷火生土坎戊玄土金為父離己牝土汞為母汞為母太上語天下有始兮以為天下母天上蒼蒼晶靈飛光真靈感召砂汞飛光飛光砂炎火逼逼逐熬熬聲悲泣其聲河上應虛張虛張何生水激火烹火烹兮姹女氣索水激兮嬰兒脫黑脫黑則潔白見寳氣索則變紅離色太陽明太陽舒光為日新日初新汞初凝鉛汞初凝兮丹象何陳
丹象於天出為日月日為流珠元氣虛無透金入石神出鬼沒神出兮神升天門即曰天䰟鬼沒兮鬼入地戶即曰地魄天䰟地魄周宗祖互為室宅分子午水火交火生土二土成圭銀化金離中火舍坎中精離中精光天一伏藏天藏其光明亦不出隱明內照外通光耀光耀圓空光明相通是金火交光分明照耀耀者離雌照者坎雄離雌坎雄光明相通通雌入雄變化無窮聖日聖月靈運潛通紫靈神藥藥有神通通神陽火燄燄燒空飛
光布氣感而遂通玉芝丹質透霞入紅入紅兮火華疊疊透霞兮華彩重重華因二景真木真金真木東方兮震雷火生震為長男兮震木生火震又為龍龍從火行真其西方兮兌藏金水水能調庚兌為少女虎嘯風生風雨形聲迅速不停形聲絕影金木交併二氣降靈摶成金精金精大藥中有五行五行神水神水金漿神水神火兩相親火中水處水中含金陽真汞受金氣震合庚辛入酉位震受陽符漸成九爽利舒光震初有從初入轉
震生靈坤初六變成初九震照六庚庚屬酉震當五日為一候震來受符六十時陽遁上元終則始終於震卦始成兌兌逐陰符坤六二交爻變象莫能窺六二換陽成九二此是金來入火鄉月行丁位半輪光金何為火何以兌感六丁丁屬巳兌屬金丁屬火金火相交火生土土生金金火始兌當五日為一候兌來受符六十時陽遁中元終則始終於兌卦始成乾陽往陰來任自然陽極乾陰極坤乾終九陰終六六二六三兮三變成九九三
夕惕兮成乾體盛明兮圓照東方甲六甲屬兮乾當三五乾當五日為一候乾來受符六十時陽遁下元兮前三十五積一百八十時兮象半年德就乾體交二八陽極陰生兮乾體滿退陽就陰兮轉受於巽巽統陰符坤初六六辛成巽成自十六十六至二十六巽將生艮巽當五日為一候巽來受符六十時陰遁上元終則始終於巽卦始成艮巽艮交爻象已定象已定艮合六丙當受巽六一巽六二艮六三加臨陰已盛陰盛水旺火將殘二
十三日屬下弦下弦艮火自合虧艮當五日為一候止艮來受符六十時陰遁中元終則始終於艮卦始成坤坤象黑乙癸六三兮坤乙六一屬坤兮三十日坤當五日為一候畢坤來受符六十時陰遁下元終則始始於前前三五終於後後三五六候昏明受寒暑昏明晦朔運推移晦積一百八十時象半年前弦之後後弦前六候三旬象一年一年全用十二節卦火虧盈逐一月一月六候一周天先天而後續後天時計一萬零三千一萬
三千符火足准三年三年火煉流珠鼎鼎似招陽聚天鏡鼎中光映日霞紅霞映日䰟來合鼎合鼎日紅傳晷景晷景南行日至丙日至丙午爻並汞冲神室神飲景飲景沉醉醉復醒神氣冲和神酩酊神酩酊綿綿燄燄通靈光運圓光明鏡面火晶盤晶盤散撒如金粟金粟火華熒惑醉如柳麥色黃深太倉神舍盤盈盈盈盈閃爍晶赫赫夜屬月䰟鼎象白鼎象白兮是月圓鼎通天天上月圓鼎亦然天上鼎內卦屬乾乾鼎圓明運月圓光如
鏡面水晶盤煉出銀蟾似月圓月圓望盈巽損側晦屬陰符鼎象黑朔象白晦象黑黑白虧盈或圓缺圓缺之中月明中夜聽更漏漏才終當日視晷盤久晷景忘前日落酉落霞紅象應丹砂鼎內同映結紅霞鼎玲瓏玲瓏火化華芙蓉火符結撮曰洪濛洪濛不是尋常物入口美味甘如蜜因食不覺體隨風輕舉飛騰翫太空翫太空顯仙宗莫言來世又相逢太愚蒙休談妙有說真空是非同空即是色色是空其色蒼蒼照耀紅與君說破我
家風太陽移在月明中月明太陽天上藥人服之時跨鸞鶴萬法千門都是錯學取吾家這一著這一著跳出五行真快樂
子／宗教／正統道藏／洞神部／表奏類／太上三洞表文／卷上　澄二／東極表　一(P.第33冊　338-1)..[上海涵芬樓影印本]
東極表
具位臣某誠惶誠恐稽首頓首再拜
上言今月某日為修齋弟子某崇建青玄救苦妙齋幾晝夜開度亡過某靈魂謹具表奏陳者伏以赤明開圖愛日周流於六合青玄御運祥煙鬱勃於九幽昭回白玉之光洞煥紫金之相尋聲赴感應念垂慈惟拔領以無方故皈依而有請臣誠惶誠
恐稽首頓首伏念亡過某靈魂留連世網涉歷塵機慾海千尋每泛狂瀾而飄蕩愛河萬仞莫排濁浪以流吹精神陷溺於一朝步武沉淪於九夜銅關檢繫鐵壘周遭寂寂㘅哀徒羨求生之有路皇皇茹苦頓驚救死之無門自非歸命於青華曷俾神超於黃混恭惟
東極天中長樂宮內大慈仁者尋聲赴感太一救苦天尊玉陛下
威神徧滿慧力周回七寳騫林洒輝輝之
甘露九色蓮座敷奕奕之慈雲真光覆徧於大千瑞炁咸舒於百億凡居陶冶亶藉提携伏願聖德昭彰靈威浩蕩勑九司之仙吏制地承符宣二府之真曹憲天弘道為紀善功於丹簡即銷惡障於玄編庶俾亡過某魂眇眇乘晨匆匆離夜絕地獄熱惱之苦永斷黑酆享天堂清淨之歡逕躋朱火步武快登於妙有形神疾證於虛无臣下情無任激切之至謹奉表奏以聞謹言
年　　月　　日具位臣姓某上表
子／宗教／正統道藏／太玄部／雲笈七籤／卷之八十五　存六／尸解　二／玉子(P.第38冊　164-1)..[上海涵芬樓影印本]
玉子
玉子者姓章名震南郡人也少學眾經周幽王徵之不出乃歎曰人生世間去生轉遠去
死轉近矣而但貪富貴不知養性命盡氣絕則死位為王侯金玉如山何益形為灰土乎獨有神仙度世可以無窮爾乃師桑子具受眾術乃別造一家之法著道書百有餘篇其術以務魁為主而精於五行之意演其微妙以養性治病消災散禍能起飄風發屋折木作雷雨雲霧能以草芥瓦石為六畜龍虎立便成行分形為數百千人能涉江海含水噴之皆成珠玉遂亦不變也或時閉氣不息舉之不起推之不動屈之不曲申之不直百日
數十日乃復起與弟子行各丸泥為馬與之皆令閉目須臾皆成大馬乘之一日行千里又能吐氣五色起數百丈飛鳥過指之即墜臨淵投符召魚鼈即皆上岸又能使諸弟子舉眼即見千里上物亦能久矣其務魁時以器盛水著兩魁之間吹而噓之上直有赤光輝輝起一二丈以此水治百病病在內者飲之在外者澡之皆便立愈後入崆峒山合丹服之佯死尸解而去
子／宗教／正統道藏／太玄部／雲笈七籤／卷之一百九　甘九／神仙傳／玉子(P.第38冊　390-1)..[上海涵芬樓影印本]
玉子
玉子者姓章名震南郡人也少學眾經周幽王徵之不出乃歎曰人生世間去生轉遠去死轉近矣而但貪富貴不知養性命盡炁絕
則死位為王侯金玉如山何益形為灰土乎獨有神仙度世可以無窮耳乃師桑子具受眾術乃別造一家之法著道書百有餘篇其術以務魁為主而精於五行之意演其微妙以養性治病消災散禍能起飄風發屋折木作雷雨雲霧能以草芥瓦石為六畜龍虎立便成行分形為數百千人能步涉江海含水噴之皆成珠玉遂亦不變也或時閉氣不息舉之不起推之不動屈之不曲申之不直百日數十日乃復起與弟子行各丸泥為馬與
之皆令閉目須臾皆成大馬乘之一日行千里又能吐炁五色起數百丈飛鳥過指之即墮地臨淵投符召魚鼈即皆上岸又能使諸弟子舉眼即見千里之物亦不能久也其務魁時以器盛水著兩魁之間吹而噓之水上直有赤光輝輝起一二丈以此水治百病病在內者飲之病在外者澡之皆便立愈後入崆峒山合丹白日昇天
子／宗教／正統道藏／太玄部／晉真人語錄　卑一／玄門雜寶十八問答／先生(P.第40冊　5-2)..[上海涵芬樓影印本]
先生
無法先有我輝輝不露形古今無改變豈不
是先生
子／宗教／正統道藏／太玄部／晉真人語錄　卑一／玄門雜寶十八問答／冠(P.第40冊　6-1)..[上海涵芬樓影印本]
冠
一對星眼覷前後萬法收來腹內藏內外玲瓏無顯跡輝輝獨顯路堂堂
子／宗教／正統道藏／太玄部／盤山棲雲王真人語錄　卑四／序(P.第40冊　35-1)..[上海涵芬樓影印本]
或問曰道家常論金丹如何即是答云本來真性是也以其快利剛明變化融液故曰金曾經煆煉圓成具足萬劫不壞故名丹體若虛空表裏瑩徹一毫不掛一塵不染輝輝晃晃照應無方故祖師云本來真性號金丹四假為爐煉作團不染不思除妄想自然袞出赴仙壇世之人有言金丹以有形象處作造
及關情欲此地獄之見乃淫邪之所為見乖人道入旁生之趣矣
子／宗教／正統道藏／太玄部／上清太玄集／卷之五　上五／七言全篇(P.第40冊　134-1)..[上海涵芬樓影印本]
滾出榑桑日一輪輝輝焰赫照虛空乾元鼎裏添离火太一爐中起巽風煉就金丹飛宇宙燒成大藥出穹窿神功化象超千劫越上崑崙第一峯
子／宗教／正統道藏／太玄部／上清太玄集／卷之七　上七／七言全篇(P.第40冊　152-1)..[上海涵芬樓影印本]
陰陽顛倒是真修一𣲖黃河水逆流萬道素光穿宇角千條紅焰出山頭日魂皓皓隨方顯月魄輝輝徧帀周大闡威風開古道乘鸞
按劒九天遊
子／宗教／正統道藏／太玄部／上清太玄集／卷之八　上八／段郎中問紫府黃庭(P.第40冊　176-1)..[上海涵芬樓影印本]
段郎中問紫府黃庭
神遊紫府更何疑性入黃庭自合機一顆金丹明歷歷兩丸仙藥朗輝輝
子／宗教／正統道藏／太玄部／上清太玄集／卷之十　上十／靈(P.第40冊　209-1)..[上海涵芬樓影印本]
靈
靈靈炁秀神清凝奔月眩飛星高空惠照大地蠲明皎潔如冰雪玲瓏似水晶恍恍乾坤瑩淨輝輝滿國清平五方霞彩收歸鼎兩耀
交光入寳瓶
子／宗教／正統道藏／太玄部／洞淵集　二／卷之三　和七／和朗然子詩　一(P.第40冊　261-1)..[上海涵芬樓影印本]
其十六
服却冲虛妙藥丸自然神彩顯童顏輝輝靈慧如晴晝怗怗身心似泰山芝草四時常馥郁天光萬劫永清閑世人日用還能此快活騰騰宇宙間
子／宗教／正統道藏／太玄部／洞淵集　二／卷之五　和九／詞／一剪梅(P.第40冊　290-2)..[上海涵芬樓影印本]
一剪梅
身若白雲任卷舒天涯海岸自在无拘太虛廓落是吾廬不羡王侯拱璧軒輿　一味閑閑樂有餘從他活計冷淡消踈歸來畢竟理何如心月輝輝光射蓬壺
子／宗教／正統道藏／太玄部／洞淵集　二／卷之五　和九／詞／花心動(P.第40冊　293-2)..[上海涵芬樓影印本]
花心動
劫外威音嘆勞生荒蒼幾曾知覺勘破轉輪擘碎虛空遊戲六門無著塊然蕙帳胡床穩看鐵樹應時花灼慧光爍大明寳殿玉龍盤礴　一顆玄珠踴躍迸霞彩輝輝萬神懽樂放去收來逆順縱橫雪曲頓超橐籥真情欲訴憑誰說見胎卵夢䰟交錯曉天廓聽吹鳳樓畫角
子／宗教／正統道藏／太玄部／鳴鶴餘音／卷之一　隨一之二／甘露滴喬松(P.第40冊　803-2)..[上海涵芬樓影印本]
甘露滴喬松
光陰迅速嘆世人朝朝貪生無已假若富過石崇金玉堆積謾贏得業相隨鎮日假瞞心昧已閻王請也從前罪業待交誰替　爭如早早修持伴物外仙家拋離凡世默默湛寂別有壺中天地顯森羅月輝輝觀法界神光一體歸去也清風送朝上帝
子／宗教／正統道藏／太玄部／鳴鶴餘音／卷之二　隨二／蘇武慢　十八(P.第40冊　813-1)..[上海涵芬樓影印本]
十八
志氣凌雲精神英秀得脫遍求真理虛空爐
火自己天真遭遇便能修製師不高明咫尺如隔千里要分真偽這黃芽赤髓時人皆有奈何愚昧　真烈士斡運機關鑿開混沌奪得夜明如意輝輝寳蓋赫赫靈光影隱大淵無滯休縱心猿盜了金鼎還丹謾勞虛費起三陽真火時時烹煉九還逃避
子／宗教／正統道藏／太玄部／鳴鶴餘音／卷之三　隨三／滿庭芳　二十一(P.第40冊　823-1)..[上海涵芬樓影印本]
其四
命似清風性如朗月瑩然獨見輝輝靈光普照何日不歸依常在無明之處任昇騰斗轉星移通真理不無不有動靜應神機　其間多少事皆是方寸或是或非在人人運用志見高低悟者頭頭皆是未明時處處皆迷修真士觀天行道功滿步雲歸
子／宗教／正統道藏／太玄部／鳴鶴餘音／卷之四　隨四／歸朝歡(P.第40冊　834-1)..[上海涵芬樓影印本]
歸朝歡
天地初分何處寄父母無生名甚字須將這箇要分明推窮此理寧論是細細傳不二亦能整究從前事往來頻不知迷迷甚日得言
賜　忽爾真靈前面至認得無形歡喜示惺惺覷著甚端嚴輝輝返照通容易見時惟覓妙玄微雅深中透出圓光五般顏采復本緫祥瑞
子／宗教／正統道藏／太平部／雲山集／卷之一　兄一之二／五言古調長篇／形幻(P.第42冊　737-1)..[上海涵芬樓影印本]
形幻
有身致大患忘我復何憂形骸最親切畢竟
成土丘況茲身外物無物非何樓大塊勞以生冗冗不自由萬事素已定誰能分外求疑團自粉碎休休復休休莫為空幻具還作真箇囚廓然自心安宜與化同遊於生無一為姑置不復留穎脫出塵坌表裏絕綢繆亘古性月在輝輝天霽秋
子／宗教／正統道藏／太平部／雲山集／卷之二　兄二／七言律詩　二／題遇仙宮活死人墓(P.第42冊　754-1)..[上海涵芬樓影印本]
題遇仙宮活死人墓
靈源痛飲解吾宗浩劫師真面目同醉眼忽開天地窄夢魂驚覺海山空輝輝金玉花爭發璨璨珠玕樹作叢借問終南千古意百川無語自朝東
子／宗教／正統道藏／太平部／雲山集／卷之三　兄三／七言絕句　一／心劒(P.第42冊　765-1)..[上海涵芬樓影印本]
心劒
雪刃輝輝勢倚天舉之無上直無前豈徒氣焰衝牛斗切碎虛空露帝先
子／宗教／正統道藏／太平部／漸悟集／卷上　弟六／西江月／贈任守一　五(P.第43冊　63-1)..[上海涵芬樓影印本]
又
物物般般認認常常戰戰兢兢心心念念恐沉沉得得來來損損　日日清清淨淨時時湛湛澄澄惺惺洒洒這靈靈燦燦輝輝永永
子／宗教／正統道藏／太平部／漸悟集／卷上　弟六／西江月／勸劉先生夫婦　四(P.第43冊　63-2)..[上海涵芬樓影印本]
又
莫論心肝腎肺休搜南北東西勿言震兌坎和離別有些兒奧旨　吸盡江河淮濟星辰日月輝輝精神氣血赴丹池便得超凡出世
子／宗教／正統道藏／太平部／草堂集　弟八／詞／滿路花／贈小崔評(P.第43冊　99-2)..[上海涵芬樓影印本]
贈小崔評
人間何最苦說著替君愁眼前生滅景象悠悠虛名薄利隨分少貪求幸遇嘉時節乘興偷閑訪尋霞侶雲儔　更那堪猛悟回頭物外恣飄游布袍襟袖闊好風流紛紛塵事一筆盡都勾磨瑩先天寳燦燦輝輝恰如朗月當秋
子／宗教／正統道藏／太平部／草堂集　弟八／詞／醉桃源／贈趙姑(P.第43冊　101-1)..[上海涵芬樓影印本]
贈趙姑
修行徑路坦然平直須斷愛情邪思妄念不相縈三尸勢自輕　坐與臥住兼行常休忘靜清一朝忽尔顯靈靈輝輝晃晃明
子／宗教／正統道藏／太平部／鳴真集　同二／序(P.第43冊　115-1)..[上海涵芬樓影印本]
鳴真集序　　　　　　　　　　同二
道本無言非言不顯道本無經非經不明令未聞者聞使未悟者悟僕肇拜玄沖師於汾陰龍興觀侍歲餘師南邁綿山之右誘矣僕北遷姑射之陽寓焉時師欬唾珠玉不構思或懷古或託物或贈答或逸興縱心所欲或詞或頌俱明宗旨陳非心之心言不言之言言言見諦勺句朝宗其文簡其義淵鳴真云無影樹頭花笑日不萌枝上葉含春又云兔角敲開三毒銳龜毛拂盡九衢塵斯言離物
象遠聲色非徹法慧目離念明智焉能究之哉深若淵泉曠如太虛恢恢焉晃晃焉尊上德之玄風崇長春之英華非詭詐以惑時非佐道而衒世玲玲瓏瓏如明珠旋於金盤清光罔極煥煥輝輝似秋月朗於碧天瑞氣何窮師亡金承安間有汾陰先生李公自海隅而還故邑師聞之廼長春之英徒也欲師之固辭拜長春者於是望拜祕奧得其一二悟機解有萬千幸有蒲坂同道寄世老人王巨川嗟憶師之珠玉特有英奇暢道之美云動
若行雲之安泰止猶谷神之無隅發歎不已有寂子楊公劉先生等袖出師之集目之曰鳴真集恐湮微散落命繕鏤以廣其傳謁僕等飾題辭巨駭忸怩斗筲之器焉能納百川乎再三叩命固辭不已綜覽如瓊漿羊羹爽其羣口也體道之妙得道之用吐辭發言可不為梯航耳夫鳴真者鳴聲散宇宙不屈愈出若東君而發萌真光射乾坤體在皆無如冰輪之鑒物明同果日響若雷霆茲妙備矣歲在辛亥重陽後三日愚魯忝職河中道錄
汾陰張志明謹題
子／宗教／正統道藏／太平部／鳴真集　同二／慧劒五首(P.第43冊　116-1)..[上海涵芬樓影印本]
吾獲寶劒已多年入地穿山得自然瑞氣鑄成羣怪匿清光磨就萬邪遷輝輝光焰射星
斗燦燦鋒鋩覆地天閑挂碧霄宮殿側不須重舉伴神仙
子／宗教／正統道藏／太平部／鳴真集　同二／述懷(P.第43冊　117-2)..[上海涵芬樓影印本]
道人活計本無憂性月輝輝得自由養素不須身外覓修真何用意中求靈珠朗朗通天地素月輝輝射斗牛妙道從來常潔淨清都隱隱恣優游
子／宗教／正統道藏／太平部／鳴真集　同二／寂靜無憂(P.第43冊　118-2)..[上海涵芬樓影印本]
無縈無繫有何求灑落瀟瀟萬事休俗態紛紛無惹絆世情冗冗不淹留神珠朗朗寧能汙性月輝輝豈有綢閬苑不須窮脚力悟來迴首到瀛洲
子／宗教／正統道藏／太平部／葆光集／卷中　同四／詞　一／無俗念／龍陽觀道眾索　一(P.第43冊　152-2)..[上海涵芬樓影印本]
無俗念
龍陽觀道眾索
了心一法越三乘妙體果離生滅萬事知空
非可取慧性輝輝通徹靜裏乾坤閑中日月堪付知音說家山還到自有無限風月　一點無相真如澄澄湛湛內外難分別要會玄元端的處無縱迷情乖劣勤論幽微頻修祕密參透天機訣此時不了更待何日休歇
子／宗教／正統道藏／太平部／葆光集／卷下　同五／詞　二／江城子／和蒼蓋郭秀才韻(P.第43冊　154-2)..[上海涵芬樓影印本]
葆光集下　　　　　　　　　　同五
清和真人尹志平　撰
江城子
和蒼蓋郭秀才韻
乘車坐馬走東西論玄規入幽微天下崢嶸隨分立階梯吾教流通天地祐無不喜盡歸依　其中消息與誰期解忘機識無為霞友雲朋心地要平夷抱樸全真明日用神燦燦性輝輝
子／宗教／正統道藏／太平部／洞玄金玉集／卷之三　氣三／七言律詩／和月窬老人(P.第43冊　244-1)..[上海涵芬樓影印本]
和月窬老人
金間隔晃胷襟殺邪魔理趣深裏神光成玉焰中蓮蘂結霜心靈瑩瑩通明旭曜輝輝蕩散淫上山侗能養浩君保惜自瓊林拆木字起
子／宗教／正統道藏／太平部／丹陽神光燦　連一／滿庭芳／贈張小仙(P.第43冊　311-1)..[上海涵芬樓影印本]
贈張小仙
松峯之下閑飲刀圭薦盃火棗交棃撫動心琴鸞鶴上下爭飛虎龍一齊哮吼便諕廻六賊三尸陰魔散覺天清地靜日月輝輝　斡運金光玉艶聚祥煙瑞氣結正嬰兒體挂仙裳足履霞彩雲霓口稱不生不滅指蓬瀛路上堪歸遮些箇道家活計說與人知
子／宗教／正統道藏／太平部／丹陽神光燦　連一／滿庭芳／贈嚴公(P.第43冊　312-2)..[上海涵芬樓影印本]
贈嚴公
昨宵夢裏幸遇重陽授予秘密仙方杳杳冥冥恍惚太白其黃便是刀圭顏色往來流飲似瓊漿成丸彈服之一粒八脉安康
携執增添剛刃生光彩輝輝晃耀明堂諕得邪魔鬼魅遠遠潛藏自然化生兒現跨青鸞得赴蓬莊遮玄妙示同流各要消詳
子／宗教／正統道藏／太平部／雲光集／卷之一　連四／詩　一／門人張志明問日用事(P.第43冊　349-1)..[上海涵芬樓影印本]
輝輝玉性晃晴霄本是無為福慧招玄理通融真自在妙光澄徹恣逍遙一聲仙樂朝金闕兩道靈泉灌瑞苗認正本來真面目依師且作度人橋
子／宗教／正統道藏／太平部／雲光集／卷之一　連四／詩　一／贈新出家(P.第43冊　351-1)..[上海涵芬樓影印本]
贈新出家
迴頭欲覓長安道內外全空心上掃絕盡機關達杳冥抽添水火明顛倒鍊烹四象與三才咄出七情并六耗一性輝輝晃太虛玉京自有金書報
子／宗教／正統道藏／太平部／雲光集／卷之一　連四／詩　一／勸眾化緣(P.第43冊　352-1)..[上海涵芬樓影印本]
立志寧心普化緣各酬洪願爇香煙宜搜道理重開悟好把塵情一併蠲五臟輝輝生玉蘂三田湧湧吐金蓮十方靈寳騰空起一性通朝不夜天
子／宗教／正統道藏／太平部／雲光集／卷之一　連四／詩　一／贈遠來道眾(P.第43冊　353-1)..[上海涵芬樓影印本]
咄盡塵根一物無清清冷冷下功夫素光渺渺開心月紅艶輝輝覆性珠既得元初真了幹任他四大散無拘將來功滿承天詔穩駕祥雲赴玉都
子／宗教／正統道藏／太平部／雲光集／卷之一　連四／詩　一／歸真(P.第43冊　360-1)..[上海涵芬樓影印本]
歸真
悟徹根源一點深靈臺頤養紫芝金金光湧湧超生滅玉性輝輝了古今
子／宗教／正統道藏／太平部／雲光集／卷之三　連六／吟／開化吟(P.第43冊　393-1)..[上海涵芬樓影印本]
開化吟
無為清淨內修完始遇天元道不難自得無生相混合玄都靈物鎖幽關炎炎大氣空昇降赫赫天光輥玉壇寂寂萬神空裏墜亭亭元寳接崑山攢攢玉姹投玄谷聚聚金嬰列瑞班處處青蓮開滿日空空玄象始歸還騰騰五色圓光颭燦燦流霞萬化攢細細神風輕縹緲靈靈金相自䊋鑾清清寳璧盤桓住淨淨靈砂透骨歡默默了真非有說明明全
道事都刪玄玄守護真三寳妙妙功成一顆丹浩浩銀霞常覆罩輝輝玉性自追攀飄飄舞袖超三界混混朝元顯內顏朗朗閑如秋夜月煒煒常在玉霄間惺惺了了仙家樂湛湛澄澄道性閑曠劫真容離苦海古今圓象出波瀾大羅一會同歸去悟理明真子細看
子／宗教／正統道藏／太平部／重陽全真集／卷之三　枝三／詞　一／調笑令　二(P.第43冊　445-1)..[上海涵芬樓影印本]
又鍾公云鏡能照他人不能照自
百鍊青銅圓又小平平正吐靈耀向人前相對相觀別辨容顏分曉好醜媸妍并老少塵凡一齊勘校彼此假中來怎生通內貌　別有輝輝親密要煥心鏡主玄妙偏能會顯古騰今又能鑑從前虛矯艶艶光輝宜自効把當初性珠返照裏面得全真永明明了了
子／宗教／正統道藏／太平部／重陽全真集／卷之三　枝三／詞　一／金雞呌(P.第43冊　447-2)..[上海涵芬樓影印本]
金雞呌警劉公
占得虛空呈俊俏玄中玄妙中絕妙自然五彩通靈照一顆明珠萬道霞光罩　淨淨清清泠泠曉曉昏昏默默冥冥窈窈森羅萬象輝輝耀月裏蟾鳴日裏金雞呌
子／宗教／正統道藏／太平部／重陽全真集／卷之五　枝五／詞　三／歸朝歡(P.第43冊　458-1)..[上海涵芬樓影印本]
歸朝歡
天地初分何處寄父母無生名甚字須將這箇要分明推窮此理寧論是細細傳不二一能仍究從前自往來頻不知迷迷甚日得言賜　忽爾真靈前面至認得元形歡喜示惺惺覷著甚端嚴輝輝返照通容易見時唯密祕妙玄微雅中深邃出圓光玉般顏彩復本
總祥瑞
子／宗教／正統道藏／太平部／重陽全真集／卷之九　枝九／歌詞詩／竹杖歌(P.第43冊　483-1)..[上海涵芬樓影印本]
竹杖歌
一條竹杖名無著節節生輝輝灼灼偉矣虛心直又端裏頭都是靈丹藥不搖不動自閑閑應物隨機能做作海上專尋知友來有誰堪可教依託昨宵夢裏見諸虬內有四虬能跳躍杖一引移一脚頂中迸斷銀絲索攢眉
露目震精神吐出靈珠光閃灼明艶挑來固樂然白雲不負紅霞約
子／宗教／正統道藏／太平部／重陽全真集／卷之九　枝九／歌詞詩／得得歌(P.第43冊　484-1)..[上海涵芬樓影印本]
得得歌
陰變為陽只自審冰鑽結火能唯恁有緣搜見古今真無始却來呼箇甚呼箇甚喚神仙窈窈冥冥不記年撞著良因五劫祖相隨直入大羅天大羅天通妙景放開明耀須臾頃盈盈一粒任綿綿寂寂圓光傳永永傳永永做靈靈處此清涼絕視聽何用醍醐香馥郁不誇環珮響璫玎響璫玎聲滅歇別生彩艶
重超越自然瑩瑩寳中珠返照輝輝天外月天外月走蟾輪怎此如如沒價珍正一悉除生滅相端嚴堅固妙玄因妙玄因誠祕訣那曾瞋怒并歡悅虛空空上達晴空言說說前非有說非有說愈昭彰得得歌中現道場曠劫未分新雅致從今傳出這名方
子／宗教／正統道藏／太平部／重陽全真集／卷之九　枝九／歌詞詩／惺惺歌(P.第43冊　484-1)..[上海涵芬樓影印本]
惺惺歌
謂何四大復牽纏汩汩當時那箇仙好把圓成從雅正莫將假合做因緣殷紅再結雙關寳潔白重開五葉蓮得得先須修九轉盈盈
首上養三田養三田為定壽金毛獅子頻哮吼日端午上看玄陰夜半子時分瑩晝常食休窮萬物機運神奪取三光秀外容焉用顯光華內貌多方頻整救頻整救是元初此事今應信有諸遊歷先逢太赤祖歸來還見黍中珠七般珠戶通開闡六道銀光任展舒百寳臺頭唯仰覷這迴親現這真如這真如實不錯逍遙服餌靈丹藥輝輝燦燦甚分明了了惺惺尤灑落迎日堪誇翠霧身臨風透出紅霞脚崑崙頂上玉峯前一朵瓊花為誓約
子／宗教／正統道藏／太平部／重陽全真集／卷之十一　交一／詞　七／驀山溪(P.第43冊　507-2)..[上海涵芬樓影印本]
公尋做作認取烏隨兔上下要沖和更左右交加龍虎搬傳大藥須是入紅爐成煅煉變
銀霜一朵金花聚　清香遠遠透過崐崘去裊裊上青霄結雯光輝輝堪覩玉堂裏面參從大羅仙自怡喜得長春正處逍遙路
子／宗教／正統道藏／太平部／重陽全真集／卷之十一　交一／詞　七／七騎子(P.第43冊　512-1)..[上海涵芬樓影印本]
七騎子
真箇重陽子得箇好因緣因緣待做做做神
仙神仙惺惺誠了了了了金丹一粒圓圓圓祥雲送上天　上天明師更與白花蓮花蓮瑩最最最新鮮新鮮輝輝清灑灑清香馥郁妙玄玄玄上長生玉帝前
子／宗教／正統道藏／太平部／重陽教化集／卷之一　交四之二／贈丹陽歌(P.第43冊　546-2)..[上海涵芬樓影印本]
贈丹陽歌藏頭
謁扶風庵要住人歡喜心神許前鉛汞卯通孜後刀圭酉廝助看金飛過曲江蟾玉走超玄步年泗十五輪明月圓光覩公眉宇準規模使雲霓遮遏忤裏白蓮向日開前黃菊重陽猜瞳閃閃輝輝赫炎炎燦燦瑰魅盡銷分地戶蟲皆滅現天台傳義相偎上人人物外迴子隨予師禮訪知銀海載蓬萊拆起來字
子／宗教／正統道藏／太平部／重陽教化集／卷之三　交六／黃鶴洞中仙　七／丹陽繼韻(P.第43冊　562-2)..[上海涵芬樓影印本]
丹陽繼韻
大悟明明也大智閑閑也大道行行應自然風風馬永永逍遙也大水高高也大火炎炎也大藥輝輝晃寳瓶真真馬得得長生也
子／宗教／正統道藏／太平部／長春子磻溪集／卷之五　友五／詞　一／無俗念　七(P.第43冊　635-1)..[上海涵芬樓影印本]
其七月
偎巖傍隴搤音隘長更蕭索昏魔非一皓月澄澄山上顯天角輝輝初出露結霜凝金華玉潤淡蕩何飄逸清臨寰宇發揚神秀姿質　悽愴六合群情淹沉幽昧慘怛劬勞疾大闡良因弘濟度皆得逍遙寧謐浩氣騰騰餘光藹藹至性那虧失圓明法界法輪常自充實
子／宗教／正統道藏／太平部／譚先生水雲集／卷上　友七之二／歌／落魄　一(P.第43冊　665-2)..[上海涵芬樓影印本]
其三落魄
我落魄我落魄渾身紙布為衣著擺手行來萬事忘且喜一身空索索飢時覓困時睡元初本住清涼地慧劒輝輝奪日光無限邪魔皆遠離樂真閑成真趣邪逕荒涼我不去真靈剔正漸分明超然走上煙霞路得真修應了徹實即得時無可說水晶宮殿鎮安閑勘
破春花與秋月
子／宗教／正統道藏／太平部／譚先生水雲集／卷中　友八／西江月　一(P.第43冊　673-1)..[上海涵芬樓影印本]
西江月
役我盡因心意滌除般若玄機不勞南北與東西方寸些兒便是　寳鑑塵埃蒙昧須從磨鍊輝輝光明一點照無為直入蓬萊幽邃
子／宗教／正統道藏／太平部／譚先生水雲集／卷下　友九／憶王孫　一(P.第43冊　682-2)..[上海涵芬樓影印本]
憶王孫
神舟穩駕出沉流明月輝輝命自周兩箇先生暗點頭有來由萬劫輪廽向此休
子／宗教／正統道藏／正乙部／道法會元／卷之二十一　堅九／玉宸經鍊返魂儀(P.第48冊　663-1)..[上海涵芬樓影印本]
道法會元卷之二十一　　堅九
道法會元卷之二十二　　堅十
道法會元卷之二十三　　堅十一
道法會元卷之二十一　　堅九
玉宸經鍊返魂儀
告信香符啟告
恭聞靈寶談經廣演度人之法宗師立教弘推濟世之心今古蒙恩幽明荷澤
具位臣某　上啟
虛無自然元始法王至真天寶玉宸大道至真靈寶道德高尊至真神寶祖師玉清真王南極長生大帝玄師上清華王東極青華大帝真師太清韓王好生韓君丈人朱陵大帝
十方靈寶救苦天尊九天生神上帝五方五老上帝三十二天上帝真元妙化上帝紫宸太華天帝玉虛明皇道君東華木公上相西靈金毋元君上清黃籙院三佐真君文始妙道真人太清明慧真人大慈救苦二玄真人清微三炁九霄符章經道雷帝天君靈寶三洞四輔經蘊高真東青西素南丹北玄四維上下十方已得道大聖眾神霄內外臺東極善攻院聚魂五總府南昌上下宮靈寶大法司神虎攝召局南陵樞府朱陵火府諸司真
宰鬱儀太陽帝君南上開光度生一切真聖南斗六司上生真君結璘太陰皇君月中黃華石景水母流光夫人東井八宿星君天河灌沐真人東井黃華玉女北斗七元落死星君玄冥紫光太一夫人上清五行四曜星君周天列宿萬象星君三元三官大帝北極四聖真君祖師泰玄都省四相真君高元清真紫虛元君宗師金闕昭凝妙道保仙元君瓊室洞清郭元君福和耀真傅元君龍光道明姚元君紫英玉惠高元君洞陽上宰華真人
青城山通慧朱真人雲山保一李真人眉山混隱南真人丹山雷淵黃真人西山真息熊真人泰智冲和彭真人洞淵塵外真人浚儀原陽趙真人清微靈寶道德正一歷代師真度人不死之神南極長生之君度世司馬大神好生韓君丈人十方無極至真大神飛天神王雷霆九司真君清淵贊玄靈華夫人三界五天大勛魔王下方九壘厚土真皇大帝水府榑桑大帝北陰酆都大帝五嶽名山聖帝地府十宮真君酆都佐理助理君水官
北斗君鬼官司命君酆都司命司功司殺君酆都九獄官一十八獄官二十四獄官三十六獄官諸獄冥官掾吏考治神員牛頭馬面羅剎神兵京都城隍之神本府本縣城隍社令里域正神陽間諸廟祀典百神三界十方證盟列聖恭望洪慈垂光開度
臣聞輕清之氣上浮是曰陽明真境重濁之氣下積斯為夜府窮陰人中三才質靈品物自一炁胚腪之後居萬象汩沒之中返陰成陽莫究自修之理游魂為變率為異物之儔
不覺不知愈趣愈下賴
天尊垂慈於浩劫為眾生救苦於十方凡有投誠首祈布澤入意臣領詞激切事干利濟恪為關行以今先行攝召仰冀開明臣夙荷玄恩叨行大法以精神制魂魄未明攝鍊之方乘清氣御陰陽曲賜主維之造伏願敕神虎官將開北都羅酆左太微右命靈使法力普施於黑壤下崢嶸上寥廓冀慧光遍燭於冥途庶俾亡幽克承召命臣下情不勝激切俟命之至謹言
諷金光咒師存神召將
告召諸將符
道香一炷十方肅清法鼓三通萬神咸集準令飛符上召
太玄攝召左右烏塗二神君神虎何喬二大聖三部使者七真玉女玉籙直符王陸二使者龜臺素握濮玉女元承差某將三元五道大神追攝一干騎吏泰山城隍里社沿途山川水陸善導等神仰遵元承事理即今攝引修齋某所薦某魂并本門宗親及法界五道
四生男女孤魂劫亡苦爽山川竹木水石精靈壇社祠廟鬼神等眾雲集行壇聽今攝召
告策役符　　太一救苦天尊
告慧光符師行通幽攝魂之法
十方諸天尊　其數如沙塵　化形十方界
普濟度天人　委炁聚功德　同聲救罪魂
罪魂實可哀　我今說說經　念誦無休息
歸身不暫停　天堂享亨福　地獄無苦聲
火翳成清署　劍樹化為騫　上登朱陵府
下入開光明　超度三界難　徑上元始天
開通道路天尊　　告破獄符
伏聞生死殊途幽明一理夫刑罰不加於君子而地獄本為於小人喪其良心則自速於罪戾守死善道又何有於拘囚苟方寸之虛靈即天堂之快樂恐從前未悟致沒後多沉無縲絏而自羈不杻械而自梏今資惠力特啟冥途以靈寶無量之光照冥漠重昏之境麒麟掣斷黃金鎖命下九重鳳凰銜出紫泥書恩疏十地誕告有眾罔敢弗欽開道靈章謹當宣演
開清長夜天尊
茫茫酆都中　重重金剛山　靈寶無量光
洞照炎池煩　七祖諸幽魂　身隨香雲旛
定慧青蓮花　上生神永安三遍
歌斗章　告召魂召幽符
陰陽推運兮劫數更遷子順午生死周流兮孰愚孰賢寅輪轉無窮兮上玄造化子逆子中未出三界兮歸於神變艮魁𩲃東兮𩳐魒西轉子至丑亥至未午出𩵄䰢南兮魓臨北面亥戌辰申卯酉剔陽魂陽魂兮茫茫沒沒陰靈陰靈兮碌碌幽幽亡人
本命普召用艮天地冥兮萬鬼潛開合天地晦兮萬鬼爽縮地之法昏暗陰陽運兮鬼神享艮炁吹旛七遍應兮上應天太乙召兮何遲遲先召後至兮律有常中指中文感此徬徨兮赴我旛存帥押至賜汝靈書兮歸上清离午剔急急如
太乙玄冥紫光夫人律令
表白召亡幽高功默念
陰靈逐我旛陽魂返汝殘北斗天蓬敕玄武開幽關通思鬱明靈官飛真普令速變使汝現形爽靈爽靈台光幽精下得遠去
聞召現形三部神生八景巳明吾今召汝注神還魂疾
五行所造兮復歸於五行亥一匝四大假合兮卻歸於太空申或陰或陽兮任天地之根宗午天地冥兮萬鬼潛子天地動兮萬鬼爽丑陰陽運兮鬼神享巳天一北祚召汝魂寅太一紫光攝汝魄冥晦冥兮冥昧神不問八極鬼與精陽靈陽靈兮來我旛陰靈陰靈兮來我旛亡人本命訣音召艮文吹旛感此徬徨兮赴我旛賜汝靈書兮歸上清急急如
太一玄冥紫光夫人律令
二召亡幽高功默念
乾元亨利貞魂魄歸真五藏萬靈不受死經回尸返神永保黃寧急急如律令
魂神澄正萬炁長存不經苦惱身有光明復聚本形復全本神疾
北魁玉文布真靈子午剔上列五星應五行五斗訣東斗聚魂功都成震南辰攝魄切角鎮离西靈追命興生轉兌北極召魂獨隸遷坎中黃聚魂可韓明中指中文紅杏墨黑生鬼魂卯至坎
磨針襪臈從坤現卯至兌兌至離靈寶藏中五斗攢中握拋聚魂攝魄立顯現卯至兌太一真人歌斗章斗訣北炁吹急急召魂如閃電行攝魂法感此徬徨兮赴我旛離午剔賜汝靈書歸上清急急如太一玄冥紫光夫人律令
一炁生萬物萬物歸一炁吾復統一炁再使萬物生故知一炁中不復失吾意攝召汝真靈諦聽慈悲旨
三召亡幽　存至
三官北酆　明檢鬼營　不得容隱　金馬驛程
普告無窮　萬神咸聽　三界五帝　列言上清
解冤釋結天尊
向來召到亡某及門中姻親等眾仰承道力巳到法筵第恐曠劫以來妄認業緣尚懷執著昔在世而有爭競今身謝而復沉迷良由一念未忘致使多生為累吾今為汝禮請
消解冤結顓使者承宣符命咸與解除
解冤釋結天尊
向來召到法界五道四生男女孤魂囚徒劫亡苦爽山川竹木水石精靈壇社祠廟鬼神
滯魄等眾仰承道力巳集法筵尚慮汝等曠劫以來縱無明性造諸惡業貪諸所榮嗔諸所辱遂生恚恨面是背非動致口牙盟神詛佛始於謗讟終於詬詆由是獄訟生焉刑憲存焉甚者私淫暗盜悔毒助兇負命欠財殺傷鬥毆三世結釁累劫興仇生死牽連不能解脫吾今仰憑道力為汝冤魂一心禮請
消解冤結顓使者承宣符命咸與解除
告解冤符　師行解冤釋結之法
是時天人遇值經法普得濟度全其本年無
有中傷傾土歸仰咸行善心不殺不害不嫉不妒不淫不盜不貪不欲不憎不嫉言無華綺口無惡聲齊同慈愛異骨成親國安民豐欣樂太平
治病救苦天尊　　告醫治符
奉白亡過某魂及某氏門中姻親等眾在世之日有身為患備受痒痾疾痛之災無骨可仙曷免生老病死之苦陽間所患陰境亦然未遂安和須資醫治吾今為汝一心禮請
天醫大聖六職治官治病功曹掌藥仙吏扁
鵲小吏飛行變化各運神功普療亡幽之病苦復完舊日之容儀各令禮相端嚴形神俱妙
治病救苦天尊
奉白汝等幽魂等眾雖承道力巳到法延恐汝在世之日有身有患備受痒痾疾痛之災受刑受傷多歷水火刀兵之難或被蛇傷虎噬或以苦毒自戕言之不窮傷殘肢體陽間所患陰境亦然未遂安和須資醫治吾今為汝等魂一心禮請
天醫大聖六職治官治病功曹掌藥仙吏扁鵲小吏飛行變化各運神功普療亡幽之病苦復完舊日之容儀各令體相端嚴形神俱妙
完形復相天尊　告聚形符
說經一遍諸天大聖同時稱善是時一國男女聾病耳皆開聰說經二遍盲者目明說經三遍瘖者能言說經四遍跛痾積逮皆能起行說經五遍久病痼疾一時復形說經六遍髮白返黑齒落更生說經七遍老者返壯少
者皆強說經八遍婦人懷妊鳥獸含胎巳生未生皆得生成說經九遍地藏發泄金玉露形說經十遍枯骨更生皆起成人是時一國是男是女莫不傾心皆受護度咸得長生
如產亡於此接分胎破穢符
黃華蕩形天尊
告浴魂符　化衣符
汝等眾魂形體既具神識復完各宜洗滌身心來禮慈尊妙相
東井灌黃華　石景水毋精　浣魄淨陰穢
蕩形成玉嬰　表裡瑩清徹　內外光華清
靈元神不昧　正炁合仙真　金童散紫煙
玉女麾神旌　五芽分五炁　三素布三雲
鬱儀纏結璘　浴之復完形　詣我玄壇下
鍊神升玉京
清靜度魂天尊
天地澄清　洗穢除塵　鍊化九道　返形太真
百關納靈　節節受新　清虛鑑暎　內外敷陳
日吉時良　度命回齡　玉童玉女　為汝執巾
玄靈紫蓋　冠帶汝身　使汝長生　天地同根
百寶裝嚴天尊
太上垂慈濟　憫念在寒庭　幽魂無極窮
褰裳多裸形　惟望陽間度　功多及幽冥
一衣化無量　一服傲千生　從今盡冠帶
變化憑火精　吾今拔贖後　萬劫離苦庭
法體圓成天尊
丹羅羽衣　上清真衣　雲霞道衣　大洞法衣
五雷絳衣　六度銖衣　八威氅衣　九等仙衣
衣之不盡　升入無為
攝跡歸本天尊
天尊說經教　引接於浮生　勤修學無為
悟真道自成　不迷亦不荒　無我亦無名
朗詠罪福句　萬遍心垢清
奉白亡某魂諸仙子等沐浴既周衣冠悉備齊蠲穢濁頓獲端嚴各秉至誠參朝大道
總朝上帝天尊
朝參　三境高尊十華上聖
朝參　三霄教主演𣲖宗師
朝參　法籙官君齋壇列聖
罪從心起將心懺心若忘時罪亦無忘心
無罪兩俱空此即是名真懺悔
願罪消滅　願罪消除　世世生生　常親正教
向來朝參大道懺悔罪愆汝等眾魂當知自己三清本乎一炁唯心淨土諒不由他其奈汝等生而不悟死亦沉迷業鏡臺前肺肝呈露惟我
太上願海弘深能為汝等救一切罪度一切厄各宜發露投誠洗心悔悟罪從心起心滅罪亡一轉移間證清淨果慎無蹉過便好進修陰府更不拘留人天將行超化退步壇下
祗領善功
施諸法食天尊
奉白壇下召到亡魂幽爽汝等幻身易滅妄念難除地水火風之形往日已散飢渴疾苦之念曠劫未忘雖然如是當知汝昔大患為汝有身身有飢虛以食為念身今安在何用食為身有寒暑以衣為念身非汝有何用衣為以食以衣財寶為念身既是假心即歸空若財若寶亦將焉用今汝之所以執著輪迴者為有貪愛念未除耳若能解空見性絕妄
歸真不著有無自然超化如或塵根不斷業想未除見以飢渴為苦者即來享吾無礙甘露法食
告甘露符
請降諸天道炁十方梵炁自然甘露
稽首玉清元始尊　稽首金闕虛無帝
包含造化運陰陽　極處自然無凝滯
生天生地生人倫　五色毫光隨處慧
度人無量不思議　敢仗祥光來拯濟
歸命東極宮中尊　歸命十方救苦尊
毫光遍照三千界　智惠潛通五苦門
常以廣大威神力　慈悲救苦濟亡魂
指迷惡道返歸根　法橋大度永長存
大慈無上尊
唵哩𠰂唏呯吒唏攝華耶九遍
天尊言食施有盡法施無窮既巳到壇當先聽法又言吾道無親疏吾眼無貴賤一切眾生皆以等觀若有所擇是有二門吾奉
天尊教法廣運大慈大悲平等心施汝等法食汝等亦當發無遮無礙大慈大悲平等心
若乃恃強梁而凌老弱以猛壯而欺孤幼貪多務得不奪不厭
天尊科法禁戒至重吾今先以此法教戒汝等各宜諦聽運平等心無我無人齊同慈愛異骨成親見得思義互相訓導登我法筵受吾道炁淪肌浹髓自然飽滿尚慮汝等咽喉障礙業火焦炎今有太上開咽喉利飲食甘露法言謹當持誦
告化食符
唵𠳤𠰂嗌𠵇哆唎𠾬吽七遍
悲夫長夜苦　熱惱三塗中　猛火入咽喉
常生飢渴念　一洒甘露雨　如熱得清涼
神魂生大羅　潤及於一切
功德金色光　輝輝開暗幽　華池流真香
運蓋隨雲浮　千靈重元和　常居十二樓
急宣靈寶旨　自在天堂遊
泠泠甘露滋　法味難思議　騫香流七真
冥冥何生疑　天廚金飯馨　玉漿名寶芝
普施諸有情　億劫無苦飢　受此法食者
生天登紫微
自然天廚食　普及於一切　沉魂飢渴者
盡沾甘露味　化為靈寶漿　返陰成陽炁
惟願沉滯魂　上登清都治
浩晶生法氣　氤氳凝天中　兩曜共澄徹
五緯交相通　三光煥已明　五炁凝三宮
帝鄉會五老　咽服百骸豐　金華照光景
身與日月同　念道上聖前　萬劫受無窮
回首仰圓羅　合景挹靈芒　拘魂制七魄
思審定中央　行住禮虛無　寢息偃玄房
飢餐黃櫱華　渴飲瓊林漿　神真鍊太漠
合體現真光
妙道生一炁　炁中分陰陽　凝化日月精
燦然流三光　九華合九道　八色照八荒
煥爛洞真炁　流精歸太茫　上生淵泉宮
下入無何鄉　縱體復虛跡　忽然都相忘
七寶流精結　混沌雜華房　咽服九霞散
此樂殊未央
勤修大道法　精心感太冥　黃華真炁降
五臟結胎嬰　亡者生天堂　飛身朝上清
福惠無不遍　此食施眾生
散食
功德不思議　行者膺福報　施與法食餐
永生安樂道
食以濟汝飢法以解汝惑法非食無以使汝飽滿食非法無以開汝昏迷今者施食巳周經法宣演各宜諦聽信受奉行
聞經悟道天尊　諷經
天尊經教恩普被於十方上聖洪名化旁周於三界汝等聽道言而真心開悟聞寶號而惡業化消永出三塗不經五苦謹請
元承將吏部領眾魂少保法筵伺候昇度
宣判斛疏
向來　　回向
子／宗教／正統道藏／正乙部／道法會元／卷之八十　自五／欻火律令鄧天君大法　一／召合咒(P.第49冊　374-1)..[上海涵芬樓影印本]
召合咒兩手握雷局念
唵勾底那羅刀利般那風雲俱那合蘇魯那曇伽青那彌盧合那青莫盧牯泮敕役雷電火急急如
長生大帝律令
咒畢瞑目存巽方火光萬丈引心火與巽火混合充塞天地運心火結成號頭金光爍爍以雷局打發號頭衝至巽方見大神從火光中出誦召咒乘號降壇我身與帥俱在火光中左手雷局引入心宮結成元帥以［］字音呵出香煙上分明如對即叩
齒厲聲召請念曰
道香一炷騰為碧漢之煙雲法鼓三通化作青霄之號令下令謹爇真香特伸召請雷霆主令欻火律令炎帝鄧天君部領五方蠻雷五使者風電雲雷雨合屬威神火速降臨疾
存至獻茶酒宣符檄畢念咒發遣
黑雲蓬勃火電輝輝靈降耀興雷威震聲大作風雨隨眾魔拱手山嶽摧敕差雷部大藥义赤天叱龍乾欻火橫天霸急如符令行唵吽
吽嚁噓𠱷噇吙𠰂㕶叮嚧𠰹㖿攝雷神唵吽㗭啼呢吒吽𠾐嚤咜吒耶吽唵咭哻哺𠹋咭𡀎吽㗶急奉玉帝敕
天雷地雷鳴震八方摧壇破洞猛徹天蒼雷公電母風伯雨師聞吾告召速降壇前助吾馘祟誅滅兇奸祈晴禱雨濟死度生急急奉玉皇上帝律令
存巽方金光萬丈火電烜赫元帥乘金色火光奔入某方幹事卻運自己風雲雷雨電步罡噀水發遣
子／宗教／正統道藏／正乙部／道法會元／卷之二百二十九　據八／靈官陳馬朱三帥考召大法／馬帥捉山魈木下符(P.第51冊　281-1)..[上海涵芬樓影印本]
馬帥捉山魈木下符
上台一黃祛却不祥中台二白護身鎮宅下台三青治病除精台星到處大賜威靈
日光明明陰鬼摧傾
月魄輝輝邪炁消除
崔盧鄧竇守把四方子午卯酉
上張天羅下布地網
火鈴大將火輪大神火索力士風火無停巳午未文
飛符急捉使者將軍急急追捉邪魅顯現報應分明
天圓地方收攝兇殃
謹召四將急降身形為吾擒捉山魈木客五通不正鬼神攝赴火犀考訊無停流火萬里燒滅鬼營如有違令律凖女青急急如律令

勑符呪
上清三境緫炁上元八景冥合眾神侍軒中有大將輔佐太玄統攝天兵八萬四千神變莫測威鎮玄天聞今召請速至壇前疾疾
子／宗教／正統道藏／正乙部／上清靈寶大法　一／卷之三十八　驚五／神虎玄範門　四／神虎追魂符　二(P.第52冊　283-2)..[上海涵芬樓影印本]
神虎追魂符
神虎夫人敕
神虎大聖敕
地方䧟隅攝赴北獄
化元聿𩲸星飛澤
追䰟使者侯魏張𩵄追䰟神付監獄使者劉令急急現形

祝呪
太一玄冥天一北祚北斗天蓬敕神虎戟飛運招搖一統隨神虎到處十方精光都一吸急急如律令
功德金色光　輝輝開闇幽　華池流真香
蓮蓋隨雲浮　仙靈沖元和　常居十二樓
急宣靈寶旨　自在天堂遊
右符天皇訣玉清訣北炁白紙黑書焚水盂中噀攝魂壇內及四維立現形
子／宗教／正統道藏／正乙部／道門科範大全集／卷之三十四　傍五之三／誓火禳災道場儀　四／晚朝行道(P.第53冊　674-2)..[上海涵芬樓影印本]
道門科範大全集卷之三十四
三洞經籙弟子仲勵　編
誓火禳災儀
晚朝行道
法事陞壇如式
各禮師存念如法
宣衛靈咒
五星高耀　瑞氣飛浮　元始集神　天地交周
玉符寶節　嘯命微幽　擲火揚威　奸凶無留
萬魔振伏　紛葩卻消　摧怪滅惡　道炁周流
神光照夜　陰翳俱收　萬神降格　扇景乘飆
群生咸遂　惠遍神州和與道合真
鳴法鼓二十四通
無上三天玄元始三炁太上道君太上老君召出臣身中三五功曹左右官使者左右捧香驛龍騎吏侍香金童傳言散花玉女五帝直符直日香官各三十六人出出者嚴裝顯服冠帶垂纓關啟玄壇土地方域神真臣今靜夜行道謹奏為入意其諸忱悃已錄告聞願得
太上十方至真道炁靈寶瑞光下降流入臣身中令臣所啟速達徑御
至真無極大道
昊天玉皇上帝御前
請稱法位
具位臣某與臨壇官眾謹同誠上啟
虛元自然元始天尊太上道君太上老君太上昊天玉皇上帝紫微天皇大帝紫微北極大帝聖祖天尊大帝后土皇地祇元天大聖后十方無極大道諸天天帝三十六部尊經
玄中大法師圓穹上象火星執法真君所變所化列宿星君厚地洞天嶽瀆主宰南方離位丙丁巳午火部官屬三界應感一切真靈臣聞陽靈表瑞火德承天分日域以繼明御離方而定位爰司夏曆以正歲功由是出入絳霄循環黃道應期不紊謫見無私雖懸家著明係乎邦國而垂災介福亦及生靈臣等叨荷靈休蹈茲昌運未能洗心鍊質遁跡嵓巒混濁塵寰因循俗境而濟人助國救物為先凡有投誠理宜昇達況奉詞悃敢不上聞
爰有心詞謹當宣奏
宣詞
按如詞言丹誠激切叩之斯在格以不違伏聞眇邈高穹幽微上境熒煌火德寔應鶉星數推地二之神宿而彌壯位據離明之正尊而不親生土剋金出寅入戌考炎涼而知伏見胝祲象而辨妖祥在職有功猶配食心之享乞靈救疾尚惇祭爟之儀矧此凡微每叨真廕常軫淵冰之慮恭投豺獺之誠肅按祕文俯陳明薦以今靜夜行道請法眾等運茲
初捻上香
願此香雲騰空上徹供養
太上三尊臣等皈身皈神皈命首體投地仰惟大聖火星執法真君伏願暫捨躔宮遙臨法會朱旛赤旆紫霧紅霞靈突相參獰神所侍輝輝天祭扇育物之晴風赫赫空中垂照臨之景貺有禳必去無舋不來金燼蘭膏照九幽之陰慝檀煙瑤水驅不善之時殃惟冀大火安流畢方竄匿偕五行之有慶覬三伏以無虞舉至止之百祥歸藹然之多士杳杳
洪造區區此心今故燒香自歸依
道尊大聖眾至真之德得道之後保天長存和與道合真
以今靜夜行道請法眾等運茲二捻上香
願此香雲騰空上徹供養
太上三尊臣等皈身皈神皈命首體投地以是捻香功德仰惟大聖火星執法真君虛中作離包神水渟含之德日晶為性抱畢月生化之宜以苦滋甘居常屬禮虔誠有感照燭無私惟冀社稷尊靈宗祧先聖怡神絳闕證
品朱宮流蔭帝圖永昌大業茂隆億載慶集千祥今故燒香自歸依
經尊大聖眾至真之德得道之後昇入無形和與道合真
以今靜夜行道請法眾等運茲三捻上香
願此香雲騰空上徹供養
太上三尊臣等皈身皈神皈命首體投地以是捻香功德仰惟大聖火星執法真君願藏烜耀威光不致侵門害魚之咎乞止赫烈形勢永無焚廐傷人之憂凶悉未萌吉皆來兆
聞祈不忒見請皆從仍冀某家丹籙祛災清都介福家門叶泰善念惟新旁周品彙之中俱契真常之妙今故燒香自歸依
師尊大聖眾至真之德得道之後永保平康和與道合真
三啟　三禮
重稱法位
具位臣某與臨壇官眾謹同誠上啟
太上三清上聖昊天玉皇上帝九皇至尊十方上聖三十六部尊經玄中大法師火德上
真三界應感一切真靈臣聞濫處人倫繆居聖世幸承靈寶蔭育得睹蕊笈真科聞有福善禍淫在操心之所致恐其信邪倒見莫反念以歸依惟無上之元尊假有為之妙法昭垂經典永覺昏蒙禳於未兆之間安有追前之悔今醮官某投誠大道瀝懇諸天每惟自不覺知漸小愆而致甚常憂變更運數或積業以難逃夙夜靡遑行藏在念七珍五穀慮有積而不散之非六畜二蠶恐昭物極惡盈之罪今陳菲薄醮禮禱謝熒惑星君恭按閼
伯之規模願遂景公之仁感憫茲惕若錫以安然里域無卒暴之驚居止有清閑之慰四時寧謐八節欣怡絕燈燭非次之光息爐灶殊常之焰普及各門康泰一境澄清樂業安居懷仁率善上願二儀昭泰三景輝華九穀滋豐五兵韜戢龍神警衛疫毒無侵謀生遂安逸之歡在野有謳歌之樂飛沉遂性動植舒榮九夜開光三途罷對見大道無方之應契聖明有感之祈普及幽遐俱升福岸上明天尊大慈之澤下副臣等皈命之誠謹啟以
聞
十二願
復爐
香官使者左右龍虎君侍香諸靈官當令臣向來靜夜行道之所自然生金液丹碧芝英百靈眾真交會在此香火爐前當願十方仙童玉女接侍蘭煙傳臣向來所啟速達徑御至真無極大道
昊天玉皇上帝御前
出堂頌
出戶
子／宗教／正統道藏／正乙部／離峰老人集／卷下　瑟八／七言絕句　二／陳州完顏大哥告(P.第54冊　840-1)..[上海涵芬樓影印本]
陳州完顏大哥告
剪除荊棘開心地掃蕩荒蕪種瑞蓮颯颯清風生玉葉輝輝新月照壺夫
子／宗教／正統道藏／續道藏／呂祖志／卷之六　輦六／藝文志　三／漁父詞一十八首／常自在(P.第60冊　576-2)..[上海涵芬樓影印本]
常自在
閉目尋真真自歸玄珠一顆出輝輝終日翫莫拋離免使閻王遣使追
史／編年／朝鮮王朝實錄／世祖實錄／六年（1460）　卷十九至二十二／卷二十二　十月至十二月／十一月／4日(P.15-2)
○丙子/動駕，百官皆以戎服侍衛。至沙峴具大駕、儀仗、皷吹，至南大門內，耆老檢校判漢城府事李携等進謌謠曰：
伏覩殿下卽祚以來，勵精圖治，朝廷淸明，無有欺蔽，外之四履，民靡噢咻，聖不自足。思廣咨詢，遂飭法駕，省方于西，大明黜陟，洞察民隱。德音誕布，羽旄所指，髦倪坌集。懽呼之聲，掀感天地。甫踰三旬，聿回龍馭，都人慰悅，曷可形容？臣携等生長太平，優游輦下，不圖晩景目擊盛美。深自鄙幸，扶杖就列，輒忘(部)〔鄙〕俚，謹綴謌詩，仰獻道左。
詞曰：
於赫我王，稽古省方。十月之良，廟于元龜，廼告神祇，過幸西陲，翠華浮天，羽衛翩翩，馳道平平。魚軒肅雍，副以靑宮，百僚景從。關西千里，父母孔邇，謳歌矢喜。吾王一遊，字民者優，不獲以休。吾王一豫，病民者去，不給以助。吾王來巡，匪逸是循，維爲吾民。庶幾無疾，於千萬億，在彼無斁。都人苦徯，如三月兮，若望雲霓。王曰旋歸，六龍載回，奄臨九街。乾坤淸寧，風雲協靈，日月增明。無小無大，士女雲靄，爭呼萬歲。臣輩皤皤，獲覩
光華，傴僂拜嘉，松栢之茂，天地之久，願獻聖壽。
進中宮謌謠曰：
伏覩殿下勵精圖理，王妃殿下媲德密贊，治定功成，民安物阜，猶懷不滿，夙夜惟寅。於天順四年十月初吉，擧歲巡之盛典，備法駕以西幸，誕布德音，洞察民隱，羽旄攸指，懽呼匝地。閱一月駕還，都人大小慶抃何極？臣携等生長太平，優游睿澤，願須臾毋死，益見盛化之大行，不意今日獲覩盛美，不勝欣幸。扶藜詣道，輒忘鄙拙，謹獻謌章。
詞曰：
天佑大東，聖神乃作。思齊我后，俔天配德，夙夜圖乂，邇安遠悅。日月照臨，容光畢燭。尙慮覆盆，一物不獲，稽古省方，維農之隙。玉輦煌煌，關西于適，于巡于省，載助不給。寒得以衣，飢得以食，攸徂相慶，不豫何休？庶幾無病，萬歲千秋。西人之樂，都人之愁。玉輅載回，五雲徂東。九街三呼，歡聲連空。皤皤臣輩，獲覩盛儀，曷伸賀忱？聊以矢詩。
成均進士崔允濟等進謌謠曰：
恭惟我殿下卽位之六年，朝廷肅淸，四域妥寧，民熙物皞，鰥寡無蓋，聖慮尙軫幽隱未燭，盍講時巡之典？遂以冬十月宜造社禰，過幸西土，所以省方觀民，布
德展義，無非事者也。念我國家，重雍襲熙，世增其德，惟是岳狩之禮，久而不修，逮至今日，獨觀英斷，累世闕典，一朝乃討，鑾輿所過，湛恩汪濊，神人懌愉，實殊尤稀闊，曠代絶迹也。臣允濟等聞自昔聖帝明王巡省四方，必有厖儒碩士稱述揄揚，使當時休聲烈光，流金石照簡策，奕寫煒燁，摛之罔極，如虞史之紀四巡，周人之頌時邁是已。矧我聖上盛德隆功，巍乎煥乎，磊磊軒天地，超周軼虞，固不可得而名焉。其可使鴻猷盛媺，暗昧無章，以泯於萬代也哉？況今岳儀旣訖，法駕言旋，都人士女，望屬車之塵，久徯之望，懽呼踴躍，街塡巷溢。臣允濟等俱以狂斐，深沐菁莪之化，游息賢關，歌頌盛德，廼吾職耳，不可以辭語鄙拙爲解。謹拜手稽首颺言曰，“於皇聖主，允文允武，作民父母，百度惟貞。兆民維寧，王道維淸。粤稽古昔，時巡四岳，觀風考職，我后是遵。玉輦西巡，遐邇同春。駐蹕箕邦，遹求舊章。洪疇其彰，乃開天闈。羅英騁奇，藹藹賢材。存問百年，惠鮮顚連。慶洽神天，士如奔波。爭瞻翠華，或咢或歌。吾王一遊，以助以休，民莫是求。都
人苦徯，望龍旗。王曰旋歸，都人懽愉，蹈舞康衢，萬口齊呼。我王寬仁，躬撫黎民，天命用申，申錫我王。茀祿是常，天地比長。我職詞章，宜揚烈光，用詔無疆。是輒作頌，歌于通衕，以御法從。”
進中宮謌謠曰：
伏覩殿下誕膺丕圖，王妃殿下密贊內治，坤承乾而育物，克成交泰之功，月偕日以麗天，蔚啓重光之運。尙軫千里之遠，或阻四目之明，時維冬初，駕行關右。爭呼萬歲，雖田野欣天日之瞻，如過三秋，奈都人苦雲霓之望？載回法駕，聿至神京，懽聲溢於臣隣，喜氣騰於城闕。臣允濟等躬沐周化，跡寄虞庠。屬覩翠華之芳塵，曷勝抃舞？載揚彤管之盛美，敢矢欨歈。謹再拜稽首獻頌曰，“於赫我王！龍飛御天。思齊我后！乃順承乾。化行治洽，黎庶晏然。不謂已足，夙夜拳拳。無邇無遐，一我惠煦。外或未周，迺眷西顧。龍旗啓行，翟茀以從。迺省迺詢，迺揚休風。助我不足，補我不給。養老恤窮，汪恩普洽。西人懽愉，耋老坌集。我王我后，實我父母，父母孔邇，胡不蹈舞？或歌或謳，爭呼輦前。庶幾無疾，共享萬年。僅浹數旬，瑤駕言旋，都人愷懌，巷溢街
塡。臣輩狂簡，於樂在泮。敬迓道左，歌頌是獻。”
女妓細柳枝等進謌謠曰：
伏以夙駕鑾輅，時邁比先王之觀，遄歸瑤京，一豫合諸侯之度。望羽旄以胥慶，傾巷陌以同歡。恭惟殿下放勳文明，﻿成湯勇智。濟雲雷之草昧，開天地之泰亨。內修外攘，祚已鞏於盤石，邇安遠肅，物盡登於春臺。河海晏淸，國家閑暇，尙慮民隱，或未周知，稽《羲經》之省方，效《虞典》之巡狩，御六飛而遠邁，指西土以光臨。王祖古都一統之迹如昨，箕子舊壤八條之風猶存。命太師以陳詩，觀群牧以考職。慰民生不給之望，霈王者無私之恩。羅致十室之賢，珍從百年之老。稱累朝未遑之大典，揚萬世無疆之休聲。鴻儀已講於塗山，龍馭遂回于天邑。迎迓載路，歌頌連衢。伏念妾等幸遭昌辰，謬參法部，聽一聲之淸蹕，曷勝鼇歡？獻數曲之鄙謠，聊申燕賀。
詞曰：
聖王西狩爲民遊，輦路塵淸露冕旒。日角輝輝明蔀屋，天威肅肅震群侯。六師未慕周王邁，一豫誰誇夏諺休？五彩雲移回玉仗，康衢處處鬧歌謳。佳氣葱葱靄紫宸，傾都瞻望迓淸塵。風傳仙仗鑾聲近，雲護金輿
日色新。一部洛陽吹法曲，三呼嵩岳舞神人。更催靑鳥邀王母，願獻蟠桃不計春。
進中宮謌謠曰：
伏覩殿下光膺景命，夙夜圖理，王妃殿下承乾內佐，治功旣成，四方寧謐，然猶求䘏民隱，爰擧虞巡之典，天順四年冬十月，巡幸關西，誕布德音，僅越月車駕還京師，歡騰九陌，頌聲洋溢。妾等幸際昌辰，獲覩盛事，不勝慶抃，謹獻頌詞，竝疏短引。伏以隨日馭以還紫宸，咸仰氷輪之彩，催霓裳而下玄圃，敬迓玉輦之塵。敢獻謌謠，庶垂採納。
詞曰：
天運方亨，聖神誕作。思齊我后，克配厥德。二曜幷明，四方畢燭。尙慮民隱，省方宜亟。法駕啓行，時維農隙。翟茀以從，于西乃適。迺諏迺詢，迺求民瘼。父母孔邇，載撫載育。于邇于遐，德洋恩洽。孰寒不燠？孰飢無食？懿其休風，是煦是吹。閭閻皞皞，爭歡以嬉。維願我后，眉壽無極。且願我后，子孫千億。萬口齊呼，頌聲載路。月僅再彀，迺旋玉輅，維(被)〔彼〕西人，又怨我遺。維此都人，亦訴何遲。天蹕才聞，塡咽闉闍。小大稽首，競騰嵩呼。梨園賤隷，何幸親覩？輒獻鄙謠，庶效天保。且蹈且舞，長言于逵道。
駐輦良
久覽訖，遂行日晡還宮。百官進賀箋，不受，俄而兩殿御思政殿，政府、六曹、忠勳府進豐呈。隨駕及留都宗親、宰樞、承旨等皆入侍，極歡，夜分乃罷。
○賜吏曹判書具致寬、兵曹參判金礩、京畿觀察使黃孝源各馬一匹。
○刑曹據咸吉道觀察使啓本啓：“北靑囚私婢卵加伊與奸夫沈靑謀殺其夫，請卵加伊凌遲處死，靑處斬，同謀水山絞。”從之。
史／編年／朝鮮王朝實錄／成宗實錄／七年（1476）　卷六十三至七十四／卷七十二　十月／21日(P.7-1)
○辛卯/御經筵。
○日本國上松甫能登大守賴永、一岐州守護代官兵部少輔源武、肥前州山城千葉介元胤、關西路肥、筑通守重朝、對馬州太守宗貞國、出羽守宗貞秀、越中守宗盛弘遣人來獻土宜，倭護軍道安子四郞來朝。
○宗貞國特送盛種等六人、倭中樞(平茂績)〔平茂續〕等三人辭，命承旨任士洪饋送。禮曹答書曰：
專使書問，得諳氣味淸勝開慰。所獻禮物，謹啓收訖。將土宜正布二十
七匹、綿(西)〔布〕一十三匹及今丙申年例賜糙米、黃豆各一百碩，就付回使，惟照納。
○御晝講。
○御夕講。講《名臣言行錄》，至《張詠傳》，上曰：“詠之殺人，當歟？”承旨任士洪曰：“在聖人則不然，其餘則須用嚴威。否則難以鎭服。所爲之事，雖非盡善，宋朝名臣，惟張詠、范仲淹而已。”侍讀官丘達孫曰：“刑亂國，用重典。當是時也，蜀亂，故以嚴治之耳。張詠之後，不能撫綏，而蜀人復亂，故再使張詠治之，蜀乃平。”
○都承旨玄碩圭等啓曰：“大小人員雖在職，或移病或告暇，則不得受祿。知中樞府事金良璥，以足疾在家，雖帶職，未得受祿。臣等聞良璥疾證彌留，計活淸貧。”傳曰：“自有其法，何取稟乎？”對曰：“良璥，老臣也，今疾證彌留，故敢告。”命給之，遣中官視疾，又遣內醫治療。
○下書平安道行臺監察李箴曰：
去乙未年正月，洪德海等數十名爲野人所擄，而匿不以聞，推鞫時亦且隱諱，其推鞫以啓，且其他被擄人有無及輒入人等因某事出城，被擄根由，竝鞫之。
○先是命採明君、先明後暗君、賢妃事跡，畫爲三屛，令文臣分題作詩，又命掌令朴孝元、
應校柳洵、進士成聃壽書事跡與詩于其上，至是孝元等書進，賜御衣各一領，仍饋宣醞。
其明君屛。
《神農圖》：神農知天地之道，明於人之性，以有天下。古者民茹草飮水，采樹木之實，食蠃蚌之肉。神農以謂人民衆多，難以久養。敎民種五穀，爲耒耜鉏鎒以墾草莽，然後五穀興。令曰：‘丈夫壯而不耕，天下有受其飢者，婦人豐盈而不織，天下有受其寒者。’故神農親耕，后親織，以爲天下先。詩曰：
“炎帝當年撫域中，却將神敎立神功。生民飢飽關農務，天下寒溫在女工。雨玉雨珠非世用，親耕親織與民同。千年幸覩三推禮，願取神農保始終。”玄碩圭。
《帝堯圖》：帝堯黃收純衣，彤車白馬，茅茨不剪，土階三等勤於君道，作布政之宮曰衢室，立誹謗之木，使天下得盡其言，建進善之旌，使天下得盡其才，置諫鼓於朝，使天下得攻其過。一民飢，曰我飢之也，一民寒，曰我寒之也。由是百姓戴之如日月，親之如父母。有老人擊壤而歌曰：“日出而作兮，日入而息兮。耕田而食兮，汲井而飮兮，帝何力於我哉？”詩曰：
“日日昏花史傳親，聖中無若帝堯仁。土階還有
第茨儉，謗木仍兼諫皷陳。允協萬邦臻至理，曰吁四岳動咨詢。巍巍蕩蕩天爲大，遐邇歸心無異人。”洪應。
《帝舜圖》：帝舜畏天而愛人，恤遠而親近，好問而好察邇言，隱惡而揚善，執其兩端，用其中於民。時日月光華，卿雲叢聚。舜彈五絃之琴，詠《南風》之詩曰：‘南風之薰兮，可以解吾民之慍兮。南風之時兮，可以阜吾民之財兮。’詩曰：
“海內謳歌曆數歸，重華千載仰巍巍。卿雲藹藹垂天仗，瑞日輝輝照袗衣。庶績凝時端冕儼，五絃和處惠風微。南薰一曲舒民慍，皞皞熙熙遍九圍。”洪貴達。
《大禹圖》：禹以五音聽治，懸鐘、皷、磬、鐸、鞀以待四方之士，爲銘於簨虡曰：‘敎寡人以道者擊鼓，論以義者擊鐘，告以事者振鐸，語以憂者擊磬，有獄訟者搖鞀。’一饋十起，一沐三握，以勞天下之民。出見罪人，下車問而泣之，左右曰：‘罪人不順道，君王何爲痛之？’禹曰：‘堯、舜之人，皆以堯、舜之心爲心，寡人爲君，百姓各自以其心爲心，是以痛之？’詩曰：
“當年足跡遍寰瀛，辛苦腁胝績用成。擊皷撞鐘聞理道，搖鞀振鐸達民情。哀矜問罪存深愛，吐握迎人見至誠。恥俗不如堯、舜世，
至今功化妙難名。”洪貴達。
《成湯圖》：湯適野，見野人張網四面，祝曰：‘自天下四方，皆入吾網。’湯乃去其三面，祝曰：‘欲左，左，欲右，右，不用命者，乃入吾網。’諸侯聞之曰：‘湯德至矣。’歸者四十餘國。時大旱七年，太史占之曰：‘當以人禱。’湯曰：‘吾所爲請雨者，民也，若以人禱，吾請自當。’遂齋戒剪爪斷髮，素車白馬，身嬰白茅，以身爲犧，禱于桑林之野，以六事自責曰：‘政不節歟，民失職歟，宮室崇歟，女謁盛歟，苞苴行歟，讒夫昌歟？’言未已，大雨方數千里。詩曰：
“夏德將衰日欲亡，人心天命屬﻿成湯。七年荒旱憂民切，六事兢皇責己詳。一念至誠通肸蠁，四郊甘雨澍汪洋。自從祝網仁心大，便做商家奕葉長。”玄碩圭。
《商高宗圖》：高宗卽位，思復興殷，而未得其佐，〔三〕年不言政事，決於冢宰，以觀國風。高宗夜夢得聖人，名曰說。以夢所見視群臣百吏，皆非也，於是審厥象，俾以形使百工營求之野，得說於傅巖中，與之語，果聖人也。擧以爲相，殷國大治。詩曰：
“湯德巍巍不可肩，高宗燁燁亦光前。三年不語心治道，一夜無端夢大賢。忽作鹽梅調巨鼎，便爲舟楫濟洪川。若
敎胥靡終巖穴，殷社焉能六百年！”洪貴達。
《周文王圖》：文王時有呂尙者，年已八十餘，釣於渭上。文王將獵卜之，卜人曰：“所獵非龍，非彲，非虎，非熊，而王者之輔也。”遂出畋，至磻溪，果遇呂尙，同車而歸，立爲師。嘗鑿沼得朽骨，命葬之。左右曰：“此無主矣？”文王曰：“天子主天下，諸侯主一國，寡人固骨之主矣？”遂葬之。天下聞之，曰：“西伯仁及朽骨，況生者乎？”詩曰：
“造周基業至文隆，天下三分有一中。德感歧陽鳴有鳳，祥凝渭涘獵非熊。皇風時向靈臺播，易象曾從羑里窮。莫問生民游聖澤，九原枯骨尙恩蒙。”金紐。
《武王圖》：武王代紂，陳于商郊，俟天休命，紂率其旅若林，會于牧野，罔有敵于我師。前徒(例)〔倒〕戈，攻于後以北，血流漂杵，一戎衣天下大定。乃反商政，政由舊，釋箕子囚封比干墓，散鹿臺之財，發鉅橋之粟，大賚于四海，而萬姓悅服。詩曰：
“應順天人問獨夫，倒戈攻北是前徒。壤泉毅魄應銷恨，縲絏忠臣得脫軀。已放馬牛歸野牧，更分財粟及民孤。若非訪道傳《洪範》，未識彝倫敍得無。”李克培。
《漢文帝圖》：文帝初封代王，守薄于代。周勃等旣誅諸呂，迎王立
之，王命(宋旦)〔宋昌〕驂乘，張武等六人乘傳，從詣長安，至代邸，遂卽天子位。卽夕入未央宮，夜拜宋昌爲衛將軍，鎭撫南北軍，還坐前殿，下詔書赦天下。元年有獻千里馬者，帝曰：“鑾輿在前，屬車在後，吉行日五十里，師行三十里，朕乘千里馬，獨先安之？”於是還其馬與道里費，而下詔曰：“朕不受獻也。其令四方毋獻。”帝每朝郞從官上書疏，未嘗不止輦受其言，言不可用置之，言可用採之，未嘗不稱善。詩曰：
“由來恭儉足爲臨，況復驕奢不受侵。異物未能售喪志，善言方得沃虛心。翠葉停處皆休命，丹詔飛時盡德音。坐致提封開富庶，始知淸淨化民深。”崔淑精。
《唐太宗圖》：太宗時，畿內有蝗。上入苑中見蝗，掇數枝，祝之曰：“民以穀爲命，而汝食之，寧食吾之肺腸。”擧手欲呑之，左右諫曰：“惡物或成疾。”上曰：“朕爲民受災，何疾之避？”遂呑之，是歲蝗不爲災。上以宮女衆多幽閟可憫：“灑掃之餘，亦何所用”，於是遣官於掖庭西門簡出之，前後所出三千餘人。林邑獻五色鸚鵡，新羅獻美女二人，上曰：“林邑鸚鵡，猶能自言苦寒，思歸其國，況二女遠別親戚乎？”幷鸚
鵡各付使者而歸之。詩曰：
“鄴城宮殿已斜陽，晋邸風雲滿八荒。十萬義兵隨日表，三千宮女出椒房。放回思土籠中鳥，(含)〔呑〕却傷農口裏蝗。最是力行仁義效，致令貞觀比虞唐。”任元濬。
先明後暗君屛。
《吳夫差圖》：吳王闔廬伐越，越王句踐迎擊大敗之，靈姑浮以戈擊闔廬，闔廬病傷且死，告其子夫差曰：“必毋忘越。”夫差旣立，使人立於庭，苟出入必謂己曰：“夫差！而忘越王之殺而父乎？”則對曰：“唯。不敢忘。”常以報越爲志，乃悉精兵，以伐越，敗之夫椒。越王乃以甲兵五千，棲於會稽，進西施請退軍，吳王乃許行成。先明詩曰：
“吳曾呑越越呑吳，勝敗輸贏一局圖。兩地山河兵爛熳，先君髑髏血糢糊。讎如未復心寧忍，動必相箴誓不渝。直向夫椒能一雪，會稽當日目中無。”徐居正。
夫差旣得西施，築姑蘇臺高三百丈 遊宴其上，子胥諫曰：“臣恐不久爲麋鹿之遊。”王不聽，賜屬鏤之劍以死，將死曰：“樹吾墓上以檟，令可爲器，抉吾眼置之吳東門，以觀越之滅吳也。”王慍曰：“孤不使大夫得有見也。”乃取子胥之尸，盛以鴟夷，而投之於江，吳終爲越所滅。後暗詩曰：
“血戰夫
椒得意歸，旋携春色上高臺。飄飄舞袖凌雲去，杳杳歌聲雜雁來。當日舘娃殊寂莫，至今江月獨俳徊。可憐千載東門目，猶作驚潮擊岸回。”柳洵。
《漢武帝圖》：帝初卽位，擧賢良方正直言極諫之士，親策問之，詔申、韓、蘇、張之言者皆罷之。上雅尙儒術，趙綰薦其師申公，上使使者奉安車蒲輪，束帛加璧迎之。先明詩曰：
“至言當訪衆論聞，發策賢良闢四門。屛黜蘇張排異術，表章周孔右斯文。賑窮下詔仁恩洽，束帛徵賢禮意勤。若使力行爲治本，隆功何止漢明君！”任士洪。
帝用方士公孫卿言，令長安、甘泉作蜚廉桂觀、通天臺，使卿持節設具而候神人，益廣諸宮室，起栢梁臺，作承露盤，高二十丈，大七圍，以銅爲之。上有仙人掌以承露，和玉屑飮之，云可以長生。帝如候氏，禮祭中岳太室，從官在山下聞若有言萬歲者三。詔加增太室祠，遂東巡海上求神仙，封泰山，禪肅然。復東北至碣石而還。後暗詩曰：
“百尺銅臺入紫烟，侍臣長奉《栢梁篇》。已娛神馬傳音譜，更恨匈奴賁戍邊。祠罷甘泉還灑淚，藥無蓬島可求仙？誰知簫鼓橫汾樂，今日重尋事已遷！”月山
大君。
《晉武帝圖》：帝初卽位，承魏氏刻迫奢侈之後，欲矯以仁儉。有司言：“御牛靑絲靷斷”，詔：“以靑麻代之。”大醫司馬程據獻雉頭裘，帝命焚之於殿前，勅內外，敢有獻異技異服者罪之。先明詩曰：
“銅雀臺傾王氣衰，晋王開創勵精時。奢華欲矯前朝弊，仁儉還應四海知。已用雉裘投烈熖，更將牛靷替靑絲。石頭一片降幡竪，莫遣功成意氣。”金訢。
武帝旣平吳，頗事遊宴，怠於政事。詔選孫皓宮人五千入宮，掖庭殆將萬人。常乘羊車，恣其所之至便宴寢，宮人競以竹葉揷戶，鹽汁灑地，以引帝車。後暗詩曰：
“一破金陵氣轉驕，色荒無乃倦臨朝。五千歌舞吳宮選，十二樓臺晋殿高。鴆宴向來貪愒日，羊車隨處幾經霄。流連不是苞桑計，五馬蕭墻禍不銷。”徐居正。
《唐玄宗圖》：玄宗初卽位，以風俗侈靡，制乘輿服御金銀器玩，令有司燒毁，以供軍國之用，其珠玉錦繡，焚於殿前。又禁採珠玉及爲刻鏤器玩，復廢織錦坊。帝於苑中種麥，率皇子以下，躬自收穫，謂曰：“此將薦宗廟。是以親之，亦令爾等知稼穡之艱難也。”因分賜侍臣等曰：“比歲令人巡檢苗稼，所對多
不以實，故自種植以觀其成。且《春秋》書無麥禾，豈非古人所重也？”先明詩曰：
“初臨九五志昇平，端冕垂衣更勵精。庭下焚珠昭儉德，苑中種麥供粢盛。百年流俗終歸化，當日皇孫亦解耕。畢竟操存能窒慾，未塵心鑑自昭明。”李克基。
玄宗在位歲久，漸肆奢慾，怠於政事，納壽王妃楊氏爲貴妃，專以聲色自娛。每酺宴先設太常雅樂坐部立部，繼以皷吹胡樂敎坊府縣散樂雜戲。又以山車‧陸船載樂往來，又出宮人舞霓裳羽衣。又敎舞馬百匹銜盃上壽，又引犀象入場或拜或舞，安祿山見而悅之。祿山叛於范陽，上召宰相謀之，楊國忠首唱幸蜀之策。上然之，獨與貴妃姊妹、皇子妃、主皇孫及親近宦官、宮人，出迎秋門。至馬嵬驛，將士飢疲，皆憤怒，陳玄禮等以禍由楊國忠，殺之。上聞喧嘩，出門慰勞，令收隊，軍士不應。上使高力士問之，玄禮對曰：“國忠謀叛，貴妃不宜供奉。願陛下割恩正法。”上曰：“朕當自取之。”高力士進曰：“將士已殺國忠，而貴妃在陛下左右，豈敢自安？將士安，則陛下安矣。”上乃命縊殺於佛堂，輿尸置驛庭，召玄禮等入視之，軍
士皆呼萬歲，始整部伍爲行計。後暗詩曰：
“一自楊妃入禁圍，鴛央金殿鎖羅幃。胡兒浴後聲多醜，戚里驕來事已違。鼙鼓忽從燕塞動，龍輿驚向錦城飛。可憐耽玩霓裳日，那料間關萬里歸！”李崇元。
《唐德宗圖》：德宗在諒闇中，動遵禮法。先是諸國屢獻馴象，上曰：“象費豢養，而違物性，將安用之？”命縱於荊山之陽。及豹貀鬪鷄鷹犬之類，悉縱之，又出宮女數百人，中外皆悅。淄、靑將士投兵相顧曰：“明主出矣！吾屬猶反乎？”又詔曰：“引朝集使二人，訪遠人疾苦。”先明詩曰：
“奇獸魁然性自馴，遐方重譯獻楓宸。尙嫌異物來千里，幷出宮娥過百人。朝野爭歡稱聖主，淄靑相顧感深仁。爲迎朝集垂淸問，四海窮民恐未伸。”任士洪。
德宗初年，崔祐甫爲相，務崇寬大。故當時政聲蕩然，以爲有貞觀之風。及盧杞爲相，以疑似離間群臣，勸上以嚴刻御下，中外失望。時兩河用兵，月費百餘萬緡，府庫不支。括富商錢出萬緡者，借其餘以供軍，大索長安商賈所有貨，意其不實，輒加榜棰，人不勝苦。百姓爲之罷市，相率遮宰相馬自訴，盧杞始慰諭之，勢不可遏，疾馳得免。
涇原兵作亂，上幸奉天，於行宮廡下，貯諸道貢獻之物，榜曰瓊林大盈庫。宮中市外間物，以宦官爲使，謂之宮市，抑買人物，以紅紫染故衣敗繒，尺寸裂而給之，仍索進奉門戶及脚價錢。嘗有農夫以驢負柴，宦者稱宮市取之，又就索門戶。農夫曰：“我有父母妻子，待此然後食，今以柴與汝，不取直而歸，汝尙不肯，我有死而已。”遂毆宦者。後暗詩曰：
“年來秕政比初加，志大才疎性忌何？黃屋蒙塵非細事，瓊林揭榜爲誰誇？商錢取括寬恩少，宮市開張斂怨多。最識此心愚暗處，不知盧杞是奸邪。”徐居正。
賢妃屛。
《周文王后妃圖》：周文王生有聖德，又得聖女姒氏以爲之妃。《葛覃》之詩，后妃所自作也。其詩曰：“葛之覃兮，施于中谷，維葉萋萋。黃鳥于飛，集于灌木，其鳴喈喈。葛之覃兮，施于中谷，維葉莫莫。是刈是穫，爲絺爲綌，服之無斁。言告師氏，言告言歸，薄汚我私，薄澣我衣。害澣害否，歸寧父母。”詩曰：
“周家厚德在民心，八百年基自二南。要識文王新景命，須看太姒嗣徽音。儉昭絺綌輝千古，慶篤螽斯則百男。聖母也能生聖子，丕承武烈照來今。”李承召。
《周宣王
姜后圖》：姜后賢而有德。宣王嘗早臥晏起，姜后脫簪珥待罪於永巷，使其傅母通言於王曰：“妾之不才，至使君王失禮而晏朝，以見君王樂色而忘德也。夫苟悅色，必好奢窮慾。亂之所興也，原亂之興，從婢子起，敢請婢子之罪。”王曰：“寡人不德，寔自生過，非夫人之罪也。”遂復姜后而勤於政事，早朝晏退，遂成中興之名。詩曰：
“濟濟群臣會且歸，數竿朝日上彤闈。由來樂色爲治累，斗覺懷安是禍機。直以此身當罪責，庶敎君子免愆違。須知赫赫中興業，正在賢妃一格非。”朴孝元。
《齊孝公夫人圖》：夫人孟姬，好禮貞一。公遊於琅琊孟姬從，車奔，姬墮車碎。孝公使駟馬立車載姬以歸，姬使侍御者舒帷以自障蔽，而使傅母應使者曰：“妾聞妃后踰閾必乘安車輜輧，下堂必從傅母阿保，進退則鳴玉環佩，內飾則結紐綢繆，野處則帷裳擁蔽，所以正心一意，自斂制也。今立車無輧，非所敢受命者也，野處無帷，非所敢久居也。二者失禮多矣，無禮而生，不若早死。”使者馳以告，公更取安車，比其反也，則自經矣。傅母救之，不絶。傅母曰：“使者至，輜輧已具。”姬
氏蘇，然後乘而歸。詩曰：
“當日君王自在閑，故携妃嬪恣遊觀。尋常每守操存地，顚沛那踰禮義關？早識此身輕似葉，由來大節重於山。淸風澟澟長如昨，驚起人間萬代頑。”李坡。
《楚樊姬圖》：樊姬，莊王之夫人也。莊王卽位好狩獵，樊姬諫，不止。乃不食禽獸之肉，王改過，勤於政事。王嘗聽朝罷晏，姬下庭迎(日)〔曰〕，‘何罷晏也？得無飢倦乎？’王曰：“與賢者語，不知飢倦也。”姬曰：“王之所謂賢，何也？”曰：“虞丘子也。”姬掩口而笑。王曰：“姬之所笑，何也？”曰：“虞丘子，賢則賢矣，未忠也。今虞丘子相楚十餘年，所薦非子弟則族昆弟，未聞進賢退不肖，是蔽君而塞賢路。知賢不進，是不忠，不知其賢，是不智也，妾之所笑，不亦可乎？”王悅以告虞丘子，虞丘子避席不知所對。於是避舍，使人迎孫叔敖而進之，王以爲令尹，治楚三年，莊王以覇。史書曰：“楚王之覇，樊姬之力也。”詩曰：
“莊王虎視覇圖雄，爲有樊姬密贊功。獸肉不曾嘗一臠，禽荒深欲戒三風。笑他丘子防賢路，敢恃君恩擅後宮？迎得叔敖爲令尹，使君榮顯耀無窮。”李承召。
《漢元帝馮昭儀圖》：昭儀以選入宮。帝嘗幸虎圈鬪獸，後宮
(皆從)〔皆坐〕。熊逸出圈，攀檻欲上殿，左右貴人皆驚走，而馮婕妤直當熊而立，左右擊殺熊。帝問婕妤：“人情皆驚懼，何故當熊？”對曰：“妾聞猛獸得人而止。妾恐至御座，故以身當之。”帝嗟嘆，以此敬重焉。詩曰：
“上苑遊觀勝事重，三千粉黛藹雲從。圈熊忽逸來(樊)〔攀〕檻，宮女皆驚走失容。萬死獨能當獸立，一身都是愛君忠。區區傅輩顔堪厚，天子咨嗟只屬馮。朴孝元。
《漢成帝班婕妤圖》：婕妤賢才通辨。始選入後宮爲小使，俄而大幸爲婕妤。帝遊於後庭，嘗欲與婕妤同輦，辭曰：“觀古圖畫，賢聖之君，皆有名臣在側，三代之下末主，乃有女嬖，今欲同輦，得無似之乎？”帝善其言而止。太后聞而喜曰：“古有樊姬，今有班婕妤。”趙飛燕姊妹有寵，驕妬譖訴婕妤云：“挾邪詛祝。”上顧問，婕妤對曰：“妾聞死生有命，富貴在天。修正尙未蒙福，爲邪欲以何望？且使鬼神有知，不受不臣之訴，如其無知，訴之何益？故不爲也。”上善其對而憐之，賜黃金百斤。詩曰：
“辭輦當時帝眷隆，漢家妃嬪慕高風。蒼蠅一點生昭質，妖燕雙飛入後宮。早斷死生緣賦命，敢將禍福訴天公？黃金不用
施虛賞，長信年年武帳空。”姜希孟。
《漢明帝明德馬皇后圖》：皇后旣正位宮闈，愈自謙肅，常衣大練，裙不加緣。朔望諸姬主朝請，望見后袍，疎麤以爲綺縠，(執)〔就〕乃笑。后辭曰：“此繒特宜染色，故用之耳。”六宮莫不嘆息。后置織室蠶於濯龍中，數往觀視，以爲娛樂。詩曰：
“從容閨範自柔貞，坤極居尊戒滿盈。衣斥奢華便大練，獄因冤濫感皇情。每將儉德先閨閫，肯爲私親借勢榮。自是平生重蠶織，魚軒時向濯龍行。”盧公弼。
《唐太宗文德長孫皇后圖》：皇后性仁孝儉素好讀書。嘗與帝從容商略古事，而獻替裨益弘多。上或以非罪譴怒宮人，后亦陽怒，請自推鞫，因命囚繫，俟上怒息，徐爲申理，由是宮閫之中，刑無枉濫。上嘗朝怒曰：“會須殺此田舍翁。”后問爲誰，上曰：“魏徵每廷辱我。”后退具朝服立于庭上，上驚問其故。后曰：“妾聞主明臣直，今魏徵直，由陛下之明故也，妾敢不賀？”上乃悅。詩曰：
“文德謙恭稟性溫，含洪光大合坤元。從容啓沃雷霆霽，好讀《詩》《書》道義存。賢相見遺臨訣薦，宮人當譴請囚原。若非太后扶持力，殺諫之名誤至尊。”孫舜孝。
《宋仁宗光
獻曺皇后圖》：皇后性慈儉，重稼穡，嘗於禁苑種穀親蠶。慶曆中衛卒數人夜作亂，越屋叩寢殿。后方侍帝，聞變遽起，帝欲出，后閉閤擁持，趣呼都知王守忠，使引兵入。后度賊必縱火，陰遣人挈水踵其後，賊果〔擧〕炬焚簾，水隨滅之。詩曰：
“至仁純儉實天資，民事艱難只自知。禁苑春深分麥隴，公桑葉盡長蠶絲。諫燈已覺能回聽，應變方驚喜出奇。千載遺蹤新樣畫，令人指點重嗟咨。”朴孝元。
《宋英宗宣仁高皇后圖》：皇后生神宗，神宗立，尊爲皇太后，哲宗嗣位，尊爲大皇太后，權同聽政。廷試擧人，有司請循天聖故事，帝后皆御殿，后止之。又請受冊寶於文德，后曰：“母后當陽，非國家美事。況天子正衙，豈所當御？就崇政足矣。”力行故事，抑絶外家私恩。文思院奉上之物，無問巨細，終身不取其一，人以爲女中堯、舜。詩曰：
“天聖風流不是多，宣仁謙抑更無加。垂簾尙愧臨便殿，受冊何心就正衙！恩數未曾推外戚，勳勞應已在王家。年來新法除還盡，堯舜稱名豈謾誇！”盧公弼。
史臣曰：“聃壽性恬淡，於物無所求。父母早沒，家産盡推與弟。家甚貧窶，處之晏如
也。幼孤三弟養育婚嫁，撫愛不啻如父母，人多稱之。”
史／編年／朝鮮王朝實錄／成宗實錄／二十四年（1493）　卷二百七十三至二百八十五／卷二百七十五　三月／10日(P.3-1)
○乙亥/上詣先農壇，行祭如儀。祭畢傳于承政院曰：“前月會天雨雨，未克行事，今則星月明郞，行祀之時，事無差失，予甚喜之，欲降恩旨，還宮後啓之可也。”遂詣籍田親耕，五推而止，還御觀耕臺。世子從耕，大臣尹弼商等亦從耕，庶人終畝如儀。駕至興仁門內，成均館生員劉瑾等獻歌謠。其文曰：“聖神應千齡之運，化國之日方長；禮樂必百年而興，籍田之儀乃擧。乾坤交泰，朝野騰懽。恭惟主上殿下，四乳養民，重瞳燭物。功成理定，式克至于今日休；宵衣旰食，不敢寧于上帝命。菲飮食而惠鰥寡，躬稼穡而服艱難。玆當暮春之良辰，特講祈年之縟禮。戾東郊而躬祀，緣南畝而親耕。播黍稷示勤於黎氓，供粢盛致孝乎宗廟。群臣首至地而拜賀，四民手加額而欣瞻。廻日輪於黃道，屬輿望於翠華。臣等俱以狂簡之徒，獲蒙菁莪之敎，欣欣然有喜色；共聞車馬之音，蕩蕩乎無能名。咸仰天日之表，不勝蹈舞，敢獻歌謠。”詞曰：“樂彼東郊，
厥壤衍沃；農祥晨正，土膏動脈。王曰臣工，時事將作，載涓吉亥，有事王籍。春官祗栗，先事戒勑，廬幕星羅，靑壇嶽立。王乃夙駕，淳濯齊宮，公卿駿奔，執事益恭。仙丈環衛，旗常婀娜，宵升于壇，奠璧獻斝。鍾皷更豗，簫管融冶，登降拜俯，玉佩錚鎗。神保煥赫，飯沃羶薌，洋洋如在，産祥降福。王乃躬耕，葱犗縹軛，冕以從事，乃耕一墢。五推而舍，觀耕御幕，班三以多，百畝告訖。出自宮闈，種獻穜稑，魚鱗繡錯，乃播乃植。都人士女，垂髫戴白，觀望如墻，鰲忭雀躍。金輿載回，羲御未昃，甲騎如雲，擁衛前後。魚龍雜沓，鵷鷺左右，萬歲如雷，曰我父母。丞哉我王，敎民稼穡，三農勸耕，昏勞自勖。休徵時至，曰雨曰暘，溥彼田原，擢穎揚芒。禾稼油油，滋若雲煙，多黍多稌，穰穰有年。含飽皷腹，皞皞康莊，粢盛旣潔，酒醴其香。神格鬼享，俾熾而昌，(不)〔不〕顯我王，德冠千古。無怠永久，惠我東土，天錫我王，黃耉眉壽。眉壽萬千，永荷天佑。”
耆老曺壽命等獻歌謠。其文曰：“伏聞千畝之制，三推之義，所以重社稷而勸少民，奉粢盛而敦大孝。周德下替，禮旣廢於百
年；漢道中興，詔始行於三世。有嚴熙事，復覩昌辰。恭惟主上殿下，聖繼伸傳，功成治定，以夏禹勤儉之德，知成王稼穡之艱，不敢般于遊田，顧惟力于溝洫。惠澤隨雨露而溥，萬物育焉；菽粟如水火之多，百室盈止。尙軫惰農之自安，謂宜務本而身率。以殷仲春，載涓吉日，輾金輪於黃道，移翠華於靑郊。潔爾牛羊，旣昭格於先嗇；以我耒耜，聿躬履於甫田。於！赫縟儀之成，誕膺嘉祥之至。有穉有穧，寡婦利其遺禾；如茨如梁，曾孫樂其多稼。嗟！吾民之福，伊我后之功。載當法駕之旋，益慰都人之望。輦路登呼山之祝，康衢動擊壤之歌。瑞日輝輝，祥風習習。臣等桑楡晩景，蒲柳殘姿，屬聖人五百歲之興，傴僂而瞻天表；値仙桃三(年千)(千年)之實，蹈舞而獻歌謠。衆口齊聲，五章均賦。其一。玉殿風傳漏，金莖露洗空。雲移仙仗出璇宮，夜月正矇矓。華屋霏春霧，霓旌拂曉風。明明文后卽田功，萬姓樂時雍。其二。淡月靑壇逈，蒼雲翠幄張。於論鍾皷奏喤喤，明德又馨香。旨酒淸而潔，皇靈樂且康。吾君精意感農祥，祈穀致豐穰。其三。初日寅賓後，東郊
俶載時。紺轅親御禮三推，玉佩響參差。奔走臣工在，趨蹌保介隨。蒼生感位亦何爲，爭誦大田詩。其四。瑞日明丹闕，卿雲爛紫宸。萬人歌舞迓金輪，綺陌動香塵，車衛三千士，龍旗十二辰。太平文物更彬彬，佳氣滿城春。其五。四境開耕稼，三時協雨風。農人有慶獲年豐，叩腹帝何功。化國韶光麗，春臺氣象融。養得餘年壽域中，億載仰重瞳。”
女妓寶千金等獻歌謠。其文曰：“伏以東郊有事日，馭驅六龍以照臨，下民爭懽嵩呼，環四境以蹈舞，山川動色，草木增輝。恭惟主上殿下，剛健對時，中和育物。艱食庶食，思夏禹之儉勤；康功田功，體周文之徽懿。念厚生要修乎土穀，而奉先莫切乎粢盛。維暮之春，卜日斯吉，肅靑壇而三獻，庶幾貽我來牟。勞玉趾於五推，于以敎民稼穡，甸徒競勸以終畝，上帝明賜以有年。聳熙事之觀瞻，値韶華之浩蕩。瑞日臨丹闕，車駕載旋祥。風吹翠華，士女咸覩。簪紱塡街而喜色，笙歌動地而懽聲。濟濟靑衿，其口皆能誦德；皤皤皓首，厥心正欲貢年。妾等逖離蓬島，來隷梨園，入夢楚臺，雖慙十二峯之暮雨；馳誠
漢殿，願獻三千歲之仙桃。”
詞曰：“霂紱催花條風，蘇柳東郊正値靑陽。塵淸黃道寶輦輾，春光袞冕躬耕耒耜，敎我民畢力農桑，斯民福大平日月，醉飽樂時康，熙熙皆帝力，喧喧萬口彊，歌誦唐、虞緬，華山矗矗、漢水汪汪，中有篷萊窓闕，繄一人萬壽無疆，蓮花臺雲輧霜珮，拜獻滿庭芳。”
○上御仁政殿，王世子陳賀訖，百官上箋陳賀如儀。箋曰：“恭己無爲，贊天地之化育；祈年孔夙，示稼穡之艱難。盛禮考成，歡聲競沸。恭惟功參輔相，德合彌綸。粒我蒸民，克蕆先農之祀；播時百穀，聿講終畝之儀。玆萬姓之攸依，賴一人之有慶。伏念臣等，俱以庸質，獲際昌辰，佇頌周年之屢豐；多黍多稌，竊祝箕疇之五福，曰壽曰康。”仍頒敎，王若曰：“蓋聞王者，躬籍千畝，服勤稼穡，非惟供粢盛，致孝于宗廟，所以躬率以儉，勸民務本之意也。予以寡昧，叨守丕緖，思所以奉宗廟、厚民生，而未得其道，歷稽古昔聖帝明王之臻至治者，莫不以民生爲重，予竊有志於斯，頃於乙未、戊申兩年，嘗擧躬籍之禮，予所以敬天、勤民者非不至矣，而歲或不稔，民尙艱食，深惟
其故，實由予躬率之未至，農自不暋耳。肆於今年三月吉亥，又用舊典，率世子、宗宰、文武百官，齋戒沐浴，祗祀神農、后稷，而又躬緣南畝，行五推、七推、九推之禮，以至庶人，畢力終畋，將使四方萬姓之聞者，莫不具起，敏於耕稼，各遂生生之業，其不在玆歟！屬玆縟禮之成，盍布寬大之澤？自今月初十日昧爽以前，除謀叛大逆、謀叛、子孫謀殺毆罵祖父母、父母、妻妾謀殺夫、奴婢謀殺主、謀故殺人、蠱毒魘魅盜及關係國家綱常贓汚，故燒人家墓外，已發覺、未發覺，已結正、未結正，咸宥除之。敢以宥旨前事相告言者，以其罪罪之。於戲！旣重穀而務農，將受來牟之賜；宜滌瑕而棄咎，廣布雷雨之恩。”
○日本國畿內攝津州兵庫津平方式(副)〔部〕尉源忠能、一岐州南海飯田出羽守源集、豐州太守大友八郞師能、對馬州豆南天道山藤阿比留治夫大夫茂國〔藤阿比留治部大夫茂國〕遣人來獻土宜。
○對馬州太守宗貞國特遣久禪，來獻土宜。其書契曰：“去歲饗庭新右衛門尉職宣爲專使，所送黃金、朱紅之價，謹拜領。每歲不貳其價應求，而綿布尙方之所有已賜之，
其意猶重，且又宗國吉回時，辛亥年例米太幷二百碩受訖，歡忭之至也。就中，臣比頃欲營大船，而命島中令覓良材，吾對馬以爲小島，未覓得良材，臣之曾祖以來，纖毫靡不聖恩，臣特蒙深恩，今又啓此事者，以慙以懼。雖然，非貴國之助者，百事難成矣。伏庶幾命邊吏賜鐵幷板若爾者，命本島之工匠，令往于浦，以令營船。鐵本以非本島之産，爲釘鉋望焉。愈雖恐貴國之費用，爲專使遣森戶兵庫助久宣，今承報命，重遣使者，蒙鐵板之恩賜。久宣口實陳者，伏望啓達。進上練二匹、大刀二把、馬二匹黑毛，照領萬幸。”
○傳于政院曰：“正朝使金克儉等亦在原例乎？事干上國，不可棄之。”
○命賜從獻官尹弼商鞍具馬。從耕雲山君誡、韓致亨、李世佐、安瑚，耕籍使鄭崇祖，左右衛將軍任光載、李鐵堅，禮儀使盧公弼，進幣爵酒官洪貴達，都承旨曺偉馬各一匹。奠幣爵酒官安琛，堂上執禮李琡瑊，內官金處善、金子猿，禮曹參判鄭敬祖，左承旨金應箕，右承旨韓斯文，左副承旨鄭誠謹，右副承旨黃事孝，同副承旨尹俶兒馬各一匹。傳旨
吏、兵曹，典祀官金秀光，協律郞慶絍、韓忠順，贊者鄭旻，左通禮鄭叔墀，右通禮鄭蘭孫，奉禮金靈雨，司僕寺正朴林宗，夾侍金守貞，畿邑令李仁文、權仲愷、尹坡、金悰，耆民朴仲成代加一資，執禮崔璡，大祝趙文琡、表沿沫，祝史李復善、李均，齋郞李琚、黃啓沃，執尊盧公裕、兪好仁，捧俎官李懿孫、趙穎、閔訔、金瑩、李德洪、黃厚仁，掌牲令邊希達，爵洗位李粹彦，盥洗位柳應龍，贊者閔琳，謁者金崶、李世英、李管林，贊引李孝篤、尹承世，奉常寺副正朴璟，主簿閔景翼，籍田令朴三吉，奉靑箱官安晋生，受俎官李守元，禮曹正郞金淑貞、李自健、許輯，佐郞南慄、李大亨、梁賀，祭監韓謹、姜諿，注書宋千喜、孫澍，夾侍文賮，耆民李昌文，方山崔繼霖、李春、尹自賢、安從仁、魯忠、金壽、張仲老、柳美、崔子諸、李永、徐存、徐好、韓有才、朴仲善、朴長守、孫七星、金守卓，典樂令朴𦓼、姜仲孫、金福根，雅樂令張得仁各加一資。
○司憲府持平閔壽福、司諫院正言崔連孫等來啓曰：“祭執事加資如是，故朝士希望恩數，或以父兄折簡，或身自奔競爭占執事，士風不美，侍
從執事，有何功勞？且赦者小人之幸，君子之不幸，前年八月赦，今又赦，無乃數乎？”傳曰：“有古例，不允。”
史／編年／朝鮮王朝實錄／明宗實錄／即位年（1545）　卷一至二／卷一　七月至八月／七月／22日(P.18-1)
○壬午/院相權橃問安于王大妃殿，仍啓曰：“聞自上全不進膳云，至爲悶慮。雖不惜一身，豈不可顧念一國乎？大行聖上，以過於哀毁，不得終孝於三年之內，朝野攀號之慟，曷有窮已？今若自上，倍加傷毁，又至不能救藥，則國家之事，終至何如？自中宗大王山陵之役，民之凍死者多，而及其天使之來，樻軍飢死者，尤不可勝數，公私之力，旣盡掃蕩矣。況大行王臨薨，猶以蒼生疾苦爲念，則果可忘其遺意乎？請勉自保，勿用過哀，以慰一國臣民之望。”答曰：“(固)〔國〕事民弊，予亦豈不慮乎？自慈殿連勸食飮，故氣候則平常矣，願勿更問。心甚未安。”
○政院以領經筵事尹仁鏡意啓曰：“二十七日後則當始開經筵，而朝晝講則《小學》，夕講夜對則《孝經》，以此迭講何如？《小學》則自上固已習知，而更欲進講者，正爲此書，有切於日用常行之道，而在初
服，所當急先務耳。《孝經》，亦辭約理備，言近指遠之書，而不可闕於聖學者也。”答曰：“如啓。”
○領議政尹仁鏡、左議政柳灌、左贊成李彦迪、右贊成權橃、左參贊丁玉亨、右參贊(申光灌)〔申光漢〕、禮曹判書尹漑、兵曹判書李芑、工曹判書(許礙)〔許磁〕、兵曹參判申瑛、刑曹參判李浚慶、大司憲閔齊仁，磨勘大行大王行狀于賓廳。王大妃以御製草八幅下之，卽大行王少日爲世子時所製詩文，其祭文一章，乃卽位後祭中宗文也。其祭文曰：
天地覆載，品物以生；父母顧復，子支以成。一髮一膚，皆有所受，自孩至長，養專且久，凡有血氣，其孰無是？矧臣昏塞，倍荷天賜。生未浹旬，奄棄慈侍，零丁無護，殆不可遂。雨露曲霑，獲保殘軀。叨侍靑宮，恩眷卓殊，進趨龍庭，每接玉音。揆分難堪，倍殫葵心。方期岡陵，永享無彊，何料一夕，(處)〔遽〕罹大殃？未半舜齡，天何茫茫？罔極之慟，摧骨熏腸。日月荏苒，因山已卜，只憑几筵，亦將難覿。天長地久，怨慕則深。聊爲菲奠，庶垂俯臨。
中宗大王有疾大漸，曾亦祝天以祭，其文曰：
伏以天鑑孔明，有誠必格。今某德雖甚涼，不
足動物，然至於君臣父子之間，情義俱到，迫切之懷，自不容已。惟我主上，自前月間得疝苦，今累日不能下氣。僅得下氣，熱又爲患。藥餌之救，極盡其力，乍寧乍疚，氣候不常，彌留至今，未有痊愈，焚腸熱中，呼籲曷極？天乎天乎！今當聖明之時，而使愆攝之憂，如此其久苦耶？伏願明神，冥佑默扶，俾上體卽寧，享壽如岡焉。居高聽卑，其理昭然，肆竭〔情〕悰，敢薦香幣。伏惟尙歆。
其箋文曰：
世子臣某，恭遇誕辰，不勝慶抃，謹奉箋稱賀者。伏以電繞星樞，合千齡之熙運。虹流華渚，昌萬福之宏休。賀溢朝臣，歡均黎庶。恭惟主上殿下，堯仁舜哲，湯敬禹勤。膺曆數而在躬，垂衣裳而致治。惟天爲大，宜蕩蕩之難名。如日斯升，固輝輝之徧照。伏念臣猥將庸質，叨側儲闈。端遇昌辰，願獻嵩恒之壽。祗成喜頌，徒陳犬馬之懷。
進中宗誕日詩曰：
誕彌佳節屆，重協太平年。五色卿雲裏，百工抱笏前。頌聲盈廣宇，壽斝薦華筵。此日欣遭遇，祝祺似泰巓。
進大殿春帖子曰：
葭管飛灰節，三陽協聖時。君心唯有正，天道亦無私。瑞霧晴空繞，華幡紫闥垂。
微臣逢令節，祈算自能知。右五言律。臘盡春回斗轉東，三陽佳節又來通。祥雲靄靄金門上，瑞日輝輝玉殿中。靑匪盤盤香政動，銀幡處處燦相同。太平聖代明良際，但祝吾王壽極崇。右七言律。堯庭開瑞莢，舜殿藹禎雲。禁苑韶光滿，龍池化日分。右五言絶。令節臣民歌頌齊，祥雲遍繞殿東西。深仁千載超唐、漢，聖德難濡一筆題。右七言絶。杓指東方節號新，風雲嘉會是良辰。樓邊浮舞銜書鳳，苑裏遊嘶葆德麟。白雪將殘知送臘，靑芽欲吐覺迎春。年年每被殊恩渥，祝福端宜駑劣身。右七言律。木德方臨日，卿雲繞碧空。堯衢含哺裏。舜殿獻歌中。彩燕搖因節，粧幡動應風。君臣相慶會，眉壽享吾東。右五言律。春入宮中晝漏長，呈祥獻瑞徧無方。微臣更遇三陽節，敬進椒醪滿玉觴。右七言絶。臘殘逢令節，泰氣協明時。臣子齊聲祝，應知萬壽遲。右五言絶。
進中殿春帖子曰：
令節宮庭寶露霑，從知聖姒本虛謙。祥雲周繞金樓裏，瑞旭長昭玉殿簷。禁苑梅枝思皓潔，御溝柳樹欲黃纖。徽音遠播窮閻巷，澤被凡彙巨與尖。右七言律。暖律回佳節，東風入殿邊。治閨追姒德，補衮
邁姜賢。遐福應如岳，休祥亦似川。菜芽新甲柝，知是孟春天。右五言律。喜遇佳辰，祝壽長祥曦照殿動淸光。關睢允績周家姒，懿德從闈達四方。右七言絶。苑上條風暢，殿頭瑞霧凝。壼儀踰馬、鄧，敬想茂禧膺。右五言絶。葭管灰飛日，韶光處處生。關睢歌盛德，樛木頌仁聲，柳眼浮金媚，梅腮柝玉明。微臣逢令節，徒祝永安平。右五言律。今朝斗覺始陽春，鳳闕龍墀物色新。懿範徽音遐邇徧，嵩呼鼎沸摠臣人。右七言絶。
仍傳曰：“上之所作，非止此耳，而方在罔極之中，未暇盡搜得也。但上常以此樣事，爲不足道，恐有人之或知也。今若謄諸行狀，則大非上之本心，只可共爲一覽後，卽還入也。”仁鏡等覽畢，急令史官傳書，藏諸政院，愼勿出見。
○午時，太白見於未地。
史／編年／朝鮮王朝實錄／宣祖實錄／二十八年（1595）　卷五十九至七十／卷六十二　四月／1日(P.1-1)
宣宗昭敬大王實錄卷之第六十二
▣二十八年 四月
○朔癸卯/王世子朝問安。
○司憲府啓曰：“海平府院君尹根壽、行護軍崔岦、司成申欽等，奉使天朝，請建國本，事莫重於此者，而未能竭誠周旋，已失專對之責。及其奉勑而還也，所當登時復命，不可一日淹滯，或遲留中路，以濟(已)〔己〕私；或取便迂道，以挈家眷，遂致迎勑大禮，累次退行。至於公議已發，罪不可掩，則托稱畿甸殘破，川水漲溢，多費辭說，欺罔聖聽，其不有皇勑，奉命無狀之狀大矣。請竝命罷職。”上曰：“若然則事極可駭，當依啓。海平，乃是一品元勳，不可罷職，推考。”
○行判中樞府事崔興源、左議政金應南、右議政鄭琢，率海平府院君尹根壽、行判敦寧府事鄭崑壽、行漢城府判尹金命元、商山君朴忠侃、左參贊韓準、戶曹判書金睟、同知洪進、知事申點、判決事趙仁得、行護軍郭嶸‧崔遠‧趙儆‧崔汝霖‧曺大坤、工曹參判李輅、兵曹參判尹先覺、行護軍李忠元、禮曹參判柳希霖、右尹李瓘、刑曹參判姜紳、戶曹參判韓孝純、行護軍許晋‧邊良俊、同知李嗣命、工曹參議張士重、戶曹參議尹仁涵、禮曹參議李遽。啓曰：“臣等伏閤籲呼，誠未格天，兪音尙閟，不勝惶懼悶鬱之至。竊念，皇朝專勑，只因上年總督全、慶之命，申勑責成而已。今若因此，擧一國軍務而委諸東宮，則非但有
違於勑旨，自中朝聞之，其將謂何？至於昨日，則備邊司公事，亦爲還下，此命一下，瞻聆驚駭，人皆解體，臣等尤極惶惑，不知所出。皇勑本意，旣非如此，而自上牢拒堅執，至於此極，則此非但於義理，大有所未安，祖宗在天之靈，以中興之責，望於聖明者，恐不止此而已也。數年以來，將此等事，上下之間，有若相持者然，所傷已多，而及至今日，聖敎益峻，臣等相顧血泣，罔知所爲。伏乞更加睿念，俯循輿望，不勝幸甚。”上曰：“今但就聖旨中論之。聖旨曰：‘總督全、慶軍務，便宜區處。’總督者，總治之謂也。全、慶者，全、慶方與賊對壘，乃一國之本，全、慶之外，有他大叚軍務乎？至於便宜區處云者，乃是自斷之意。聖旨如此其昭昭，此乃天地之大義。豈容更有他言，許多禦賊保守之方，皆一一指授？皇恩罔極，所當欽遵之不暇，而(返)〔友〕爲如此之言，其於大義，豈非乖違？今日之事，不得不爾。且此非如攝政之比，只依皇命，治軍務而已。勿爲如是煩擾，速遵聖旨施行。”
○大臣以下再啓，上曰：“雖百樣言之，得罪
於大義之事，何敢爲之？願勿更言，欽遵聖旨施行。”
○政院都承旨吳億齡、右承旨李德悅、左副承旨柳永詢、右副承旨鄭逑、同副承旨(鄭叔夏)〔鄭淑夏〕。啓曰：“昨日，伏承聖敎，以爲總督軍務，便宜區處，卽是聖旨，以此下諭可也。若皇旨，果在於總督一國軍務，則嚴命之下，臣等敢有所違越也哉？皇旨，則只全‧慶軍務總督而已；聖敎，則欲擧一國之軍務而付托焉。孔子借王者之筆，而於一字異同，其義至嚴。聖上親奉天子之明命，而便將一國，換却全、慶。作爲諭書，布告四方，則下民以爲何如？天子以爲何如？於聖上，平日事大臨下，純亦不已之至誠亦如何？而臣等惟知將順之爲美，不能反覆論啓，以回聖意，則後世之公論，又復以爲何如哉？此臣等之所以終始懇懇，不敢承命爲恭也。臣等不勝惶恐之至。”上曰：“定後爲之。”
○大臣以下三啓，上曰：“聖旨旣如此，今日之事，不容議爲。願勿更擾，惟當欽遵聖旨而已。”
○大臣以下四啓，上曰：“違逆聖旨，自陷於蔑義之歸。寧死，豈敢强爲？如是煩論，實爲未曉。”
○王世子啓曰：“臣連
日伏地，哀呼天門，而非但未蒙允兪，反承嚴峻之敎，踧踖震慄，無所自容。夫愚臣之無狀，國事之罔極，聖鑑旣已洞燭無餘，故不敢更瀆宸嚴。伏望聖明，俯察微悃，更加三思，還收成命，則其於國家生民，無不幸甚。臣不勝惶悶懇迫，瞻天泣血之至，謹伏地(冒)〔昧〕死以聞。”上曰：“嚴旨昭如日，皇恩不可違。惟當能繼述，靑史照輝輝。”
○弘文館典翰金時獻、應敎黃是、校理朴弘老‧申湜、正字尹義立。上箚曰：
伏以，伏覩頃日下大臣之敎，皇勑旣降，今後軍務，稟世子裁決。臣等相顧失色，且驚且惑，實不知聖意之所在也。竊念皇朝之賜勑於東宮者，只因上年駐箚全、慶之命，申勑責成，爲他日另議優處之地而已。非以殿下盡委軍務於東宮，而欲使東宮，專制而顓斷也。夫總督云者，乃中朝命官置使之號，故凡於戎旅、轉漕，槪以總督稱之，此不過一奉勑幹事之任也。今若因此，而命東宮，專行聽斷，則大非皇上降勑之本意。殿下，固不得以此而命之；東宮，亦不敢以此而承之也。況今讎賊壓
境，兇謀叵測，禍機將發，莫保朝夕，策應庶務，日急一日，而規畫可否，不許裁處，深恐軍國重事，坐失機會，終至於無可爲者，豈不大可懼哉？殿下爲今日計，只在於薪膽刻厲，圖恢再造，以自獻于先王，而奈何過爲貶損，每下未安之敎？王言一出，擧國(扁)〔徧〕(該)〔駭〕。臣等，豈料以殿下聖明，有此擧措於遑遑汲汲之時也？若牢執意見，必欲行之而後已，則臣等抑恐殿下之所謂欽遵皇命者，適足爲違越之歸耳。伏願聖明，更加三思，亟收成命，以答生民之望，不勝幸甚。
上曰：“聖旨旣下，但當欽遵。此大義所關，豈可有他議？”
○大臣以下五啓，上曰：“雖極言之，不可爲之事，爲之乎？”
子／醫家／御定佩文齋廣群芳譜／天時譜　卷一至卷六／春　卷一至卷三／卷一　春／集藻／七言絶句(P.31-1)..[文淵閣四庫全書本]
〔七言絶句〕
〈御製春日〉佳氣山川浃地行物随節𠉀變初晴雪消樹底花爭𤼲冰泮池頭草欲生　〈春晴舟中作〉野水漫漫野岸長幾行嫩柳𢃄斜陽不知春色来多少但覺飛花處處香
〔増〕唐岑参〈山房春事〉風恬日暖蕩春光戯蝶遊蜂亂入房數枝門栁低衣桁一片山花落筆牀　王維〈遊春詞〉
經過栁陌與桃溪尋逐春光著處迷鳥度時時衝絮起花繁滚滚壓枝低　韋應物〈春思〉野花如雪繞江城坐見年芳憶帝京閶闔曉開凝碧樹曽陪鵷鷺聽流鶯　錢起〈春郊〉水透冰渠漸有聲氣融煙霧晚来明東風好作陽和使逢草逢花報𤼲生　盧綸〈曲江春望〉菖蒲翻葉栁交枝暗上蓮舟鳥不知更到無花最深處玉樓金殿影参差　〈翫春因寄馮衛二補闕戲呈李益〉掖垣春色自天来紅藥當堦次第開萱草叢叢爾何物等閒穿
破緑莓苔　韓愈〈曲江春遊寄白二十二舎人〉漠漠輕隂晚自開青天白日映樓臺曲江水滿花千樹有底忙時不肯来　白居易〈晩春〉晝静簾踈燕語頻䨇䨇闘雀動堦塵柴扉日暮随風掩落盡閒花不見人　元稹〈與吴侍郎春遊〉蒼龍闕下陪驄馬紫閣峰頭見白雲滿眼流光随日度今朝花落更紛紛　李賀〈南園〉花枝草蔓眼中開小白長紅越女腮可憐日暮嫣香落嫁與春風不用媒　李約〈江南春〉池塘春暖水紋開堤柳𡸁絲間
野梅江上年年芳意早蓬瀛春色逐潮来　羅鄴〈春日題城南韋曲〉韋曲城南錦繡堆千金不惜買花栽誰知豪貴多羈束落盡春紅不見来　韋莊〈春陌〉滿街芳草卓香車仙子門前白日斜腸斷東風各回首一枝春雪凍梅花　王周〈問春〉遊絲𡸁幄雨依依枝上紅香片片飛把酒問春因底意為誰来後為誰歸　〈春荅〉花枝千萬趁春開三月䦨珊即自回剰向東園種桃李明年依舊為君来　劉𠔥〈春遊〉栁成金穗草如茵載酒尋花共
賞春先入醉鄉君莫問十年風景在三秦　宋𡨥準〈春晝偶書〉白晝偶成芳草夢起来幽興有新詩風簾不動黄鸝語坐見庭花日影移　趙抃〈賞春亭〉滂葩浩豓滿亭隈當席芳樽醉看来始信君恩不私物亂山窮處亦花開　歐陽修〈豐樂亭遊春〉綠樹交加山鳥啼晴嵐蕩漾落花飛鳥歌花落太守醉明日酒醒春已歸　春雲澹澹日輝輝草惹行襟絮拂衣行到亭西逢太守籃輿酩酊挿花歸　紅𣗳青山日欲斜長郊草色綠無涯遊
人不管春将老来往亭前蹋落花　王珪〈宮詞〉麗日祥煙鎖禁林櫻桃初熟杏成隂年年翠輦来遊幸花落春宫一寸深　王安石〈春風〉春風栁緑如繅晴日蒸紅出小桃池暖水香魚沒處一環清浪湧亭臯　秦觀〈春日〉黄金䔩䔩滿垂楊尚有春寒到畫堂酒力漸消歌扇怯入簾飛雪𢃄梅香　崔鷃〈春日村居〉春草門前已沒靴更無人野人家離離細竹時聞雨淡淡疎簾不隔花　王鎡〈叚橋春望〉拾翠車間輦路塵山南山北杜鵑
春誰家庭院東風裏吹出桃花不見人　金元好問〈梁園春〉暖入金溝細浪添津橋楊栁綠纎纎賣花聲動天街逺幾處春風揭繡簾　元薩都剌〈春日偶成〉蹋馬歸来過早春空階已見草如茵東風吹緑青溪栁馬上輕寒不著人　馬臻〈春日閒居〉茶香庭院一枰棋柳影侵堦日自移因見刺桐花滿樹等閒憶煞故園時　〈西湖春日〉要囑園丁取折枝紅桃白李紫薔薇石函橋畔人煙晩挑得春光一擔歸　〈春日幽居〉淺淺春風尚𢃄寒
日斜香篆半燒殘杏花一樹開如錦怕觸啼鶯不倚䦨　釋石屋〈山居吟〉滿山筍蕨滿園茶一樹紅花間白花大抵四時春最好就中尤好是山家
子／醫家／御定佩文齋廣群芳譜／天時譜　卷一至卷六／春　卷一至卷三／卷一　春／集藻／詞(P.37-2)..[文淵閣四庫全書本]
〔詞〕
〔増〕唐馮延巳〈三臺令〉春色春色依舊青山紫陌日斜
栁暗花蔫醉臥春風少年年少年少行樂直湏及早　王建〈三臺令〉蝴蜨蝴蜨飛上金枝玉葉君前對舞春風百葉桃花樹紅紅樹紅樹燕語鶯啼日暮　宋毛滂〈憶秦娥〉夜夜夜了花朝也連忙指㸃銀瓶索酒𡮢　明朝花落知多少莫把殘紅掃愁人一片花飛減𨚫春　洪适〈生查子〉桃疎蜨惜春栁困鶯銜絮日影簾旌多少閒愁緒　紅綻武陵溪緑暗章臺路春色似行人無意花間住　唐和凝〈春光好〉蘋葉軟杏花明畫船輕䨇浴
鴛鴦出緑汀棹歌聲　春水春風無浪春天半雨半晴紅粉相随南浦晚幾含情　宋張槃〈浣溪沙〉習習輕風破海棠鞦韆移影上廽廊晝長蝴蜨為誰忙　度柳早鶯分暖綠過花小蝶𢃄春香滿庭芳草又斜陽　髙觀國〈菩薩蠻〉春風吹綠湖邉草春光依舊湖邉道玉勒錦障泥少年遊冶時　煙明花似繡且醉旗亭酒斜日照花西歸鴉花外啼　程垓〈菩薩蠻〉畫橋泊泊春江綠行人正在春江曲花潤接平川有人花底眠　東風原自好
只怕催花老安得萬垂楊繋教春日長　周密〈謁金門〉芳事晩數㸃杏鈿香淺惻惻輕寒風翦翦錦屏春夢逺　穉栁拖煙嬌軟花影暗藏深院初試輕衫并畫扇牡丹紅未展　李之儀〈好事近〉春到雨初晴正在小樓時節栁眼向人微笑傍䦨干堪折　暮山濃淡瑣煙霏梅杏半明滅玉斚莫辭沉醉判歸時斜月　唐歐陽炯〈清平樂〉春来階砌春雨如絲細春徑滿飄紅杏蔕春燕舞随風勢　春幡細縷春繒春閨一㸃春燈自是春心撩
亂非𨵿春夢無憑　宋王安國〈清平樂〉留春不住費𥁞鶯兒語滿地殘紅宫錦汚昨夜南園風雨　小憐初上琵琶曉来思繞天涯不肯畫堂朱戸春風自在楊花　王安中〈清平樂〉花時微雨未減春分數占取簾疎花密處把酒聽歌金縷　斜風輕度濃香閒情正與春長向晩紅燈入坐𡮢新青杏随觴　盧祖臯〈西江月〉燕掠晴絲裊裊魚吹水葉𥻘𥻘禁街微雨灑芳塵寒食清明相近　謾著宫羅試暖閒呼社酒酬春晚風簾幕悄無人
二十四番花信　毛滂〈西江月〉煙雨半藏楊柳風花初著桃花玉人細細酌流霞醉裏将春留下　柳外鴛鴦作伴花邉蝴蝶為家醉翁醉也且由他月在栁橋花下　周密〈西江月〉波影暖浮玉甃柳隂深鎖金鋪湘桃花褪燕調雛又是一番春暮　碧桂情深鳯怨雲屏夢淺鶯呼繡𥦗人倦冷薫爐簾影揺揺亭午　吴潜〈南柯子〉池水凝新碧欄花駐老紅有人獨倚橋東手把一枝楊桞繫春風　鵲伴遊絲堕蜂黏落蕊空秋千庭院小簾
櫳多少閒情閒緒雨聲中　楊无咎〈於中好〉墻頭艶杏花初試繞珍叢細挼紅蕊欲知占盡春明媚悄無意看桃李　持杯準擬花間醉一葉兩葉飛墮晚来旋旋深無地更聽得東風起　毛滂〈蹋莎行〉階影紅遲柳苞黄徧纎雲弄日隂晴半重簾不捲篆香横小花初破春叢淺　鳳繡猶重鴨爐長暖屛山翠入江南逺醉輕夢短枕閒欹綠𥦗窈窕風光轉　元何可視〈蝶戀花〉金井啼鴉深院曉颺盡東風柳絮吹難了燕子多情相識早杏
梁依舊䨇䨇到　一縷沉煙簾幕悄滿眼飛花祗攪人懷抱十二玉樓春樹杪天涯不斷青青草　宋俞國寳〈風入松〉一春長費買花錢日日醉湖邉玉驄慣識西湖路驕嘶沽酒樓前紅杏香中歌舞緑楊影裏秋千　暖風十里麗人天花壓髩雲偏畫船載得春歸去餘情付湖水湖煙明日重扶殘醉来㝷陌上花鈿　栁永〈木蘭花慢〉坼桐花爛熳乍疎雨洗清明正豔杏燒林緗桃繡野芳景如屛傾城盡尋勝賞驟雕鞍紺𨏥出郊坰風
暖繁絃脆管萬家競奏新聲　盈盈闘草蹋青人艶冶逓逢迎向路旁徃往遺簮墜珥珠翠縱横歡情對佳麗地任金罍罄竭玉山傾𨚫明朝永日畫堂一枕春酲　黄機〈喜遷鶯〉平湖百畆種滿湖蓮葉繞堤楊栁冉冉波光輝輝煙影空翠濕霑襟䄂静惬鄰雞啼午暖逼沙鷗眠晝西園路更紅塵不斷蝶酣蜂痩　知否堪畫處野薺蕪菁罥地鋪茵繡桃李隂邉桑麻叢裏斜矗酒帘誇酒竹寺小依山趾茅店平窺津口春又晚正香風有
客倚䦨搔首
子／醫家／御定佩文齋廣群芳譜／花譜　卷二十二至卷五十三／卷三十八　木蘭等／辛夷／集藻／七言古詩(P.9-2)..[文淵閣四庫全書本]
［七言古詩］
〔增〕唐韓愈〈感春〉辛夷花房忽全開將衰正盛須頻来清晨輝輝燭霞日薄暮耿耿和烟埃朝明夕暗已足歎况乃滿地成摧頽迎繁送謝別有意誰𡧓留念少環廻
〔原〕元稹〈辛夷花問韓員外〉問君辛夷花君言
已斑駁不畏辛夷不爛開顧我筋骸官束縛縛遣推囚名御史狼籍囚徒滿田地明日不推緣國忌依然不得花前醉韓員外家好辛夷開時乞取三兩枝折枝為贈君莫惜縱君不折風亦吹
〔增〕明朱曰藩〈辛夷花曲〉昨日辛夷開今日辛夷落辛夷花房髙刺天却共芙蓉亂紅萼小山桂樹猶連卷五湖荷花空綽約連卷綽約宜秋日端居獨養徵君疾髙枝朶朶艶木蓮密葉層層賽盧橘山鬼已見駕香車文人應是夢綵筆辛夷辛夷何
離竒照水偏宜姑射姿蕭晨東海霞光爛𤣥夜西園露氣滋檀心倒卷情無限玉面低囘力不支見説東都便露坐惟應御史殢風吹此花愛逐東風暖故人逸韻嵇中散山陽聞有合歡齋石湖亦築辛夷館嫋嫋巖櫳碧樹圓紛紛磵户香花滿塢裏王孫舊路長卷中裴廸新詩短新詩已舊不堪聞江南荒館隔秋雲多情不改年年色千古芳心持贈君
子／醫家／御定佩文齋廣群芳譜／花譜　卷二十二至卷五十三／卷四十七　百合花等／鳯仙／集藻／詩散句(P.8-2)..[文淵閣四庫全書本]
〔詩散句〕
〔原〕宋劉敞緑葉紛映階紅芳爛盈眼輝輝丹穴禽矯矯翅翎展　張耒金鳯乃婢妾紅紫徒相鮮
〔増〕明劉基庭前金鳯花向晩爭嫵𡡾
〔原〕宋僧北澗飛花
只合秦樓去莫與金釵壓翠蟬　元楊維楨夜搗守宫金鳯蘂十尖盡換紅鴉嘴　明徐階金鳯花開色最鮮佳人染得指頭丹　金盤和露搗仙葩解使纖纖玉有瑕
子／醫家／御定佩文齋廣群芳譜／花譜　卷二十二至卷五十三／卷五十二　雞冠等／水仙／集藻／七言絶句(P.19-2)..[文淵閣四庫全書本]
〔七言絶句〕
〈御製見案頭水仙花偶作二首〉翠帔緗冠白玉珈清姿終不汙泥沙騷人空自吟芳芷未識凌波第一花　冰雪為肌玉鍊顔亭亭如立藐姑山羣花只在軒𥦗外那得移来几案間
〔増〕宋陳摶〈詠水仙花〉湘君遺恨付雲来雖墮塵埃不染埃疑是漢家𣹢徳殿金芝相伴玉芝開　劉攽〈水仙花〉
早扵桃李晩扵梅冰雪肌膚姑射来明月寒霜中夜静素娥青女共徘徊　黄庭堅〈共郡送水仙花并二大本〉折送東園粟玉花併移香本到寒家何時持上玉宸殿乞與官梅定等差　劉邦〈直送水仙花〉得水能仙天與竒寒香寂寞動冰肌仙風道骨今誰有淡掃蛾眉篸一枝　錢塘昔聞水仙廟荊州今見水仙花暗香靚色撩詩句宜在林逋處士家　〈次韻中玉水仙花二首〉借水開花自一竒水沉為骨玉為肌暗香已壓荼䕷倒只此
寒梅無好枝　淤泥已作白蓮藕糞壌能開黄玉花可惜國香天不管随縁流落野人家　張耒〈賦水仙花〉宫樣鵞黄緑帶垂中州未省見仙姿只疑湘水綃機女来伴清秋宋玉悲　范成大〈次韻龔養正送水仙花〉色界香塵付八還正觀不起况邪觀花前猶有詩情在還作凌波歩月看　楊萬里〈水仙花〉江妃虛𨚫蘂珠宫銀漢仙人謫此中偶趁月明波上戲一身冰雪舞東風　額間拂煞御袍黄衣上偷將月姊香待倩春風作媒妁西
湖嫁與水仙王　張孝祥〈和人詠水仙花二首〉瘴土風煙那有此只疑姑射是前身仙風道骨難消得付與霜臺衣繡人　浄色只應撩處士國香今不落民家江城望㫁春消息故遣詩人詠此花　朱子〈用子服韻謝水仙花〉水中仙子来何處翠袖黄冠白玉英報道幽人被渠惱著詩送與老難兄　姜特立〈水仙〉六出玉盤金屈巵青瑶叢裏出花枝清香自信髙羣品故與江梅相並時　徐似道〈水仙花二首〉天然初不事鉛華此是無塵
有韻花翠帶詎容縈俗客金杯只合勸詩家　林下清風自一家稍親梅竹近蘭芽只縁羞與凡花伍移植名園不肯花　㳺寒巖〈水仙花二首〉金玉其相一兩花遐心空為爾興嗟山礬不用来修敬只許江梅共一家　黄琮白璧綴幽花珍重髙人為嘆嗟織女横河溪月堕杯盤狼籍水仙家　来氏〈水仙花二首〉瑶池来宴老仙家醉倒風流萼緑華白玉㫁笄金暈頂幻成癡絶女兒花　花盟平日不曾寒六月曝根髙處安待得秋殘親
手種萬姬圍繞雪中看　元張伯淳〈題趙子固水仙圖〉裙長帶裊寒偏耐玉質金相宻更竒見畫如花花似畫西興渡口晩晴時　陳旅〈題水仙花圖〉莫信陳王賦洛神凌波那得更生塵水香露影空清處留得當年解珮人　袁士元〈水仙〉醉欄月落金杯側舞倦風翻翠袖長相對了無塵俗態麻姑曽約過潯陽　姚文奐〈題虞瑞巖描水仙花〉離思如雲賦洛神花容婀娜玉生春凌波韈冷香䰟逺環珮珊珊月色新
〔原〕倪瓉〈水仙花〉曉夢
盈盈湘水春翠虯白鳯照江濵香䰟莫逐冷風散擬學黄初賦洛神
〔増〕丁鶴年〈水仙花二首〉湘雲冉冉月依依翠袖霓裳作隊歸怪底香風吹不㫁水晶宫裏宴江妃　影娥池上曉凉多羅襪生塵水不波一夜碧雲凝作夢醒来無奈月明何　明李東陽〈題水仙〉澹墨輕和玉露香水中仙子素衣裳風鬟霧髩無纒束不是人間富貴妝
〔原〕文徴眀〈水仙〉羅帶無風翠自流晩寒微軃玉搔頭九疑不見蒼梧逺憐取湘江一片愁
〔増〕杜大
中〈水仙二首〉玉貌盈盈翠帶輕凌波微𡵯不生塵風流誰是陳思客想像當年洛水人　靈雨濛濛幻態輕驚魂想像逝懐傾願將玉珮遙相逐脱骨逍遥水上人　張新〈水仙花〉玉質金相翠帶圍霜華月色共輝輝江妃方欲凌波去漢女初從解珮歸　孫齊之〈水仙花〉碧江香和楚雲飛銷盡冰心粉色微乍向月中看素影𨚫疑波上歩𩄇妃　鍾惺〈暮春水仙花〉偶向殘冬遇洛神孤情只道立先春今從九月過三月疑是前身與後身
物值同時妒亦宜梅花今見子離離相逢洞口千紅裏素影當前君不知　萬花如燄柳如煙常恐冰綃畏不前曽在水邉衣不濕可知入火不能然　毎笑梅花太畏喧一身自許厯寒温春風特念冰霜後邀與春花共慰存
子／醫家／御定佩文齋廣群芳譜／竹譜　卷八十二至卷八十六／卷八十五　竹四／集藻／七言律詩(P.1-1)..[文淵閣四庫全書本]
欽定四庫全書
御定佩文齋廣羣芳譜卷八十五
竹譜
竹譜四
〔集藻〕
〔七言律詩〕
〔増〕唐崔涯〈竹〉領得溪風不放廻傍窓緣砌遍庭栽行招野客為鄰住看引山禽入郭來幽院獨驚秋氣早小門深向緑隂開誰憐翠色兼寒影静落茶甌與酒杯　令狐楚〈郡齋左偏栽竹百餘竿炎凉已周
青翠不改而為墻垣所蔽有乖愛賞假日命去齋居之東墻由是俯臨軒堦低映帷戸日夕相對頗有翛然之趣〉齋居栽竹北窓邊素壁新開映碧鮮青藹近當行藥處緑隂深到卧帷前風驚曉葉如聞雨月過春枝似帶烟老子憶山心暫緩退公閑坐對嬋娟　劉禹錫〈和宣武令狐相公郡齋對新竹〉新竹翛翛韻曉風隔窓依砌尚䝉籠數間素壁初開後一片清光入坐中欹枕閒看知自適含毫朗詠與誰同此君若欲長相見政事堂東
有舊叢　李紳〈南庭竹〉東南舊羙凌霜操五月凝隂入坐寒烟惹翠梢含玉露粉開春籜聳琅玕莫令戲馬童兒見試引為龍道士看知爾結根香實在鳳凰終擬下雲端　楊巨源〈和令狐舍人酬峯上人題山欄孤竹〉滿院冰姿粉籜殘一莖青翠近簾端離叢自欲親香火抱節何妨共嵗寒能讓繁聲任真籟解將孤影對芳蘭范雲許訪西林寺枝葉須和彩鳳看　李逺隣〈人自金仙觀移竹〉移居新竹已堪看斸破莓苔得㡬竿圓節不教
傷粉籜低枝猶擬拂霜壇墻頭枝壓和烟緑枕上風来送夜寒第一莫教漁父見且從蕭颯滿朱欄　方干〈越州使院竹〉莫見凌雲飄粉籜須知礙石作盤根細看枝上蟬吟處猶是筍時蟲蝕痕月送緑隂斜上砌露凝寒色濕遮門列仙終日逍遥地鳥雀潛來不敢喧　〈題新竹〉青苔斸破植貞堅細碧竿排鬱眼鮮小鳳凰聲吹嫩葉短蛟龍尾褭輕烟節環膩色端勻粉根拔秋光暗長鞭怪得入門肌骨冷綴風黏月滿庭前　〈羅鄴竹〉翠葉
纔分細細枝清隂猶未上堦墀蕙蘭雖許相依日桃李還應笑後時抱節不為霜霰改成林終與鳳凰期渭濱若更徵賢相好作漁竿繫釣絲　薛能〈新竹〉桞營茅土倦麤材因向山家乞翠栽清露便教終夜滴好風疑是故園来欄邊匠去朱猶溼溉後蟲浮穴暗開他日㑹應威鳳至莫辭公府受塵埃　秦韜玉〈題竹〉削玉森森幽思清阮家髙興尚分眀捲簾隂薄漏山色欹枕韻寒宜雨聲斜對酒缸偏覺好靜籠棊局最多情𨚫驚九陌輪
蹄外獨有溪烟數十莖
〔原〕鄭谷〈竹〉宜烟宜雨又宜風拂水藏村復間松移得蕭騷從逺寺洗来疎淨見前峯侵堦蘚折春芽迸繞逕莎微夏䕃濃無賴杏花多意緒數枝穿翠好相容
〔増〕王貞白〈洗竹〉道院竹繁教畧洗鳴琴酌酒看扶疎不圖結實来䨇鳳且要長竿釣巨魚錦籜裁冠添散逸玉芽修饌稱清虛有時記得三天事自向琅玕節下書　殷文圭〈題友人庭竹〉叢篁蕭瑟拂清隂貴地栽成碧玉林盡待花開添鳳食可憐風擊伏
龍吟鈿竿離立霜文靜錦籜飄零粉節深何事子猷偏寄賞此君心似主人心　李中〈詠竹〉森森移得自山莊植向空庭野興長便有好風来枕簟更無閒夢到瀟湘䕃来砌蘚經疎雨引下溪禽帶夕陽閒約羽人同賞處安排碁局就清凉　徐夤〈詠竹〉翠染琅玕粉漸開東南移得㑹稽栽游絲挂處漁竿去緑水夾時龍影来風觸有聲含六律露沾如洗絶浮埃王猷舊宅無人到抱𨚫清隂葢緑苔　劉兼〈新竹〉近窓臥砌兩三叢佐靜添幽
别有功影鏤碎金初透月聲敲寒玉乍揺風無憑費叟烟波碧莫信湘妃淚㸃紅自是子猷偏愛爾虚心髙節雪霜中　宋韓琦〈次韻和方謹言郎中再觀省中手植竹〉翠影參差漸拂堦清郎曽此占竒栽辭君昔為蓴羮去戀爾今同菊徑来玉聳勁枝欺暮雪繡殘文籜委寒苔虚心髙節依然在幾見繁英落又開　梅堯臣〈和新栽竹〉斸破烟叢帶筍移映軒臨檻特為宜龍孫已見多竒節鳳實新生入翠枝不向阮家林下集還思渭北水
邊窺一花一草公休詠慣作蘭臺侍從詩　孔武仲〈惜竹詩并引〉東齋有竹數竿翠蔚可喜其傍衆筍附生漫益深茂最後出者尤若竒特無不應意解籜未盡而為老兵手折之悲夫以干雲蔽日之勢而摧於窓戸之下以凌霜冐雪之姿而失於俄頃之間環歩往来悽愴良久不能忘情因寓之以詩老蘚墻隂夕照間何人折我翠琅玕即之緑葉隨塵化猶有低枝帶露殘不放雲梢侵霰雪因嗟世故足波瀾故園未乏篔簹品十頃繁隂
六月寒　王安石〈華蔵院此君𠅘詠竹〉一徑森然四座凉殘隂餘韻去何長人憐直節生来瘦自許髙材老更剛曽與蒿藜同雨露終隨松栢到冰霜煩君惜取根株在欲乞伶倫學鳳凰　蘇軾〈次韻劉貢父西省種竹〉要知西掖承平事記取劉郎種竹初舊徳終呼名字外後生誰續笑談餘成隂障日行當見取筍供庖計已疎白首林間望天上平安待報故人書　〈孤山竹閣〉海山兠率兩茫然古寺無人竹滿軒白鶴不留歸後語蒼龍猶
是種時孫兩叢恰似蕭郎筆千畝空懐渭上村欲把新詩問遺像病維摩詰更無言　蘇轍〈寄題陳憲郎中竹軒〉家有修篁緑滿軒趨庭詩禮舊忘言凌霜自得良朋友過雨時添好子孫試翦輕筠扶健歩旋收凉葉煑清樽風流共道勝桑梓鄰里何妨種百根　〈次韻劉貢父西掖種竹〉竹迷誰定知迷否趁取滂沲好雨初栽向鳳池吹律處斸從芸閣殺青餘迎風一笑朝回早弄月相差直宿疎應怪籍咸林下客相看不飲作除書　曽鞏
〈南軒竹〉密竹娟娟數十莖旱天蕭灑有髙情風吹已送煩心醒雨洗還供逺眼清新筍巧穿苔石去碎隂微破粉墻生應須萬物冰霜後来看琅玕色轉眀　黄庭堅〈陳氏園詠竹〉不問主人来看竹小溪風物似家林春供饋婦幾番筍夏與行人百畝隂直氣雖衝雲漢上髙材終恐斧斤尋截竿可比北溟釣欲贈溪翁誰姓任　韓駒〈次韻何文縝種竹〉杜陵窮老覓榿栽不似何郎種笛材三徑莫憂荒草合一樽如與故人開未堪急雨枝枝
打便有幽禽日日来坐誦東坡食無肉詩腸日午轉饑雷　陸游〈東湖新竹〉插棘編籬謹䕶持養成寒碧映淪漪清風掠地秋先到赤日行天午不知解籜時聞聲簌簌放梢初見葉離離官閒我欲頻来此枕簟仍教到處隨　楊萬里〈新竹〉青士何年入大荒羽儀禁省立如墻錦綳半脫娟娟玉粉節新塗拂拂霜帶雨小酣三日後出墻忽喜一梢長今年秋閏防多暑剰借先生格外凉　劉克莊〈種竹〉借居未定先栽竹為愛疎聲與薄隂一
日暫無能鄙吝數竿雖少亦蕭森窓間對了添詩料郭外移来費俸金自笑眀年何處在虚簷風至且披襟　岳珂〈詠小園䨇竹〉錦綳玉立紀䨇清瑞牒千年重得名龍竹髙標儼元致熊湘素節凜皇英質同隴麥兩岐秀竒並庭柯連理榮𨚫羡此君尤特立虚心直道不孤生　金李獻〈能丹陽觀竹宮中移賜〉素士如林侍紫清紫清新許住蓬瀛娟娟粉節霜勻出矗矗烟梢玉削成福地根莖䝉化育中天雨露借恩榮緑章封事朝来奏又
聽風前彩鳳鳴
〔原〕郭長倩〈義師院叢竹〉南軒移植自西壇瘐玉𠅘𠅘十數竿得法未應輸老柏植根兼得近幽蘭雖無穠艶包春色自許貞心老嵗寒百草千花盡零落請君来向此中看
〔増〕毛端卿〈題崞縣郝子玉此君軒〉桂林名姓一枝新萬竹青青徳有鄰渭上風烟分别𣲖山陽詩酒屬閒人心期已到冰霜窟眼界不知花桞塵萱背從今看輝映嫩香新粉四時春　元白珽〈竹隂〉占斷人間瀟灑地全身水墨畫篔簹非烟非霧一林
碧似雨似晴三徑凉翠袖佳人黯空谷白鬚道士𨼆南塘數竿醉日君須記移向西軒補夕陽　宋旡如鏡〈伐竹架過墻蒲萄斷竹插地復生枝葉無住序曰瑞竹余以詩贈之〉為引寒藤延晚翠試栽碧玉動秋根鳳梢依舊生虚籟龍籜相將添逺孫林月過庭窺斷影茶烟潤色到啼痕陽休麗藻題還徧貝葉應多此處繙　成廷珪〈題崔原亨竹深處並序〉余家有竹數竿人號之居竹軒原亨城西時則有竹亦數竿人號之竹深處余與崔
君通家来往所好相同故及之居竹軒中也自寛不愁無地著琅玕文公胸次空千畝李侗門前只一竿天與老夫醫惡俗日憑童子報平安崔家别墅尤髙致遲子歸来守嵗寒　貢性之〈雪竹山房〉此君節操獨凌寒冰雪叢中更耐看簾幙影迷金瑣碎珮環聲動玉䦨干只疑𤣥圃翻瓊樹錯訝瑤臺舞素鸞白戰㡬時能著我萬竿深處一憑欄　倪瓚〈居竹軒〉翠竹如雲江水春結茅依竹住江濱階前迸筍從侵逕雨後垂隂欲覆鄰映葉
黄鸝還自語傍人白鶴亦能馴遙知靜者忘聲色滿屋清風未覺貧　眀髙啟〈新篁〉南池雨後見新篁裊裊烟梢漸出墻風度亂翻交籜響露垂微挹粉痕香簾前嫩色初含暝琴畔疎隂已送凉野飯休燒林下筍留添碧玉嫩竿長　李東陽〈雨中種竹〉石欄沙路雨聲乾為欠蕭蕭一兩竿深𢃄土膏從地底暝移茅屋過江干方於辰日依時種影待晴天拂翠看試倚蓬窓聽疎密布袍沾盡不知寒　吳寛〈竹〉種處能招鳳鳥来月眀清影拂
書堆筍鞭遇石猶斜出花米逢春莫亂開此物似賢今合薦吾宗醫俗舊曽栽若從後圃論髙節棃白桃紅孰取材
〔原〕文徵眀〈竹〉分得𠅘𠅘緑玉枝雨餘生意滿階墀凌霄已展疎疎葉䕶粉聊營短短籬肎信移来真是醉不愁俗在未能醫人間此夜頻前席凉月虚窓更自宜　申時行〈竹粉〉浮筠忽自散琳琅解籜依然抱雪霜應是鳳苞揚素彩非關蝶翅膩瓊芳鉛華半染湘妃淚玉筍微含漢署香不見侍中頻拭面曉来新雨沐蒼筤
鄧雲霄〈竹粉〉萬竿晴拂渭川烟解籜瓊枝自皛然湘水裙揺珠珮冷葛陂雲䕶玉龍眠看来翻恨何郎妬栽處應將漢署連六月林間猶帶雪可留清韻待羣賢　于若瀛〈竹粉〉新抽翠篠碧於妝皜質輝輝抱節長操幹未須逢越女解苞疑是試何郎痕銷乍染三湘淚素積猶疑五月霜僕射盤中勞記事未裁斑管已含光
集／小說／西遊記／第十一回　　遊地府太宗還魂　進瓜果劉全續配(P.125)
二人正說間，只見那邊有一對青衣童子，執幢幡寶蓋，高叫道：「閻王有請，有請。」太宗遂與崔判官並二童子舉步前進。忽見一座城，城門上掛著一面大牌，上寫著「幽冥地府鬼門關」七個大金字。那青衣將幢幡搖動，引太宗徑入城中，順街而走。只見那街旁邊有先主李淵，先兄建成，故弟元吉，上前道：「世民來了！世民來了！」那建成、元吉就來揪打索命。太宗躲閃不及，被他扯住。幸有崔判官喚一青面獠牙鬼使，喝退了建成、元吉，太宗方得脫身而去。行不數里，見一座碧瓦樓臺，真個壯麗。但見：
飄飄萬疊彩霞堆，隱隱千條紅霧現。耿耿簷飛怪獸頭，輝輝五疊鴛鴦片。門鑽幾路赤金釘，檻設一橫白玉段。牕牗近光放曉煙，簾櫳幌亮穿紅電。樓臺高聳接青霄，廊廡平排連寶院。獸鼎香雲襲御衣，絳紗燈火明宮扇。左邊猛烈擺牛頭，右下崢嶸羅馬面。接亡送鬼轉金牌，引魄招魂垂素練。喚作陰司總會門，下方閻老森羅殿。
太宗正在外面觀看，只見那壁廂環珮叮噹，仙香奇異，外有兩對提燭，後面卻是十代閻王降階而至。那十王是：秦廣王、初江王、宋帝王、仵官玉、閻羅王、平等王、泰山王、都市王、卞城王、轉輪王。出在森羅寶殿，控背躬身，迎迓太宗。太宗謙下，不敢前行。十王道：「陛下是陽間人王，我等是陰間鬼王，分所當然，何須過讓？」太宗道：「朕得罪麾下，豈敢論陰陽人鬼之道？」遜之不已。太宗前行，徑入森羅殿上，與十王禮畢，分賓主坐定。
集／小說／西遊記／第十二回　　唐王秉誠修大會　觀音顯聖化金蟬(P.137)
玄奘再拜領旨而出，遂到化生寺裏，聚集多僧，打造禪榻，裝修功德，整理音樂。選得大小明僧共計一千二百名，分派上中下三堂。諸所佛前，物件皆齊，頭頭有次。選到本年九月初三日，黃道良辰，開啟做七七四十九日「水陸大會」。即具表申奏，太宗及文武國戚皇親，俱至期赴會，拈香聽講。有詩為證。詩曰：
龍集貞觀正十三，王宣大眾把經談。道場開演無量法，雲霧光乘大願龕。
御敕垂恩修上剎，金蟬脫殼化西涵。普施善果超沉疫，秉教宣揚前後三。
貞觀十三年，歲次己巳，九月甲戌，初三日，癸卯良辰。陳玄奘大闡法師，聚集一千二百名高僧，都在長安城化生寺開演諸品妙經。那皇帝早朝已畢，帥文武多官，乘鳳輦龍車，出離金鑾寶殿，徑上寺來拈香。怎見那鑾駕？真個是：
一天瑞氣，萬道祥光。仁風輕淡蕩，化日麗非常。千官環佩分前後，五衛旌旗列兩旁。執金
瓜，擎斧鉞，雙雙對對；絳紗燭，御罏香，靄靄堂堂。龍飛鳳舞，鶚薦鷹揚。聖明天子正，忠義大臣良。介福千年過舜禹，昇平萬代賽堯湯。又見那曲柄傘，滾龍袍，輝光相射；玉連環，彩鳳扇，瑞靄飄揚。珠冠玉帶，紫綬金章。護駕軍千隊，扶輿將兩行。這皇帝沐浴虔誠尊敬佛，皈依善果喜拈香。
唐王大駕，早到寺前。吩咐住了音樂響器。下了車輦，引著多官，拜佛拈香。三匝已畢，抬頭觀看，果然好座道場。但見：
幢幡飄舞，寶蓋飛輝。幢幡飄舞，凝空道道綵霞搖；寶蓋飛輝，映日翩翩紅電徹。世尊金象貌臻臻，羅漢玉容威烈烈。瓶插仙花，鑪焚擅降。瓶插仙花，錦樹輝輝漫寶剎；鑪焚檀降，香雲靄靄透清霄。時新果品砌朱盤，奇樣糖酥堆綵案。高僧羅列誦真經，願拔孤魂離苦難。
太宗文武俱各拈香，拜了佛祖金身，參了羅漢。又見那大闡都綱陳玄奘法師引眾僧羅拜唐王。禮畢，分班各安禪位。法師獻上濟孤榜文與太宗看。榜曰：
「至德渺茫，禪宗寂滅。清淨靈通，周流三界。千變萬化，統攝陰陽。體用真常，無窮極矣。觀彼孤魂，深宜哀愍。此奉太宗聖命：選集諸僧，參禪講法。大開方便門庭，廣運慈悲舟楫，普濟苦海群生，脫免沉六趣。引歸真路，普玩鴻濛；動止無為，混成純素。仗此良因，邀賞清都絳闕，乘吾勝會，脫離地獄凡籠，早登極樂任逍遙，來往西方隨自在。詩曰：
一鑪永壽香，幾卷超生籙。無邊妙法宣，無際天恩沐。
冤孽盡消除，孤魂皆出獄。願保我邦家，清平萬咸福。」
太宗看了，滿心歡喜。對眾僧道：「汝等秉立丹衷，切休怠慢佛事。待後功成完備，各各福有所歸，朕當重賞，決不空勞。」那一千二百僧，一齊頓首稱謝。當日三齋已畢，唐王駕回。待七日正會，復請拈香。時天色將晚，各官俱退。怎見得好晚？你看那：
萬里長空淡落暉，歸鴉數點下棲遲。滿城燈火人煙靜，正是禪僧入定時。
一宿晚景題過。次早，法師又昇坐，聚眾誦經不題。
集／小說／西遊記／第五十一回　　心猿空用千般計　水火無功難煉魔(P.639)
頃刻而到。行者道：「此山便是金山。山中間乃是金洞。列位商議，卻教那個先去索戰？」天王停下雲頭，扎住天兵在於山南坡下道：「大聖素知小兒哪吒，曾降九十六洞妖魔，善能變化，隨身有降妖兵器，須教他先去出陣。」行者道：「既如此，等老孫引太子去來。」
那太子抖擻雄威，與大聖跳在高山，徑至洞口，但見那洞門緊閉，崖下無精。行者上前高叫：「潑魔！快開門！還我師父來也！」那洞裏把門的小妖看見，急報道：「大王，孫行者領著一個小童男，在門前叫戰哩。」那魔王道：「這猴子鐵棒被我奪了，空手難爭，想是請得救兵來也。」叫：「取兵器！」魔王綽鎗在手，走到門外觀看，那小童男，生得相貌清奇，十分精壯。真個是：
玉面嬌容如滿月，朱脣方口露銀牙。眼光掣電睛珠暴，額闊凝霞髮髻髽。
繡帶舞風飛彩焰，錦袍映日放金花。環縧灼灼攀心鏡，寶甲輝輝襯戰靴。
身小聲洪多壯麗，三天護教惡哪吒。
魔王笑道：「你是李天王第三個孩兒，名喚做哪吒太子，卻如何到我這門前呼喝？」太子道：「因你這潑魔作亂，困害東土聖僧，奉玉帝金旨，特來拿你！」魔王大怒道：「你想是孫悟空請來的。我就是那聖僧的魔頭哩！量你這小兒曹有何武藝，敢出朗言，不要走！喫吾一鎗！」
集／小說／西遊記／第五十九回　　唐三藏路阻火燄山　孫行者一調芭蕉扇(P.737)
第五十九回　　唐三藏路阻火燄山　孫行者一調芭蕉扇
若干種性本來同，海納無窮。千思萬慮終成妄，般般色色和融。有日功完行滿，圓明法性高隆。休教差別走西東，緊鎖牢。收來安放丹爐內，煉得金烏一樣紅。朗朗輝輝嬌豔，任教出入乘龍。
話表三藏遵菩薩教旨，收了行者，與八戒、沙僧剪斷二心，鎖猿馬，同心戮力，趕奔西天。說不盡光陰似箭，日月如梭。歷過了夏月炎天，卻又值三秋霜景。但見那：
薄雲斷絕西風緊，鶴鳴遠岫霜林錦。光景正蒼涼，山長水更長。
征鴻來北塞，玄鳥歸南陌。客路怯孤單，衲衣容易寒。
師徒四眾，進前行處，漸覺熱氣蒸人。三藏勒馬道：「如今正是秋天，卻怎返有熱氣？」八戒道：「原來不知。西方路上有個斯哈哩國，乃日落之處，俗呼為『天盡頭』。若到申酉時，國王差人上城，擂鼓吹角，混雜海沸之聲。日乃太陽真火，落於西海之間，如火淬水，接聲滾沸；若無鼓角之聲混耳，即振殺城中小兒。此地熱氣蒸人，想必到日落之處也。」大聖聽說，忍不住笑道：「獃子莫亂談！若論斯哈哩國，正好早哩。似師父朝三暮二的，這等擔閣，就從小至老，老了又小，老小三生，
也還不到。」八戒道：「哥啊，據你說，不是日落之處，為何這等酷熱？」沙僧道：「想是天時不正，秋行夏令故也。」他三個正都爭講，只見那路旁有座莊院，乃是紅瓦蓋的房舍，紅磚砌的垣牆，紅油門扇，紅漆板榻，一片都是紅的。三藏下馬道：「悟空，你去那人家問個消息，看那炎熱之故何也。」
集／小說／西遊記／第七十五回　　心猿鑽透陰陽體　魔主還歸大道真(P.939)
那獃子抖擻神威，與行者縱著狂風，駕著雲霧，跳上高山，即至洞口。早見那洞門緊閉，四顧無人。行者上前，執鐵棒，厲聲高叫道：「妖怪開門！快出來與老孫打耶！」那洞裏小妖報入，老魔心驚膽戰道：「幾年都說猴兒狠，話不虛傳果是真！」二老怪在旁問道：「哥哥怎麼說？」老魔道：「那行者早間變小鑽風混進來，我等不能相識，幸三賢弟認得，把他裝在瓶裏，他弄本事，鑽破瓶兒，卻又攝去衣服走了。如今在外叫戰，誰敢與他打個頭仗？」更無一人答應。又問，又無人答，都是那裝聾推啞。老魔發怒道：「我等在西方大路上，忝著個醜名，今日孫行者這般藐視，若不出去與他見陣，也低了名頭。等我捨了這老性命去與他戰上三合！三合戰得過，唐僧還是我們口裏食；戰不過，那時關了門，讓他遠去罷。」遂取披掛結束了，開門前走。
行者與八戒在門旁觀看，真是好一個怪物：
鐵額銅頭戴寶盔，盔纓飄舞甚光輝。輝輝掣電雙睛亮，亮亮鋪霞兩鬢飛。
勾爪如銀尖且利，鋸牙似鑿密還齊。身披金甲無絲縫，腰束龍縧有見機。
手執鋼刀明晃晃，英雄威武世間稀。一聲吆喝如雷震，問道「敲門者是誰？」
大聖轉身道：「是你孫老爺齊天大聖也。」老魔笑道：「你是孫行者？大膽潑猴！我不惹你，你卻為何在此叫戰？」行者道：「『有風方起浪，無潮水自平。』你不惹我，我好尋你？只因你狐群狗黨，結為一夥，算計喫我師父，所以來此施為。」老魔道：「你這等雄糾糾的，嚷上我門，莫不是要打麼？」行者道：「正是。」老魔道：「你休猖獗！我若調出妖兵，擺開陣勢，搖旗擂鼓，與你交戰，顯得我
是坐家虎，欺負你了。我只與你一個對一個，不許幫丁！」行者聞言，叫：「豬八戒走過，看他把老孫怎的！」那獃子真個閃在一邊。老魔道：「你過來，先與我做個樁兒，讓我儘力氣著光頭砍上三刀，就讓你唐僧過去；假若禁不得，快送你唐僧來，與我做一頓下飯！」行者聞言笑道：「妖怪，你洞裏若有紙筆，取出來，與你立個合同。自今日起，就砍到明年，我也不與你當真！」
集／小說／西遊記／第九十五回　　假合真形擒玉兔　真陰歸正會靈元(P.1179)
行者聞說，呵呵冷笑道：「好孽畜啊！你既住在蟾宮之內，就不知老孫的手段？你還敢在此支吾？快早現相降伏，饒你性命！」那怪道：「我認得你是五百年前大鬧天宮的弼馬溫，理當讓你；但只是破人親事，如殺父母之讎，故此情理不甘，要打你欺天罔上的弼馬溫！」那大聖惱得是「弼馬溫」三字。他聽得此言，心中大怒，舉鐵棒劈面就打。那妖邪輪杵來迎。就於西天門前，發狠相持。這一場：
金箍棒，搗藥杵，兩般仙器真堪比。那個為結婚姻降世間，這個因保唐僧到這裏。原來是國王沒正經，愛花引得妖邪喜。致使如今恨苦爭，兩家都把頑心起。一衝一撞賭輸贏，劖語劖言齊鬭嘴。藥杵英雄世罕稀，鐵棒神威還更美。金光湛湛幌天門，彩霧輝輝連地里。來往戰經十數回，妖邪力弱難搪抵。
那妖精與行者又鬭了十數回，見行者的棒勢緊密，料難取勝，虛丟一杵，將身幌一幌，金光萬道，徑奔正南上敗走。大聖隨後追襲。忽至一座大山，妖精按金光，鑽入山洞，寂然不見。又恐他遯身回國，暗害唐僧，他認了這山的規模，返雲頭徑轉國內。
子／醫家／群芳譜／元部／天譜／卷之二　天譜二／月／麗藻散語(P.24-2)..[明末刻本]
○麗藻散語月盈則食　日月運行一寒一暑【易】　月經於箕則多風月經於畢則多雨【書】　月出皎兮　月離離歷也于畢俾滂沱矣【詩】　星之昭昭不如月之暖暖【晏子春秋】　　日月之行有冬有夏月之從星以風以雨【周書】　月者陰之宗也是以月虛而魚腦減月死而螺螺一作蠃蠬瞧螺蠃俱音羅蠬音惺音焦【淮南子】　月之精生水是以月盛而潮大【抱朴子】　桂華滿兮明月輝【李白】　秋露如珠秋月如規明月白露光陰往來【江淹】　月出皦兮君子之光鵾雞舞于蘭渚蟋蟀鳴于西堂君有禮樂我有衣裳猗嗟明月當心而出隱員巖而似鉤蔽修堞而分
鏡旣少進以增輝遂臨庭而高映炎日匪明皓璧非净躔度運行陰陽以正文林辨囿小臣不佞【公孫乘】賦隱侯秀世轢轢音歷古躪躪音吝今標韻朗暢才美鬱沈埋光削跡退栖中林截孤雲而抱影指冥鴻以喻心窺遊魚于靑沚舒鳳嘯于碧岑時而行遊泠然御風揚颿江上蠟屐山中或采璚芝或拾古松東探林屋之洞南躡大王之峯發響摩蒼烟送歌凌飛淙歸來掩關獨立巀巀音截𡺼𡺼音乃築高閣之蒼蒼開芳榭而延明月不戶不牖豁焉蕭廣峰巒四面而繚崇墉又取丹霞以為屏障長江日夜以走其下天漢轆轤而挂其上虛空不壞巨石無恙仰逼帝座頫臨盤渦渦音窩夾以杉栝罥以藤蘿近而眺之眇樹綠兮若薺遠而矚之堆列岫兮靑螺當三五之良夜吾想夫君之婆娑陰峰日落高秋登臺涼風灑衣神飈飈音標蕩廻海
水乍湧望舒忽來芙蓉露披平江鏡開初隱岫而半珪漸溶溶而出篋綠烟盡滅綘雲微接疎星斜點水光相曄萎蕤芳蘭之隄徘徊紫苔之閣驪龍獻此大珠神女呈其寳靨澹淸輝之媚人客匡坐而搖箑箑音霎又如靑陽布令萬物增耀荑荑音題冒長坂莎彌大道春湛湛而可憐月娟娟而始照入楊柳而蕭疎經芍藥而窈窕濯春羅之𣯶𣯶𣯶蘇舍切羌把酒而孤嘯又如平沙莽屯空雲凍咽江光低歛人跡杳絕林開鳥驚萬里如揭明月在天下暎殘雪維彼幽人登覽超越披鶴氅撾龍笙吸灝氣收凄淸羡姮娥之耐冷絕黃鵠于瑤京若乃履綦來莓苔破佳賓零亂朗月宵墮解衣䃲薄歌吹答和彈碁則松風薦爽鳴琴則山溜入座又若花逕雨歇雲房鐘斷車馬不喧郊居蕭散蘭膏欲落桂香初滿遶赤欄而獨行度白苧
而聲緩其藏書則楞嚴壇經陰符黃庭總二酉之祕藏發五嶽之英靈飛揚則四海相蕩沉寂則六合為冥其臨文則上蒐九天下窮九淵思奔罔象豪掞雲烟試登高而望遠羅震旦而成篇吁嗟噫嘻高臺旣傾曲池亦平楚舞電滅吳歌露零悵柔絲之與菀蔓野鳥下而飛蟲鳴念繁華其何益豈若茲臺之表幽貞抱朴見素乘理來往千秋一𣊬大地一掌苟睹其然何物不𡚶樂哉茲丘悠悠天壤朝暾非不嘉夕月尤足賞于是為之歌歌曰川原澄兮雲氣鮮瑤臺朗兮兔魄圓掇紅蘭于長谷寫朱絃于山泉復歌曰昨日登臺兮衆草柔今日登臺兮風颼颼良夜一何短明月一何遒登臺旣有酒君不樂兮空憂【屠隆明月榭賦】　初生微月若無若有出城中兮纔廣於眉入堂上兮不盈于手若乃金壺稍
滴銀漢將流暗鵲驚夜寒蛩送秋天淸暈滅露白光浮臨皓壁而添粉映珠簾而半鉤纖光潤海重明表壑的的蜚上娟娟未落銜破鏡而非斜抱彎弓而勢却蓂稀葉少桂短花新無篋笥之團扇有虛空之半輪悵徘徊以將失情鬱結而莫伸命後車之文雅恭進牘於詞人【鄭遙初月】　陳王初喪應劉端憂多暇綠苔生閣芳塵凝榭悄焉疚懷弗怡中夜乃淸蘭路肅桂苑騰吹寒山弭葢秋坂臨濬壑而怨遙登崇岫而傷遠于時斜漢左界北陸南躔白露零空素月流天沉吟齊章殷勤陳篇抽毫進牘以命仲宣仲宣跪而稱曰臣東鄙幽介長自丘樊昧道懵學孤奉明恩臣聞沈潛旣又高明旣經日以陽德月以陰靈擅扶桑於東沼嗣若英於西溟引玉兔於帝臺集素娥於後庭朒朓警闕朏魄示沖順辰
通燭從星澤風增華台室揚彩軒宮委照而吳業昌淪精而漢道融若夫氣霽地表雲歛天未洞庭始波木葉微脫菊散芳於山椒鴈流哀於江瀨升淸質之悠悠降澄暉之藹藹列宿掩縟長河韜映柔祗雪凝圓靈水鏡連觀霜縞周除氷净君王乃厭晨歡樂宵宴收妙舞弛淸懸去爥房卽月殿芳酒登鳴琴薦若乃凉夜自凄風篁成韻親懿莫從羈孤遞進聆臯禽之夕聞聽朔管之秋引絲桐練響音容選和徘徊房露惆悵陽河聲林虛籟淪池滅波情紆軫其何託愬皓月而長歌歌曰美人邁兮音塵濶隔千里兮共明月臨風嘆兮將焉歇川路長兮不可越歌響未終餘景就畢滿堂變容廻遑如失又再歌曰月旣沒兮露欲晞歲方晏兮無與歸佳期可以還微霜霑人衣陳王曰善乃命執事獻壽薦璧敬
佩玉音服之無斁【謝希逸】歌君不見雲中月暫盈還復缺君不見林下風聲遠意難窮親故平生或聚散歡娛未盡樽酒空嘆息靑靑陵上柏歲寒能有幾人同【賀蘭進明】　靑天有月來幾時我今停杯一問之人攀明月不可得月行却與人相隨皎如飛鏡臨丹闕綠煙滅盡淸煇發但見宵從海上來寧知曉向雲間沒白兔搗藥秋復春姮娥孤棲與誰隣今人不見古時月今月曾經照古人古人今人若流水共看明月皆如此唯願當歌對酒時月光長照金樽裏【李白】　去年與郞別楊花飛白雪今年候郞歸楊柳綠依依聞郞買船下湘渚日日門前望行旅行人過盡乳鴉啼徘徊日暮空延佇攬衣回洞房對鏡下新妝那知淸漏短但愛明月光月光照席凉於水帳裏燈光散紅蘂好事從來不浪傳明
日升堂報姑喜【胡儼】胡公字若思號順菴南昌人太子賓客　拜新月拜月出堂前暗魄初籠桂虛弓未引弦　拜新月拜月粧樓上鸞鏡未安臺蛾眉已相向　拜新月拜月不勝情庭前風露淸月臨人自老人望月長生東家阿母亦拜月一拜一悲聲斷絕昔年拜月逞容輝如今拜月䨇淚垂回看衆女拜新月却憶紅閨年少時【吉中孚妻張夫人】　纖雲四卷天無河淸風吹空月舒波沙平水息聲影絕一盃相屬君當歌君歌聲酸辭且苦不能聽終淚如雨洞庭連天九疑高蛟龍出沒猩鼯號十生九死到君所幽居默默如藏逃下牀畏蛇食畏藥海氣濕蒸重腫臊昨者州前槌大鼓嗣皇繼聖登夔臯赦書一日行萬里罪從大辟皆除死遷者追回流者還滌瑕蕩垢清朝班州家申名使家抑坎坷秪得移荊蠻判司卑官不堪說未免捶楚塵
埃間時輩遷流多上道天路山險難追攀君歌且休聽我歌我歌今與君殊科一年明月今宵多人生山命非山他有酒不飲奈月何【韓愈】詩五言落月如金盆　月生初學扇　月明散淸影【杜甫】　明月耀淸輝【阮籍】　金波麗鳷鵲玉繩低建章【謝朓】　明月出海底一朝開光耀　月落西上陽餘輝半城樓　綺樓靑雲端眉目映皎月【李白】　經心石鏡月到而雪山風　星隨平野濶月湧大江流　雲掩初弦月香傳小樹花　翳翳月沉霧輝輝星近樓【杜甫】　相逢成夜宿隴月向人圓　稀星點銀礫落月墮金鐶【白樂天】　人占星下聚月向雨餘多　猿啼秋壑靜月落曉巖空【馮琢菴】馮公名琦靑州人官禮部尚書　鏤月為歌扇裁雲作舞衣【李義山】　洞房今夜月如練復如霜為照離人恨亭亭到曉光【王維】　月墮滄
浪西門開樹無影此時㱕夢闌立在梧桐井【曹鄴】　開簾見新月卽便下堦拜細語人不聞北風吹裙帶【李端】　家國知何在風沙滿目愁惟餘天上月還似漢宮秋【馬景約】　藁砧今何在山上復有山何當大刀頭破鏡飛上天　淸夜遊西園飛葢相追隨明月澄淸影列宿正叅差【曹子建】　夜中不能寐起坐彈鳴琴薄暮見明月淸風吹我衿【阮籍】　大江濶千里孤舟無四隣唯餘故樓月遠近必隨人【朱超】忌滿光恒缺重昏影暫流旣能明似鏡何用曲如鉤【駱賓王】　微月生東海幽陽始化升圓光正東滿陰魄已朝盈【陳子昂】　玉堦生白露坐久侵羅襪却下水晶簾玲瓏望秋月【李白】　新月如佳人出海初弄色娟娟到潮上瀲瀲搖空碧【東坡】　月明坐空山不覺石苔冷猿嘯搖藤蘿亂我松桂影【傅
女舟】　紫室經年別黃龍濯路容故山今夜宿明月在樓中【李益】　夜靜碪初動凉風雨乍收一鉤新月上應照故園樓【項蘭貞】　長安一片月萬戶擣衣聲秋風吹不盡總是玉關情何日平胡虜良人罷遠征【李白】　舟中夜離家開舲望月華山明疑有雪岸白不關沙天漢看珠蚌星橋視桂花岸飛重暈闕蓂落獨輪斜【庾信】　寥寥天地內夜魄爽何輕頻見此輪滿卽應華髮生不圓爭得破纔正又須傾人事還如此因知倚伏情【曹松】　皓魄東山吐烟霾四野無故人千里共銀漢一輪孤寒影驚烏散淸光湛玉壺長安今夜永砧杵滿城隅　光細弦欲上影斜輪未安微升古塞外已隱莫莫音□雲端河漢不改色關山空自寒庭前有白露暗滿菊花團　萬里瞿塘峽春來六上弦時時開暗室故故滿靑天爽
氣風襟靜空堂淚臉懸南飛有烏鵲夜久落江邊　明月長生好浮雲薄漸遮悠悠照邊塞悄悄憶東華淸動杯中物高隨海上查不眠瞻白兔百過落烏鴉　四更出吐月殘夜水明樓塵匣元開鏡風簾自上鉤兔應疑寉髮蟾亦戀貂裘斟酌嫦娥寡天寒奈九秋　併照巫山出新窺楚水淸羈棲愁裏見二十四回明必驗升沉體如知進退情不違銀漢落亦伴玉繩橫　江月光於水高樓思殺人天邊長作客老去一霑巾玉露團淸影銀河沒半輪誰家挑錦字燭滅翠眉顰　舊挹金波爽皆傳玉露秋關山隨地濶河漢近人流谷口樵㱕唱孤城笛起愁巴童渾不寐半夜有行舟　秋月仍圓夜江村獨老身捲簾還照客倚杖更隨人光射潛虬動明翻宿鳥頻茅齋依橘柚淸切露華新　夜深露氣淸江
月滿江城浮客轉危坐歸舟應獨行関山同一照鳥鵲自多驚欲得淮王術風吹暈已生　孤月當樓滿寒江動夜扉委波金不定照席綺逾依未缺空山靜亭懸列宿稀故園松桂發萬里共淸輝　天上秋期近人間月影淸入河蟾不沒搗藥兔長生只益丹心苦能添白髮明干戈知滿地休照國西營　滿目飛明鏡歸心折大刀轉蓬行地遠攀桂仰天高水露凝霜雪林棲見羽毛此時瞻白兔直欲數秋毫　稍下巫山峽猶銜白帝城氣沉全浦暗輪側半樓明刁斗皆催曉蟾蜍且自傾張弓倚殘魄不獨漢家營【俱杜甫】　華月當秋滿朝軒假興同净林新霽入規院小凉通碎影行筵裏搖花落酒中淸宵凝爽意併此助文雄【玉灣】　净夜天如水閒階月似霜金莖懸露掌銀闕想霓裳擣練催砧急啣盃
引漏長關河音信阻莫遣照流黃【申瑤泉】申公名時行蘇州人狀元少師首相　炎靈全盛地明月半秋時今古人同望盈虧節暗移彩凝䨇月迥輪度八川遲共惜鳴珂去金波送酒巵【楊憑】　高唐新月明虛殿夕風淸素影紗牕霽浮凉羽扇輕稍隨微露滴漸逐曉參橫遙憶雲中詠蕭條空復情【鄭錫】　　旅夢何時盡征途望每賒晚秋淮上水新月楚人家猿嘯空山近鴻飛極浦斜明朝南岸去言折桂枝花【劉方平】　待月月未出望江江自流倐忽城西郭靑天懸玉鉤素華雖可攬淸景不同遊耿耿金波裏空瞻鳷鵲樓【太白】　天使下西樓光含萬里秋臺前疑挂鏡簾外似懸鉤張尹將眉學班姬取扇儔佳期應借問為報在刀頭【康庭芝】　秋旅情何限禪房月自圓靜聞松子落寒並柝聲傳有雁皆南翅無人問北船天涯慈母意此夕念
兒單【王燁】　月華臨靜夜夜靜成氛埃方暉竟戶入圓影隙中來高樓切思婦西園遊上才網軒映珠綴應門照綠苔洞房殊未曉淸光信悠哉【沈約】　恨寄朱絃上含情意不任早知雲雨會未起蕙蘭心月色苔階靜歌聲竹院深門前紅葉地不掃待知音【魚玄機女冠】　片月轉洪濛扶疎萬古同根非生下土葉不墜秋風每向圓時足還隨缺處空影高群木外香滿一輪中未種丹霄日應虛白兔宮何時隨羽化細問得元功【李建封】　花間一壺酒獨酌無相親舉杯邀明月對影成三人月旣不解飲影徒隨我身暫伴月將影行樂須及春我歌月徘徊我舞影凌亂醒時同交歡醉後各分散永結無情遊相期邈雲漢　月色不可掃客愁不可道玉露生秋衣流螢飛百草日月終銷毀天地同枯槁蟪蛄啼
靑松安見此樹老金丹寧誤俗昧者難精討爾非千歲翁多恨去世早飲酒入玉壺藏身以為寳【俱李白】　小時不識月呼作白玉盤又疑瑤臺鏡飛在白雲端仙人垂兩足桂樹作團團白兔擣藥成問言誰與餐蟾蜍蝕圓影大明夜已殘羿昔落九烏天人淸且安陰精此淪惑去去不足觀憂來其何如悽愴摧心肝　高樓入靑天下有白玉堂明月看欲墮當牕懸淸光遙夜一美人羅衣沾秋霜含情弄柔瑟彈作陌上桑絃聲何激烈風捲遶飛梁行人皆躑躅棲烏去廻翔但寫妾意苦莫辭此曲傷願逢同心者飛作紫鴛鴦　天陰積氣淸水德本虛靜雲收風波止始見天水性澄光與粹容上下相涵映乃於其兩間皎皎掛寒鏡餘暉所照耀萬物皆鮮瑩矧夫人之虛豈不醒視聽而我於此時翛然發孤
詠紛昏忻洗滌俯仰恣涵泳人心曠而閑月色高愈迥惟恐淸夜闌時時瞻斗柄【歐陽永叔】七言中天月色好誰看　開盡南牕借月看【山谷】　多情只有春庭月猶為離人照落花【張泌】　白沙翠竹江村暮相送柴門月色新　思家步月淸宵立憶弟看雲白晝眠【俱杜子美】　北斗橫天夜欲闌愁人望月思無端【徐安貞】　水簟銀牀夢不成碧天如水夜雲輕雁聲遠過瀟湘去十二樓中月自明【溫庭筠】　草遮回磴絕鳴鸞雲樹深深碧殿寒明月自來還自去更無人倚玉欄干【崔魯】　玉淸宮下水悠悠一種相思兩地愁月色不知人事改夜深還照粉牆頭　三十六宮秋夜深昭陽歌斷信沉沉惟應獨伴陳皇后照見長門望幸心　監宮引出暫開門隨例趨朝不是恩銀鑰却收金鎖合月明花
落又黃昏【俱杜枚】　露濕瑤花春殿香月明歌吹在昭陽似將海水添更漏共滴長門一夜長【李益】　暮雲收盡溢淸寒銀漢無聲轉玉盤此生此夜不長好明月明年何處看【蘇東坡】　幾年無事傍江湖醉倒黃公舊酒壚覺後不知新月上滿身花影倩人扶【陸龜蒙】　宮殿沉沉月色新昭陽更漏不堪聞珊瑚枕上千行淚不是思君是恨君【劉皁】　且向焦桐寄別情未彈先作斷腸聲欲敎翻作孤鸞調又恐君王月下聽【黃佐】　鳷鵲樓頭鼓二更梅花帳裏夢初醒起來獨坐庭前月更有何人識此情【喬承華】　碧天凉月湛悠悠獨上高樓望女牛昨夜西風何處起宮中無樹不知秋【林世辟】　相送還憐踏雁沙相思何處望天涯無情最是溪頭月獨照寒梅一樹花【陸鄉子】　娟娟霜月冷侵牀更漏沉沉
抵死長正是凄凉眠不得又聞歌吹在昭陽【丘瓊山】丘公名濬廣東人官大學士　卸髻嬌娥夜臥遲梨花風靜鳥栖枝難將心事和人說說與靑天明月知【伯虎】唐公名寅蘇州人解元　幾多心事杔鵾絃彈向君王不見憐一片芙蓉花上月照人淸淚落燈前【孫文叔】　霽月疎窓分外明狂風無奈海潮聲誰能忍冷孤峯宿坐看沉波光太靑【王鳳洲】王公名世貞太倉人官尚書　兩兩宮娥向月前暗將心事卜金錢監宮錯報羊車至各自倉忙墮翠鈿【湯義仍】湯公名顯祖臨川人禮部主事　十二天街月正饒翩翩裘馬狎春宵遲明絃管歌聲沸不道風流减六朝【于念東】　金鋪玉露月流輝寳坐瑤堂映紫衣聖主觀書居太善三更龍輦未言㱕【黃五嶽】黃公名省曾字勉之吳縣人舉人　共憶蟾宮第一歌宴酣其奈月明何禁門深鎖無人到却許銜花野鹿過【朱純】　碧窓斜月藹淸愁聽寒蛩淚濕衣夢裏分明見關塞不知何路向金微【張
仲素】　拜月幽堂月未圓願乘月色到君前洞房冷落如秋水夢斷關山獨自憐【馬嘉松】　砧杵聲停聞管絃薰爐香燼夜如年芙蓉池上梧桐月照見鴛央獨自眠【劉玉】　裙布釵荊尚未全敢思珠翠作春妍辟纑夜夜賒明月羞殺隣姬燈下眠　陰雲薄暮尚空虛此夕淸光已破除只恐異時開霽後玉輪依舊養蟾蜍【羅隱】　幾點梅花發小盆氷肌玉骨伴黃昏隔牕久坐憐淸影閒畫金釵記月痕【孫蕙】　桃源人去絳幃寒強折花枝帶笑看月上梅稍空有影風吹柳絮不成團【趙彩姬】　橋上千花點碧空美人遙隔水雲東一聲寳馬嘶明月驚起沙汀幾點鴻　芙蓉作帳錦重重比翼和鳴玉漏中共道瑤池春似海月明飛下一䨇鴻【俱張紅橋】　美人絕似董嬌嬈家住南山第一橋不肯隨人過湖去
月明夜夜自吹簫【曹妙淸女郞】　寒雲薄霧五湖秋風動蘆花蕩客愁遙望舊山何處是靑天孤月思悠悠【潘女郞】　銀燭淸樽久延佇出門入門天欲曙月落星稀竟不來烟柳朦朧鵲飛去【姚月華女郞】　少皡磨成白玉盤六丁擎出太虛寬清光燦燦垂千古留向人間此夜看【田畫】　早晚更看吳苑月西齋長憶月當牕不知明夜誰家見應照離人隔楚江【李頻】　柳稍新月照孤城花氣薰人入夜淸遙想深閨春寂寞有人對月漫含情【郭鯤溟】郭公名臨臣長洲人官　娟娟霜月夜寒侵宿莽澄湖入望深自笑山中雲臥客一牀林影類棲禽【王雅宜】王公名寵字履吉吳縣人貢士　月出天邊水在湖微波倒浸玉浮圖掀簾欲共嫦娥語肯敎霓裳一曲無【女郞羅愛】　初聞征鴈已無蟬百尺樓臺水接天靑女素娥俱耐冷月中霜裏鬬嬋娟【李商隱】　手把
瓊簫作鳳鳴滿天風露月華明如何王子緱山上却有秦樓弄玉聲【馮琢菴】　風捲浮雲散九區海天澄徹月輪孤三秋爽氣凌空碧一點寒光照太虛狂客醉酣歌白苧素娥起舞擊蒼梧何須更覓神仙術我已藏身白玉壺【曹鼐】曹公名鼐寧晋人狀元大學士　碧空如洗界淸光為控疎簾照晚妝花柳有情渾弄影魚龍何事欲深藏玉繩露濕斜陰濫銀漢星稀曲轉廊怪的棲烏驚不定一灣早已落橫塘【朱蘭嵎】朱公名之蕃應天人狀元侍郎　始看東上又西浮圓缺何曾得自由照物不能長似鏡當天多是曲如鉤定無列宿敢爭耀好伴晴河相映流直使奔波急於箭祇應白盡世人頭【杜光庭】　轉缺霜輪上轉遲好風偏忍送佳期簾斜樹隔情無限燭暗香消坐不辭最愛笙調聞北里漸看星淡失南箕何人為較淸凉力欲減初圓及午時【陸龜蒙】　聽月樓
高接太淸倚樓人聽最分明碾空喑啞氷輪轉搗藥叮咚玉杵鳴機織廣寒聲歷歷斧侵丹桂韻錚錚忽然一陣天風下吹落嫦娥笑語聲【錢鶴灘錢公名福華亭人會元題聽月樓】　晴雲散彩月輪圓桂闕飛丹落綺筵曲度霓裳收萬籟河翻銀影界遙天平原十日雄談裏天柱孤峯醉眼前何似故人常對面飛仙笑挾自年年【張祥鳶】張公號虛菴金壇人　雨晴秋色滿長安月貫黃雲百寳團見說秋光天下共不圖今夜客中看天垂紫禁星河淡江繞金城風露寒吹斷碧簫丹桂發玉人何處倚闌干【文衡山】文公名徵明蘇州人翰林待詔　徙倚高軒望月輪幽居不受綺羅塵總無濁酒酬佳節未厭清談對故人何處銀花偏照夜滿庭玉樹別成春看君便作高陽里元凱何時起鳳麟【馮琢菴詞靑烟幕處碧海飛金鏡永夜閑堦桂影露凉時零落多少寒蛩神京遠唯有藍
橋近【晁補之】　裊娜腰肢渾似柳碧花茗碗勞纖手淸晝小橫陳陽臺夢未真　一聲鶗鴂暮兩槳催人去新月曲如眉黃昏悵望時【楊升菴楊公名慎成都人狀元菩薩蠻】　泊雁小汀洲冷淡湘裙水漫秋裙上吐花無處覓重遊隔柳惟存月半鉤　准擬架層樓望得伊家見始休還怕彩雲天凍起悠悠化作相思一片愁【韓文璞南鄉子】　繡面芙蓉一笑開斜飛寳鴨襯香腮眼波纔動被人猜　一面風情深有韻半牋嬌恨寄幽懷月移花影約重來【李易安山花子】
子／醫家／群芳譜／利部／竹譜／竹／麗藻散語等(P.12-1)..[明末刻本]
○麗藻散語揚州厥貢篠簜　荊州厥貢惟箘簵篠箭也簜大竹也箘簵竹名皆可為矢楛【書】　如竹苞矣　其簌維何維筍及蒲【詩】　渭川千畝竹其人與千戶侯等【史記】　山谷賦苦笋云苦而有味如忠諫之可活國多而不害如舉士而能得賢可謂得擘笋三昧記秋八月　劉氏徙竹凡百餘
本列于室之東西軒泉之南北隅克全其根不傷其性載舊土而植新地烟翠靄靄寒聲蕭然適有問者曰樹椅桐可以伐琴瑟植樝梨可以代甘實苟愛其堅貞豈無松桂也何不雜列其間荅曰君子比德于竹焉原夫勁本堅節不受雪霜剛也綠葉淒淒翠筠浮浮柔也虛心而直無所隱蔽忠也不孤根以挺聳必相依以林秀義也雖春陽氣王終不與衆木闘榮謙也四時一貫榮衰不殊常也垂蕡實以遲鳳樂賢也歲擢笋以成榦進德也及乎將用則裂為簡牘于是寫詩書彖象之詞留示百代微則聖啟之道墜地而不聞矣後人又何所宗歟至若鏃而箭之插羽而飛可以征不庭可以除民害此文武之兼用也又劃而破之為篾席敷之于宗廟可以展孝敬截而之為箎為簫為笙為篁吹之成虞
韶可以和人神此禮樂之並行也夫此數德可以配君子故岩夫列之于庭不植他木欲令獨擅其美且無以雜之乎竊懼來者之未諭故書曰劉氏植竹記尚德也【劉岩夫】　司先生顏其讀書之舍曰萬玉山房而屬世貞為之記夫萬玉者萬竹也竹何以稱玉也曰君子比德于玉已而比玉于竹今夫玉中實竹中虛竹磊何而多節玉渾淪而已胡以比也然玉溫潤而澤縝密以栗竹之質同也玉有禮地之珪曰琅玕之靑碧竹之色同也叩之淸越以長竹之音同也音之在樂有八而各居其一又同也玉稱君子竹亦稱君子又同也胡弗比也始司先生之問舍于江陵也謀所樹客或進曰公不聞之腐史江陵千樹橘乎哉苞可噉也市之入與千戶侯等先生笑曰不爾吾且樹竹客曰渭濱之千畝入與
江陵等歟先生曰非是之謂也吾生平慕君子之佩玉而居貧不可致則有竹在令斥傍舍之隙悉移竹而加培溉焉旣成臨風而聽之琮琮琤琤與天籟合攸然若韶濩之入耳過雨而撫之靑蔥峭蒨與天並色濯濯若璆琳之寓目暑而就之驕陽翔舞而不敢下枕流而翫之蔚藍之光下上相接吾安知夫竹乎玉乎吾適吾宇而神吾境暢吾五官濯吾心腑而已且去吾舍數百武則悍王之宮也其橫行若埽矣又去之則大相之府也其熱可炙手矣又去之故郢都西通巫巴東有雲夢之饒其市囂若蜩螗矣然竟不能越吾所謂萬玉者而闌入吾之山房交于吾之視聽而蕩吾志吾豈以渭濱千畝為戶侯計哉不然吾何不因地之宜而樹之橘也司先生居民部以見推擇天官數遷選部郞至容臺卿
于是不得長有茲舍而命工貌其凡恒挾以自隨諸通人名士皆為詩歌詠之而今宗伯徐公子言序之司先生意猶未已以書屬世貞俾為記世貞治弇中有竹萬个然不能守舍而去之金陵安能為先生記雖然使余能如司先生貌之而又咏歌之序之其亦可以無係于舍已或曰子之言甚得司先生意其比竹于玉甚辯不然楚之玉也不且以為周之璞也耶【王鳳洲】　黃岡之地多竹大者如椽竹工破之刳去其節用代陶瓦比屋皆然以其價廉而工省也予城西北隅雉堞圮毀蓁莽荒檅因作小樓二間與月波樓通遠吞山光平挹江瀨幽閑遼敻不可具狀夏宜急雨有瀑布聲冬宜密雪有碎玉聲宜鼓琴琴調虛暢宜咏詩詩韵淸絕宜圍棋子聲丁丁然宜投壺矢聲錚錚然皆竹樓之所助也公
退之暇披寉氅戴華陽巾手執周易一卷焚香默坐銷遣世慮江山之外第見風帆沙鳥烟雲竹樹而已待其酒力醒茶烟歇送夕陽迎素月亦謫居之勝槩也彼齊雲落星高則高矣井幹麗譙華則華矣止于貯妓女藏歌舞非騷人之事吾所不取吾聞竹工云竹之為瓦僅十稔若重覆之得二十稔噫吾以至道乙未歲自翰林出滁上丙申移廣陵丁酉又入西掖戊戌歲除日有齊安之命己亥閏三月到郡四年之間奔走不暇未知明年又在何處豈懼竹樓之易朽乎幸後之人與我同志嗣而葺之庶斯樓之不朽也咸平二年八月十五日記【王元之黃州竹樓記】賦學圃中種竹數竿不二年蓊然成林日婆娑其間若相忘者今將秩滿欲與圃别不能忘情為作賦以表其德詞曰興趙藏符伐吳成象
鸞鳳聲容龍蛇動盪知惟孔子智比辟支一本林立安有二岐直而不窒圓而不倚節操如是可謂君子【桑民懌】　秋孟之夕覺非道人寓宿于主人之軒見植竹焉外方中堅峭然觚稜扣之如石有聲硜硜予怪其不類衆竹戲若有評曰后皇植物各𢌿以形洪纖肥瘠莫殫其名毫忽無僣若冶剖型爾竹之產為類實繁寄哀瀟湘託興淇園嶧陽之才聲叶鳴鳳箘簵之堅荊揚効貢黃岡如椽用代陶瓦篲條叢生束之盈把由衙雞脛般腸射同蘇麻篔簹笆箄鍾龍體柔為𥲊節促為豐刃毒為篻依木為弓毳毛為狗扶老為笻名雖萬變莫不示圓于外而抱虛于中故能文理縝密節槩疏通迎刃而解落籜以從桃笙籧笛織翠生風纜維砥柱力綰艨干旄孑孑旌旗蔽空彤管煒煒橫出詞鋒簫韶九奏
至和攸同他如器使惟適所逢皆所以弼成人用翼贊天工爾之為質外方內塞肌不柔順性復挺特櫽括莫施何堪組織豈非才不適用而名浮其實乎言旣而去逡廵就睡夢一玄叟頎然而長雙眉入髩氅衣無裳頭角峭厲棖立木僵歷階而進出聲琅琅凡今之人喜圓惡方頃聞誚譏顧不敢當予非舍圓而不居盖亦天賦之有常矧夫方圓不侔自昔為訒豨膏棘軸不能獨運鑿枘異投終底于吝黯直見疏弘詐乃近正論天人江都遠擯詼諧詭奇金馬日進固知鬻圓以自私不若執方以自信也且物生而才罕卽安處雕龍斵削自致困苦樗櫟擁腫斧斤莫尋桐杉赭野枳棘成林天嗇我才實非我仇以才莫全我獲實優方將勵吾之方堅吾之塞保天之全資地之力長吾兒孫同居壽域邀凉月
于江上疏泠風于淇澳知我愛我過從成癖敲門竟造不辨主客札瘥奚生逍遙甚適彼以才而用世視予孰得而孰失予驚而寤萬籟俱寂明月入戶涼在巾舄惟見此君挺然于庭粉壁鑄形一塵不驚脩柯滴露鏘然成聲予爽然如失惕然而惺乃歌曰圓以智行兮方以義守智或有窮兮義則可久以虛而通兮以實而塞通或潰决兮惟塞乃格才應時用兮拙為世損用則精弊兮損則全神竹兮竹兮予將謂汝為方兮而不識汝之大圓傳先生姓竹名榦字子直號淸虛居士始祖名籦黃帝時避蚩尤亂隱居嶰谷帝平涿鹿治定將作咸池之樂訪律呂材于群臣伶倫以籦對帝命使持節鉞召之籦甘山谷不肯應詔使者肩曳以行詣闕猶僵仆不起帝慰諭再四乃就斷制敷宣徵角含嚼羽宮樂
大成絪縕和群生樂文鳥巢閣瑞獸遊郊帝奇其功欲封之籦聞而嘆曰寵利居成功非臣之福况以口舌得官乎乃上疏乞骸骨㱕嶰谷帝不允留樂府封同姓居嶰谷者以萬計籦卒帝思悼不已蔭其子為湘江侯至有虞舜陟方崩蒼梧野二妃慟哭候扶持嬛疚身染血淚痕不可洗人嘉其忠號斑氏二妃卒湘人廟于江滸曰湘君侯不自安徙淇澳子孫玉立根盤而固支繁而衍世以淸潔自勵耿耿之操直與氷雪爭衡有猗猗子者文學斐然虛懷待物衛武公托為布衣交武公晚年進德皆其切磋事載國風孫枝散處四方皆以籦裔得賜氏不可一一數其尤著者曰山陰氏渭川氏毛氏苦氏淡氏䈽氏爆氏箭氏篠氏至晉有林氏渭川所居延蔓千畝人稱萬戶侯山陰孤介寡同獨王猷延之三
徑呼以君而不名毛有名楚者好申韓刑名之學嫉惡如仇名𥿄者受學蔡倫雅好筆墨官秘書著作郞篠之顯者曰竿曰杖竿好漁隱釣磯杖能扶人之顛危國老多賴之後遇鍊師授刃圭化為龍箭曰矢者有武才能致遠盖其造詣有的也爆事神荼能以火作霹靂聲驅山魈頗自重今除夕多以楮生代䈽淡苦三子者好軒岐術善療瘋痰渴熱遇病者輒解衣為劑吐液為湯急於救人如此林生于兩晉間淸而不隘和而不流士大夫傾慕之山阮康伶輩競為風流蕩廢禮法日就林觴詠風月林不能拒然屹立溪壑未嘗少亂識者知為節介君子也林數傳而為筠孤高絕俗好空寂之學於潛上人搆軒禮之東坡詩云無竹令人俗指筠也竹氏之宗代多聞人如此筠又數傳而生節節生榦是為先
生疎暢洒落神采若飛羽儀如鸞鳳欣然而形蒼然而色下實上虛中通外直有君子操拂雲冲霄玉立風塵之表翩翩飄飄真神仙侶也所居或深山窮谷雲溪月徑或困守籬落或飄泊舍宇要之隨寓而安時則臨風而舞掃月而眠意適如也趣向甚正獨好儒者之學率其徒徃從方子方子與之處其徒數十人皆衣綠飧風吸露以為食環繞門墻布列階下風雪不退雖夜未嘗就寢烟雨中時或垂頭而睡風觸之輒省擊節微吟聲入枕畔鏘然可愛本根雖固惜枝葉或被纏繞每以蔫實語與之榦能虛心聽受輒作點頭狀與徂徠木公孤山梅先生友善一日從容問榦曰梅生木公與子孰優曰含英咀華流芳百世吾不如梅生挺然獨秀壁立萬仞吾不如木公至于有主則虛秉直不回吾于二子
亦有微長若乃寧耐歲寒不以盛衰改此吾三人之所同也願屈至軒下合公為四幸堪歲寒方子曰梅生有寒酸氣木公自立太峻不免假秦封以驕士孰若吾子勁節凌寒而文采外見淸氣襲人今且與子為歲寒交也日立玉堦寸地隨議二子之任使耳榦不豫退乃上書力疏二子材可用推引弗置方子頷之明日命使徃孤山梅生辭曰聞江城有玉笛者欲褫吾魄俟少過夏五當徃就東閣徃徂徠木公辭曰以吾從大夫之後不可徒行也方子惡其迂不復召遂專與榦為忘形交【方淸】　此君之先出自震澤有號蒼筤子者與蒼頡同時頡觀鳥跡制字蒼筤子有記載之功帝皆賜姓命以字為蒼氏蒼筤子生篠禹修方貢以其材也上之其後有國封孤竹君生籊籊逸去釣于衛詩人咏淇澳以美
之天下想見其風采籊生篠篠生庭筠母慈氏庭筠在綳緥中已有奇骨濯濯如傅粉然及長淸癯玉立七賢六逸皆從之遊王子猷最喜之嘗曰不可一日無此君世以目之不名也此君性強項未嘗折節下人得黃老深根固蔕之術蟠隱林麓間與徂徠十八公新甫柏直臭味之同素相友善帝嘗特起三人俱至上林愛其風操遷直御史府拜十八公為大夫獨此君不受爵帝館於行宮留以自近嘗訪養性之道此君曰虛心直己至道自凝帝欽其言又嘗撫其腹曰此中何有曰空洞無物當容數十百人耳帝為之笑有說之曰君有長材典樂府則簫韶九成直史館則汗靑有日入武庫則羽鏃宣威薦宗廟則簠簋甚餙盖迎刃而解盛篾以加者也時方多難何不捐軀出力掃氛祲箠四夷以成不朽
之名而反韞其楨榦甘與草木俱腐邪此君曰鳳鳥不至吾已矣夫與其排雲呌閶闔披腹呈琅玕孰若樂行憂違確乎不可拔也遂營嶰谷將老焉此君常齋居每歲惟五月十三日霑醉醉則外其形骸或為人徙至他所不知也故當時為之語曰此君經年常淸齋一日不齋醉如泥有時倒載過習池芒然乘墜俱不知晚歲益枯槁言無枝葉以蘭焚漆割為戒竟保其天年云帝思之命墨工圖其形像以張座隅仍賜號曰靖節處士諸子皆嶄嶄露頭角曰萌最爽美陸沉于世為識者賞味爭挽致之俎豆于諸公之間猶子曰篔苦節肉食者憚之其他支𣲖繁衍靑紫曄然居湘中者斑斑以文采稱居渭川者千畝致富時比之封君居武夷者榦弱而毛髯人以為蛻骨仙云【劉子翬】　管若虛字直節號中
虛子其先衛人也先世有事軒轅者製律呂協月筩以明君德以通八風天下大服遂為宗廟官專門傳子孫經事歷代功成之君若堯大章舜大韶禹大夏湯大濩文武淸廟之樂皆管氏所調也故王者有事太廟必先召之否則衆音殘缺神人弗和衛有居淇上者其人美丰姿多德度蚤與武公同學切磋琢磨以成有斐之德衛人思之其先又有同太公釣隱渭川者族至千餘家當時稱其與千戶侯等漢有產鄠杜間者名陸鄠杜有竹林號陸■海客蔣氏舍下者名三徑皆渭川人風流瀟洒人鮮及之至晉有曰林者以放曠鳴江左常從稽康輩七賢游林第號此君王子猷深重之高風淸節至今在人耳目此君歷數世至溪居徂徠山薄勢利尚豪邁日設酒肴召李白輩六逸士飲白後入翰林薦之朝名顯于唐後有名
龍者官金陵多才榦遷署鎮江因家丹陽宋尹袁燦公餘造宅下與厥子石嘯詠竟日其龍孫曰玉版師少謝塵俗虛心禪理東坡同劉器之叅焉因贈以詩其胄歷宋迄元以迨
國朝南自閩廣北極幽陵族屬蕃衍若虛性質堅剛姿容美盛自始生已有高節心無私曲旣長吟咏風晨月夕有所激卽淸吟琳瑯聞者嘆曰洋洋乎盈耳哉此管氏子聲詩也誠所謂鏗金戛玉陽春寡和者矣且器宇弘敞襟度瀟洒世之避煩熱者多徃依之蜀人葉恒盛大庾人白知春素重其節求與之交每接遇二人私語曰有若無實若虛犯而不校管氏子有之吾與若有愧焉若虛聞之益虛已遜碩膚恒盛嘗曰吾慨天下物直而才者多夭折枉而不才者恒保貞固是以椅桐梓漆未嘗成大拱樗櫟桑榖更歲月而恒存天耶
人耶若虛曰不然物之生以天而遇以時顧所養若何耳得其養則無物不長失其養不伐于斧斤害于牛羊者幾希又烏望其才且壽哉今子謂不才而壽才而夭豈其然哉竊□評之狀魁梧挺挺大節天下稱才稱壽者莫如恒盛神姿淸徹素有丰采則知春獨擅其才惜玉質易衰風韻不耐耳如若虛者翠氛可掬淸味婉如用舍隨緣修短安命所謂夭壽不貳者吾于二子亦有微長二子服其確論【洪璐】　夫人竹氏名笯小字玲瓏自號抱節君其先為孤竹君之子曰元曰智武王伐紂諫不聽遂不食周粟餓于首陽山且死召其族吿曰吾不食百世後當有不食飲者為吾女氏以救世之濁熱越若干世為宋元祐果生夫人夫人生而瘠如成干將作羅織巧彗其中空洞無他腸又善滑稽圓轉雖
與人狎其情邈然如木偶氏誚夫人者無螽斯分而善之者則無內荒長舌之禍也嘗見聘趙氏子克家奴畜之豫章黃太史庭堅聞其人作詩謔之以為憩臂休膝辱夫人而况又奴之乎夫人亦犯而不挍夫人自以家世素淸節終耻屈身于人鈆華絲枲弗御雖荊釵棘簪之微一皆棄斥由王后嬪妃下至公卿百執事無不器重之召亦無不徃然所在抱節終身未嘗少污其潔先是得長生久𧵋之術于羿娥氏用能辟榖導引以應鼻祖氏之言其踪跡詭祕當炎而出方秋卽遁去囊括其身自比璽甕人或謂尸解竟不知其終【楊鉄】崖辭悵二妃之淚竹圓紅滴滴兮臨乎煙沚疎枝與修幹兮吟哀風之不已搖勁節而錦舒兮垂高陰而自美招翔鸞與翠鳳兮緝晴霞之數里繁柯重乎舜祠兮瘦影
叠乎湘水諒高節之自任兮匪庭篠之云比鄙衆蔭之延接兮耻凡羽之栖止入淸溪之浪聲兮無笙簧之相擬葉翻次波兮騷屑之風露滴煙蒙兮濯纓之子悵靈均之節兮依然想貞姿兮千年若此【劉蛻騷】歌江心蟠石生桃竹蒼波噴浸尺度足斬根削皮如紫玉江妃水仙惜不得梓潼使君開一束滿堂賓客皆嘆息憐我老病贈兩莖出入爪甲鏗有聲老夫復欲東南征乘濟鼓枻白帝城路幽必為鬼神奪仗劎或與蛟龍爭重為吿曰杖兮杖兮爾之生也甚正直慎勿見水踴躍學變化為龍使我不得爾之扶持滅跡于君山湖上之靑峰噫風塵澒洞兮豺虎咬人忽失雙杖兮吾將曷從【杜甫】　江西毛笋未出尖雪中土膏養新甜先生别得煮□法丁寧勿用醯與塩岩下淸泉須旋汲熬出霜根生
蜜汁寒牙嚼出氷霜聲餘瀝仍和月光吸菘羔楮雞浪得名不如來叅玉版僧醉裏何須酒解酲此羹一碗爽然醒大都煮菜皆如此淡處當知有真味先生此法未要傳為公作經藏名山【楊廷秀】　植物之中竹難寫古今雖画無似者蕭郞下筆獨逼真丹靑已來唯一人人画竹身肥擁腫蕭画勁瘦節節竦人画竹稍死羸垂蕭画枝活葉葉動不根而生從意生不笋而成由筆成野塘水邊欹岸側森森兩叢十五莖嬋娟不失筠粉態蕭索盡得風煙情舉頭忽見不似画低耳靜聽疑有聲西叢士莖勁而健曾向天竺寺前石上見東叢八莖疎且寒憶曾湘妃廟裏雨中看幽姿遠思少人别與君相顧空長嘆蕭郞蕭郞老可惜手戰眼昏頭雪色自言便是絕筆時從今此竹尤難得【白居易】　野夫策杖村南
復村北處處東君恡消息瞥然縞素一枝橫又見琳瑯數竿碧一枝春之先數竿冬之後俯仰天地間與爾成三友衡門掩臥不一旬淇園大瘦無精神樵靑已侵翠鳳尾颶母吹散玉龍鱗賴得吳鎮及王冕前與二友傳其真虛堂展看僅盈尺二友居然侍吾側問之不言對以臆眉宇肅肅吐佳色吾不能學范詹事西遣關中使却寄江南春消芳悴粉何足論吾不能學家騎曹不可一日無所至植此君封籬護籜何紛紜二友寓吾簏儼若洛下東西兩頭屋一頭剪得瀟湘雲一頭小貯羅浮玉鎮也九咽吐吸天漿腴冕亦磊砢節目非凡夫扶輿淸氣合此圖快矣乎快矣乎此圖此友吾不孤【王鳳洲】　何人寫此靑琅玕滿堂爽颯生秋寒居然坐我三徑下數莖不動風珊珊柏溪先生隱於酒戲拈禿筆大
如帚一幅淋漓竹亦醉醉竹合與先生友矗三株狀殊絕迥若蒼虬立烟雪别有一枝秀且長靑鸞整翮從風翔葛陂化龍去已久至今屏障生輝光我觀此圖懷耿耿墨花亂落團圞影素節偏宜君子堂虛中獨立尚書省尚書華省鳳池隅新長孫枝引鳳雛夔龍禮樂方大備伶倫之管公所須此君何可一日無【馮琢菴】詩五言種竹交加翠　霜埋翠竹根　竹送淸溪月　通竹溜涓涓　竹皮寒舊翠　竹深留客處　竹高鳴翡翠　秋風楚竹吟　美花多映竹　秋竹隱疎花　三盃竹葉春　自須開竹逕　野寺江天豁山扉花竹幽　常靜憐雲竹忘㱕步月臺　花濃春寺靜竹細野池幽　古墻猶竹色虛閣自松聲　竹亝燒藥竈花嶼讀書床　翠乾危棧竹紅膩小湖蓮　相近竹差
參相過人不知　王劉美竹潤裴李春蘭榮　名園依綠水野竹上靑霄　自茲籓籬曠更覺松竹幽　老思笻竹杖冬愛錦衾眠　野水平橋路春沙映竹村　平生憩息地必種數竿竹　叢篁底地碧高柳半天靑　密竹復冬笋淸池可方舟　舍傍連高竹疎籬帶晚花　雪裡江舩渡風前徑竹斜　綠垂風折竹紅綻雨肥梅　自聞茅屋趣只愛竹床眠【俱杜甫】　竹徑通幽處禪房花木深　名香連竹徑淸梵出花臺　客路緣楓岸家人掃竹林【韓翊】　遙想蘭亭下淸風滿竹林【崔峒】　竹香滿幽寂粉節塗生翠【李賀】　裂竹見直紋破竹見貞心【孟郊】　稚子脫錦綳駢頭香玉滑　竹吹留歌扇蓮香入舞衣【儲光羲】　江湖誰得似小艇竹林西　水竹宜歌鳥烟霞媚酒人【俱馮琢菴】　摘花不插髮
采柏動盈掬天寒翠袖藩日暮依脩竹【杜甫】　獨坐幽篁裡彈琴復長嘯深林人不知明月來相照【王維】　來過竹裏館日與道相親出入惟山鳥幽深無世人　明流紆且直綠篠密復深一徑通山路行歌望舊岑【俱裴迪】　滿地種琅玕脩枝蔭茅屋微風如有會一一鳴寒玉　本是瀟湘人最愛瀟湘竹何處丘中琴歷歷瀟湘曲【俱馮琢菴】　淸溪繞一灣種竹只數个朝來風籜疎落水靑萍破【于若瀛】　竹林吾所惜新笋好看守萬籜抱龍兒攢迸溢林藪籜龍正稱寃莫教入汝口【盧仝】　掩顰來玉塞顧影戀金門翠竹勞光彩銀屏役夢魂羅衣香未歇猶是漢宮春【楊慎】　外方而內虛得道已無上不作魚郞竿還劚仙人杖【陳眉公】　野竹攢石生蒼煙映江島翠色落波深虛聲帶寒草龍吟曾未聽鳳
竹吹應好不覺蒲柳凋貞心常自保【李白】　綠竹半含籜新梢纔出墻色侵書帙晚陰過酒樽涼雨洗涓涓淨風吹細細香但令無剪伐會見拂雲長　峽內淹留客溪邊四五家古苔生迮地秋竹隱疎花塞俗人無井山田飯有沙西江使舩至時復問京華　靑冥亦自守軟弱強扶持味苦夏虫避叢卑春鳥疑軟岸曾不重剪伐欲無辤幸近幽人屋霜根結在茲　晚起家何事無營地轉幽竹光團野色山影漾江流廢學從兒嬾長貧任婦愁百年渾得醉一月不梳頭【俱杜甫】　欲借淇園勝凌霜挺萬竿月來金影碎風動玉聲寒障暑陰堪息停雲秀可飡相過惟二仲盡日倚琅玕【申瑤泉】　惟我金蘭友宜過水竹居春深寒食後人醉海棠初對𡱈花陰靜慿闌樹影疎時時能命駕敢謂此吾廬【馮琢菴】
綠笋半含籜新梢纔作林色連梧井近根入槿籬深雅有凌寒操能虛應世心拂雲不須待常對小庭陰【于念東】　有竹見庭好當盃意轉親淸聲風間出文影日斜陳檻近迎根直天空寫葉真知君杜寒暑長伴瘦吟身　歲暮看吾輩蕭疎賴此君橫枝馴怪石直節藐寒雲松傲低為伴梅淸艷不群有時當積雪秉燭倚宵分【俱戈莊樂】戈豈庵名汕常熟□徵士　幽居思伴侶唯有此君宜蕭䬃旣同我淸空亦可師吟時聲應和步處影追隨不作人間態炎涼意便移【王德操】德操名人鑑長洲人隱士　庭竹翠交加虛窗罩碧紗盤裁金線草臺長玉簪花雨過留殘日雲㱕帶晚霞未能消暑悶閑步聽池蛙【陳氏】　茲軒最洒落瀝瀝種琅玕正晝薄雲稀蕭蕭風雨寒翠陰涼晏坐疎韵成淸歡錦籜裁夏扇玉筍供春盤晴蝸潛葉底瞑雀投林端幽興遇物愜
高懷隨處安且免一日無何須千畝寬【司馬君實】　此州乃竹鄉春笋滿山谷山夫折盈把抱來早市鬻物以多為賤雙錢易一束置之吹甑中與飯同時熟紫籜折故錦素肌擘新玉每日遂加飡經時不思肉久為京洛客此味常不足且食勿踟蹰南風吹作竹【白居易】　笋添南陌竹日日成淸閟縹節已儲霜黃苞猶揜翠出闌抽五六當戶羅三四高標陵秋嚴貞色奪春媚稀生巧補林併出疑爭地縱橫乍依木爛熳忽無次風枝未飄吹露粉先含淚何人可携玩淸景空瞪視【韓愈】　花妍兒女姿零落一何速竹比君子德猗猗寒更綠京師多名園車馬分馳逐春風紅紫時見此蒼翠玉淩亂迸靑苔蕭疎拂華屋森森日影閑濯濯生意足幸此接淸賞寧辭薦芳醁黃昏人去鎖深廊枝上月明春鳥宿【歐
陽永叔】　我有江陰竹能令朱夏寒陰通積水內高人浮雲端甚疑鬼物慿不顧剪伐殘東偏苦面勢戶牖永可安愛惜已六載茲晨去千竿蕭蕭見白目洶洶開奔湍度堂匪華麗養拙異考槃草茅雖薙葺衰病方少寬洗然順所適此足代加飡寂無斤斧響庶遂憩息歡【杜甫】　昔公憐我直比之秋竹竿秋來苦相憶種竹庭前看失地顏色改傷根枝葉殘淸風猶淅淅高節空團團鳴蟬聒暮景跳蛙築幽欄塵土復晝夜稍雲良獨難丹丘信云遠安得臨仙壇㳂瘴冬草綠何人驚歲寒可憐亭亭幹一一靑琅玕孤鳳竟不至坐傷時節闌【元稹】　北饌厭羊酪南庖豐笋菜自北初落南幾為兒所賣習知價廉平百態事烹宰鹽稀枯腊瘦蜜漬真味壞就根煨茁美豈念炮烙債咀吞千畝餘胸次不蠆芥二妙
谷能詩才名動江介論詩多佳句膾炙甘我嘬思君恩養竹萬籟聽秋噫從此繕籓籬下令禁漁來【黃山谷】七言風含翠篠涓涓靜　竹寒沙碧浣花谿　惡竹應須斬萬竿　春日鶯啼修竹裡　靑靑竹筍迎舩出白白江魚入饌來　榿林碍日近風葉籠竹和烟滴露梢　白沙翠竹江村暮相向柴門月色新　竹裡行厨洗玉盤花邊立馬簇金鞍　不見湘妃鼓瑟時至今斑竹臨江活　子規夜啼山竹裂王母晝下白雲翻　雙峯寂寂對春臺萬竹靑靑送客盃　已傳童子騎靑竹總擬橋頭待使君　拾遺曾奏數行書嬾性從來水竹居【俱杜子美】　已從子美得桃竹不向安期覓棗瓜【東坡】　惟有蕭蕭庭下竹當年曾對舞衣斑　百尺樓邊人語靜千竿竹外月華升【俱馮琢菴】　華軒靄靄
他年到錦竹亭亭出縣高江上舍前無此物幸分蒼翠拂波濤　堂西長笋别開門塹北行椒却背村梅熟許同朱老喫松高擬對阮生論【杜甫】　一枝斑竹渡湘沅萬里行人感别魂知是娥皇廟前物遠隨風雨送啼痕【元稹】　負郭依山一徑深萬竿如束翠沉沉從來愛物多成癖辛苦移家為竹林【李涉】　一雷驚起籜龍兒戢戢滿山人未知急喚蒼頭斸煙雨明朝吹作碧參差　溪上殘春黃鳥稀辛夷花盡杏花飛始憐幽竹山窗下不改淸陰待我㱕【錢定】　斫取靑光寫楚詞膩香春粉黑離離無情有恨無人見露壓烟籠千萬枝【李長吉】　新篁小閣午風飄何處朱唇印洞簫鴛鴦慣從花下立一雙添出許多嬌　蕭蕭幾榦碧琅玕高節偏宜歲暮看點染秋房淨如洗瀟湘江上不知寒【丁明登】　窗
前脩竹兩三竿蒼翠尤宜雨後看玉輦不來門自掩水禽啼過玉闌干【聶大年】　短墻修竹繞空庭画檻朱欄夜不扃極目烟霞秋色裡亂山重叠半含靑【陸卿子】　竹萌含露供朝飡餘籜猶堪劉氏冠不道道人心死盡雨來猶作化龍看【王鳳洲】　幾點苔痕上翠筠千秋常見淚痕新從他帝子誇江渚不是蒼梧望裡人【前人】　翠筠點點滴珊瑚帝子春魂若可呼夜半洞庭風雨過不將淸淚滴蒼梧【陳眉公】　不用山僧供帳迎世間無此竹風淸獨拳一手支頤臥偷眼看雲生未生【葛敏修】　斸取江干老竹根携㱕家去長兒孫他年勁節干霄起韶得丹山彩鳳騫【王藎臣】　無數春笋滿林生柴門密掩斷人行會須上番看成竹客至從嗔不出迎【趙白】　藜藿盤中忽眼明駢頭脫襁白玉嬰極知耿介種
性别苦節乃與生俱生我見魏證殊媚嫵約束兒童勿多取人才自古要養成放使于霄戰風雨　宜烟宜雨又宜風拂水藏春復間松移得蕭騷從遠寺洗來疎淨見前峯侵堦蘚拆春穿迸繞逕莎微夏蔭濃無賴杏花多意緒數枝芽翠好相容【鄭谷】　龍鱗滿床波浪溼血光點點湘娥泣一片晴霞凍不飛深沉盡訝鮫人立百朵桃花蜀纈明珊瑚枕滑葛衣輕閑窗獨臥曉不起冷浸覊魂錦江裡　濃綠疎莖遶湘水春風抽出鮫龍尾色抱霜花粉黛光枝撑蜀錦紅霞起交戛敲欹無俗聲滿林風曳刀槍橫瘢痕苦雨洗不落猶帶湘娥淚血腥【俱才調集】　南軒移植自西壇瘦玉亭亭十數竿得法未應輸老柏植根兼得近幽蘭雖無濃艷包春色自許貞心老歲寒百卉千花盡零落請君來向此中看【趙
□】　分得亭亭綠玉枝雨餘生意滿階除凌霄已展疎疎葉護粉聊營短短籬肯信移來真是醉不愁俗在未能醫人間此夜頻前席涼月虛窗更自宜【文徵明】　浮雲忽自散琳琅解籜依然抱雪霜應是鳳苞揚素彩非關蝶翅膩瓊芳鉛華半染湘妃淚玉筍微含漢署香不見侍中頻拭面曉來新雨沐蒼筤【申瑤泉】　萬竿晴拂渭川烟解籜瓊枝自皛然湘水裙搖珠珮冷葛陂雲護玉龍眠看來翻恨何郞妬栽處應將漢署連六月林間猶帶雪可留淸韵待群賢【鄧雲霄】　新抽翠篠碧于妝皜質輝輝抱節長操榦未須逢越女解苞疑是試何郞痕銷乍染三湘淚素積猶疑五月霜僕射盤中勞記事未裁斑管已含光【于若瀛】　綠蔭休誇蔣詡居輸君筆底有璚琚節經凍雪凌風勁色擬鮮霞向日舒截管
定諧丹穴鳥採竿應致錦江魚豈緣帝子曾相倚淚洒枝頭血未除【林若撫】若撫名雲鳳長洲人文學　吾宗雅語世所聞何可一日無此君汝今卜居但種竹凡草不敢驕相群籜龍个个迸春雨尾鳳枝枝干碧雲晨呼阿段汲溪潤洗出瀟湘雙淚文慎莫學辟疆驅大令又莫學張鷹迯右軍扁舟但過醫俗士把臂相將醉夕曛【王鳳洲】　竹里名依華子岡何年移傍此君堂鮮筠裛露丹珠細勁節凌霄綠玉長數畝繁陰飄陸海萬竿疎雨過瀟湘樽邀梁孝園中月袖拂元卿徑裡霜羗笛未裁龍競奏秦簫欲截鳳先翔㛹娟隔幔琴徽冷蔥蒨臨池水脉香居士風流還洛下故人消息半山陽異時看去同誰好獨有王猷興更長【吳川樓】吳公名國倫字明卿興國人官叅政　招得涼風散墨花脩脩竹篠傍闌芽孤芳怕有當門忌疎節愁將野萼遮破硯鉏教數蕋拆管
城栽取幾竿斜三湘綠雪疑相似九畹朱莖總不差羅袖雙携香馥郁素紈一展翠交加葳蕤紅藥空春雨錯落靑山自晚霞珍重画圖幽絕意女郞若個似君家【馬德澄】
子／醫家／群芳譜／貞部／花譜／花譜四／水仙／麗藻散語等(P.17-1)..[明末刻本]
○麗藻散語水夷水夷水神也倚浪以微睨【文選】　凌波微歩羅襪生塵【洛神賦】序世以水仙為金盞銀臺葢單葉者甚似真有一酒盞深黃而金色至千葉水仙其中花片捲皺密蹙一片之中下輕黃而上淡白如染一截者與酒杯之狀絕不相似而千葉者乃真水
仙云【楊誠亝】詩五言薤葉秀且聳蘭香細而幽【徐致中】　弱植媿蘭菰高操摧氷霜【朱元晦】　翠帶拖雲舞金巵照雪斟【林可山】　如聞交佩解疑是洛妃來朔吹欺羅袖朝霜滋玉臺【僧船窓】　水花垂弱蒂嫋嫋綠雲輕自足壓群卉誰言梅是兄【于念東】七言何時持上紫宸殿乞與江梅定等差【黃山谷】　曉風洛浦淩波際夜月江臯解佩時【徐子淵】　曉夢盈盈湘水春翠虬白鳳照江濱香魂莫逐冷風散擬學黃初賦洛神【倪瓚】　羅帶無風翠自流晚寒微軃玉搔頭九疑不見蒼梧遠憐取湘江一片愁【文衡山】　玉質金相翠帶圍霜華月色共輝輝江妃方欲淩波去漢女初從解珮㱕【張銘盤】　碧江香和楚雲飛銷盡氷心粉色微乍向月中看素影却疑波上歩霛妃【孫齊之】　偶向殘
冬遇洛神孤情只道立先春今從九月過三月疑是前身與後身　物值同時妬亦宜梅花今見子離離相逢洞口千紅裏素影當前君不知　萬花如燄桺如烟常恐氷綃畏不前曾在水邊衣不濕可知入火不能然　每笑梅花太畏喧一身自許歷寒溫春風特念氷霜後邀與春花共慰存【俱鍾伯敬】鍾退菴名惺竟陵人閩中督學所著有隱秀軒集　幽修開處月微𣴭秋水凝神黯淡粧繞砌霧濃空見影隔簾風細但聞香瑤壇夜靜黃冠濕小洞秋深玉珮凉一叚凌波堪画處至今詞賦憶陳王【梁辰魚】　歲華搖落物蕭然一種淸風最可憐不許淤泥侵皓素全憑風露發幽妍騷魂灑落沉湘客玉色依希捉月仙却笑涪翁太脂粉誤將高雅匹嬋娟【劉後村】　淩波仙子生塵襪波上盈盈歩微月是誰招此斷腸魂種作寒花寄愁絕含香體素欲傾城
山礬是弟梅是兄坐對真成被花惱出門一笑人江橫【黃山谷】　娟娟湘洛淨如羅幻出芳魂儼素娥夜靜有人來鼓瑟月明何處去凌波蕭踈冷艷氷綃薄綽約風鬟露氣多直是靈根堪度世妖容知不傍池荷【屠隆】詞綠華居處渺雲深不受一塵侵細看宜州新句平生纔是知音○凌波一去平生夢斷誰最關心惟有靑天碧海知渠夜夜孤衾【曾漁父朝中措】　雲臥衣裳冷看蕭然風前月下水邊幽影羅襪塵生淩波歩湯沐煙波萬頃愛一點嬌黃成暈不記相逢曾解珮甚多情為我香成陣待和淚搵殘粉○靈均千古懷沙恨想當初悤悤忘把此花題品煙雨凄迷僝僽損翠袂遙遙誰整謾寫入瑤琴幽憤弦斷招魂無人賦但金杯的皪銀臺潤愁滯酒又還醒【辛稼軒賀新郞】　夢湘雲吟湘月
弔湘靈有誰見羅襪塵生凌波歩穩背人羞整六銖輕娉娉裊裊暈嬌黃玉色輕明○香心靜波心冷琴心怨客心驚怕珮解却返瑤京杯擎淸露醉春蘭交與梅兄蒼烟萬頃斷腸是雪冷江淸【高賓王金人捧露盤】　珮解洛波遙弦冷湘江渺月底盈盈誤不㱕獨立風塵表○窗綺護幽妍瓶玉扶輕裊到後知誰語素心寂寂山寒峭【盧直院卜算子】　雪妬雲娥羞相倚凌波共酌春風醉的皪玉壺寒肯敎金琖單○只凝䨇蝶夢翠袖和香擁香外有鴛鴦風流煙水鄉【高竹屋菩薩蠻】
子／醫家／群芳譜／貞部／花譜／花譜四／鳳仙／麗藻詩五言等(P.23-2)..[明末刻本]
○麗藻詩五言金鳳乃婢妾顏色徒相鮮【張右史】　鮮鮮金鳳花得時亦自媚物生無貴賤罕見乃為貴【徐溪月】　手植中庭地分被紫蘭畹綠葉紛映堦紅芳爛盈眼輝輝丹穴禽矯矯翅翎展【劉原父】　天雷彫九陵梧桐日枯槁鳳德何其衰驚飛下幽草九苞空髣髴衆彩各自好黃中獨含章見晚更傾倒託根幔亭峯弱質深自保便翾金翅短淡泊乃幾道俗眼迷是非人間迹如掃【劉抑父】七言飛花只合秦樓去莫與金釵壓翠蟬【僧北澗】　九苞顏色春意動丹穴威儀秀氣攢題品直須名最上昂昂驤首倚朱欄【晏元獻】　憶繞朱欄手自栽綠叢高下幾番開中庭雨過無人迹狼藉深紅點綠苔【歐陽公】　細看金鳳小花叢費盡司花染作工雪色白邊袍色紫更饒深淺四般紅【楊誠
亝】　夜搗守宮金鳳蕋十尖輕換紅鶯嘴閑來一曲鼓瑤琴數點桃花泛流水【楊維禎】　金鳳花開色更鮮佳人染得指頭丹彈箏亂落桃花瓣把酒輕浮玳瑁斑拂鏡火星流夜月画眉紅雨過春山有時謾託香腮想疑是胭脂點玉顏　金盤和露搗仙葩解使纖纖玉有瑕一點愁疑鸚鵡啄十分春上牡丹芽嬌彈粉淚拋紅荳戲掐花枝鏤綘霞女伴相逢頻借問幾番錯認守宮砂漢武於端午取蜥蜴飼以丹砂體盡赤次年午日搗之塗宮人臂如私偶則色滅【俱存亝】　花有金鳳為小叢秋色已深方盛發英英秀質實且體文采爛然無少闕纖莖翩翩翠影動紅白紛亂如點纈誰云脆弱易飄堕自卵至翼亦數月鋪茸剪彩轉難似只把長條恣穿結常疑一似小兒花性命所繫不忍折君不見昨夜雨今朝風一隊驚飛返丹穴【文與可】詞秋花妹麗疑是虞庭集毳爛霞開不向丹
山植還自蕋宮來○飛來金屈戍添上玉搔頭暗撥求凰操韻聲幽【夏茂卿夏公名𣗳芳江陰人領鄉薦所著有消暍集女冠子】
集／小說／隋史遺文／卷之四／第十八回　齊國遠嘯聚少華山　秦叔寶引入承福寺(P.223)
叔寶離了山東，過河南，進潼關渭南三縣，到華州華陰縣少華山地方。但見：
八面嵯峨，四圍陡峻。古怪高松盤翠蓋，握牙老樹掛蒼虬。怒瀑千尋，寒氣沁侵毛骨；危崖萬仞，秀色點映衣矜。層坡過鹿成群，隔澗輕鼯飛度。白日陰森多殺氣，青松杳靄絕人烟。既無道宇僧寮，定是虎穴賊藪。
叔寶正行之間，見山勢險惡，分付兩名健步緩行：「待我自己當先。」那兩人騎坐背包的馬，乃營中的小馬，卻要行在千里龍駒之先，不住加鞭縱轡。叔寶收住龍駒，只差得一步。二人聞秦爺叫緩行，那馬就慢將下來。二人道：「秦爺，正要趕路，怎麼轉叫緩將下來？」叔寶道：「你二人不知，此間山勢險惡，恐有歹人潛藏，待我自己當先。」二人曉得路上難走，賴秦爺是個豪傑，才壯了膽。見叔寶說怕有歹人，兩個健步在馬上嚇得寒顫，也就不敢往先行走，讓叔寶領紫絲繮，縱黃驃馬，三個人膊馬相捱，趲出谷口。只見前面簇擁著一籌英俊，貌若靈官，橫刀躍馬，攔住去路。好生利害！怎見得？但見：
鬚髯穠鬱，面貌瞜搜。雙眸橫轉電光流，高咤一聲霹靂震。雄赳赳渾身板肋，青綻綻滿手虬觔。頭戴著錦紥巾，燦輝輝中懸金鏡；腰束著銀䩠帶，明晃晃斜掛吳鉤。拍馬迎風，似神龍戲海；揮刀閃月，如翼虎飛空。果然群盜之雄，真乃萬夫莫敵！
集／小說／隋史遺文／卷之五／第二十三回　老婦人失女訴冤情　眾好漢抱憤成義舉(P.261)
正抓尋間，巧見宇文公子到了。果然短棍有幾百條，如狼牙相似。自己穿了艷服，坐在馬上，後邊擁有家丁。自古道「不是冤家不聚頭」，眾人躲在街傍，正要尋他的事，剛剛的到他們前面，就站住了。對子報道：「夏國公竇爺府中家將，有社火來參。」公子問：「什麼故事？」「鎗閃閃，戟輝輝，虎牢關三戰呂布的故事。」舞罷，公子道：「好！」眾人討賞。公子才打發得這夥人過去，叔寶衣服都抓扎停當了，高叫：「還有社火哩！」五個豪傑，隔人頭攛將進來，道：「我們是五馬破曹。」公子卻識貨，暗道：「他這班人卻不是跳鬼的身法。」秦叔寶是兩根金鐧，王伯當是兩口寶劍，柴嗣昌是一口寶劍，齊國遠是兩柄金槌，李如珪是一條水磨竹節鋼鞭。那鞭鐧相撞，叮當嗶剝之聲，如火星爆昝。只管舞，卻比不得荒郊野外動手，便好上馬逃生；這卻是都城之內，街道雖是寬闊，眾豪傑卻展不開手。兵器又沉重，舞到人面上，寒氣逼人，兩邊人家門口，都站不住了，擠到兩頭去。齊國遠心中暗想道：「此時打死他不難，難是看的阻住去路，不得脫身；除非是燈棚上放起火來，這百姓們要救火，就不得攔我弟兄。」便往屋上一攛。公子只道有這麼一個家數，五個人正舞，一個要從上邊舞將下來，卻不知道他放火。秦叔寶見燈棚上火起，料止不得這件事了，用身法縱一個虎跳，跳于馬前，舉鐧照公子頭上就打。那公子坐在馬上，仰著身軀，是不防備的；况且叔寶六十四觔重金
裝鐧，打在頭上，連馬都打矬了，撞將下來：
腦漿迸萬朵桃花，　　滿口牙零傾碎玉。
集／小說／隋史遺文／卷之八／第三十六回　隋主遠征影國　郡丞下禮賢豪(P.375)
兩人馬不停蹄，趲行至登州，進行營參謁來總管。來總管大喜，就撥部下精銳水兵二萬，青雀、黃龍船各一百號，自總中軍。副總管周法尚督後軍。先在行營犒賞了三軍，然後自己出海口，祭了海神。恰值西南風，先是秦叔寶戰船開出洋來。只見：
水接天浮，波連空碧。不風而怒，濤翻浪激，立萬丈雪山；不雨而雷，山裂沙崩，震千群鼙鼓。烟開島嶼出，點點鳧鷗；天霽日光搖，輝輝金碧。極目處，無非烟靄，茫茫何處津涯？驚心時，盡是洪瀾，不分南北。正是：
任教河伯還輸大，　　縱是馮夷也失驚。
各船以次出洋，舟檣如林，旗幟如錦，冲風破浪，耀武揚威，等閑把一個高麗，都不在目中了。
旗翻幔海威先壯，　　帆指平壤氣已吞。
史／編年／明實錄／太祖／卷六十八　洪武四年九月至十月／九月／15日(P.1274)
○甲子　上躬祀周天星辰正殿設十壇中設周天星辰位中位用牛一羊一豕一大羹一和羮二餘九壇各用羊一豕一和羮二每壇籩豆各十簠簋各二酒各三十酒各三十:各本酒下有盞字。爵一共設酒尊三帛十共一篚俱白色祝一前期齋戒如朝日儀前祭一日中書丞相常服詣省牲所省牲祭日清晨　皇帝服皮弁服就御位執事
陪祀官陪祀官:嘉本祀作祭。按本頁後三行嘉本仍作祀。各就位典儀贊迎神協律郎舉麾樂奏凝和之曲執事官斟酒于各壇第一行　皇帝再拜陪祀官皆再拜典儀唱奠帛奠帛:嘉本奠誤獻。行初獻禮　皇帝詣盥洗位搢圭盥手出圭詣酒尊所司尊者舉冪酌泛齊執爵官以爵受酒捧帛官捧帛以俟　皇帝詣周天星辰神位前協律郎舉麾奏保和之曲武功之舞　皇帝跪搢圭奠帛獻爵出圭祝官祝官:各本作讀祝官，是也。取祝跪讀訖　皇帝俯伏興平身復位再拜典儀唱行亞獻禮協律郎舉麾奏中和之曲文德之舞執事者斟酒于各壇第二行樂止　皇帝再拜典儀唱行終獻禮協律郎舉麾奏肅和之曲文德之舞執事者斟酒于各壇第三行樂止　皇帝再拜典儀唱飲福受胙　皇帝詣飲福位跪搢圭執事者以福酒跪進　皇帝受爵飲福酒以爵執事者以爵執事者:各本執上有授字，是也。光祿卿以胙跪進　皇帝受胙以受左右以受左右:各本受作授，是也。出圭俯伏興平身再
拜陪祀官俱再拜復位典儀唱徹豆協律郎舉麾奏豫和之曲執事官各徹豆樂典儀唱送神樂典儀唱送神:各本樂下有止字，是也。協律郎舉麾奏雍和之曲樂止皇帝再拜陪祀官俱再拜讀祝官捧祝掌祭官捧帛饌各詣燎位典儀唱望燎　皇帝至望燎位各執事各執事:各本事下有官字，是也。捧帛祝饌置燎所祝饌置燎所:影印本饌字不明晰。舉火樂止太常卿奏禮畢其祝文曰維神布列周天各司舍度光燭于下人所瞻仰今季秋之時穹碧澄清萬象輝輝朕遵古典躬伸祭祀神其鑒知神其鑒知:抱本知作之。其樂章迎神云星辰垂象布列玄穹擇茲吉日祀禮是崇濯濯厥靈昭鑒我心謹候以迎庶幾來歆奠帛云靈馭涖止有赫其威一念潛通幽明弗違有帛在篚物薄而微神其安留尚其享之初獻云神兮既留品物斯薦奉祀之初醴酒斯奠仰惟靈耀以享以歆何以侑觴樂奏八音亞獻云神既初享亞獻再拜亞獻再拜:嘉本拜作行，廣本抱本作升。以酌醴齊仰薦于神洋洋在上式燕以寧
庶表微衷交于神明終獻云神既再享終獻斯備不腆菲儀式將其意薦茲酒醴成我常祀神其顧歆永言樂只徹饌云祀事將畢神既歆止徹茲爼豆以成其禮惟神樂欣惟神樂欣:抱本欣作歆。無間始終樂音再作庶達徽悰庶達微悰:抱本悰作衷。送神云三獻禮終九成樂作神人以和既燕且樂雲車風馭雲車風馭:抱本風作鳳。靈光昭灼瞻望以思邈彼寥廓望燎云神既享祀靈馭今還燎烟既升神帛斯焚巍巍霄漢倏焉以適惓惓余衷瞻望弗及瞻望弗及:嘉本弗作靡。
史／編年／明實錄／武宗／卷二十八　正德二年七月／7日(P.716)
○戊申順天府豐潤縣有隙地曰魏家店為頃一萬二千一萬二千:廣本千作十。有奇縣民褚鑾及梁城千戶所指揮楊輝輝之叔華等計五百四
十戶以其業相隣也於界內積漸開耕一千七百餘頃阜城等縣流民高穩等又開耕一百七十餘頃英國公張懋莊田之在車輛山車輛山:廣本抱本輛作軸。者亦與魏家店隣其管莊之僕趙文才乃為偽契云界內地其主皆嘗以價買之因聽穩謀侵居民劉欽等所墾招聚流民佃之而私其租入私其租入:廣本作租私入之，誤。雜穀雞鵝等物則納於懋之子指揮銘欽等屢愬於官文才堅不就訊兵備官乃諭逐流民諭逐流民:廣本諭作譴。為文才佃種者各歸其鄉穩等無所恃遂以前地赴京獻於官弘治十年初遣中官偕戶部郎中王璘往勘定成熟地一千八十二頃繼遣郎中王勤會廵按御史金獻民往勘定蘆葦及水占地之可稅者一千二百餘頃因立為皇莊而命中官張璿等督理之文才固以固以:廣本固作因。界內近東頃畝為其主之業不聽撥付勘官如其言築立封堆璿奏所勘界限未明輝及文才等欺隱地稅屢遣戶部
郎中何文縉員外郎胡經胡雍刑部員外郎陳輔順天府通判杜萱及移文廵撫都御史柳應辰勘處皆懼文才兇惡僅如前造冊繳報雍之往也文才又紏華及鑾等聚眾拒阻且擲石傷雍雍隱忍亦不以聞於是遣司禮監左監丞張淮戶部左侍郎張縉都察院左僉都御史張鸞錦衣衞都指揮僉事楊玉同往覆勘縉等具奏成熟地視舊增九百八十二頃但其地𨢑窪每畝宜减租銀一分四釐庶舊額不虧而進納無誤蘆葦水占地視舊增二千五百三十餘頃宜聽璿等隨地所產易銀類進其原勘不堪用地六千四百七十餘頃宜聽居民樵牧因劾應辰雍萱及懋銘俱有罪勤文縉經獻民等則多去任遷官且遇赦宜免究詔執銘及雍萱等下鎮撫司考訊懋令自具罪狀勤等承委勘地不能盡心以致歷年奏擾歷年奏擾:廣本歷作經。事久不決在外見任者行
廵按御史逮至京鞫之致仕并去任改選者所司仍備查處治已而戶部查覆文縉經獻民等七員俱在外見任當逮問致仕者順天府治中周欽等二員去任者應辰及輔等四員復命錦衣衞遣官校往執之惟勤等五員已死者免
○改守備紫荊關都指揮杜雄於大同朔州城以金吾左衞署都指揮僉事崔灝代雄
○命浙江署都指揮僉事陳璠軍政管屯兼局事陞杭州右衞指揮同知張奎為署都指揮僉事代璠軍政兼管運糧
○雲南師宗州賊首阿本等不聽撫諭率眾敵殺官軍鎮守太監崔安總兵官沐崑廵撫都御史吳文度巡按御史陳天祥等議遣左參議陳一經等督兵二萬餘人二萬餘人:廣本二作三。分為三哨自師宗州羅雄彌勒三路並進又於盤江賊巢後路分兵守截前後斬獲四百七十六級七十六級:廣本六作一。生擒一百二十九人俘獲賊屬三百九十一人牛馬
器械甚眾自首賊首二人聽撫投降四百九十五人惟賊首阿本未獲捷至詔安等俱寫勑獎勵差來人各賞綺衣一襲新鈔千貫
○河間府景州知州馬馭與致仕僉事孫愽搆怨愽發其非刑殺人及科罰事命大理寺官同廵按御史勘問坐馭故勘平人致死論斬馭奏辯復命刑部錦衣衞官往勘又經審錄無異而馭訴不已　上特宥其死杖之百杖之百:廣本之作一。充邊衞軍
集／小說／警世通言／第十九卷　崔衙內白鷂招妖(P.187)
衙內恰待上那山去。起頭來，見山下立著兩條木栓，柱上釘著一面版牌，牌上寫著幾句言語。衙內立馬看了道：「這條路上恁地利害！」勒住馬，叫：「回去休。」人都趕上來。衙內指著版牌，教人看。有識字的，讀道：
「此山通北岳恆山路，名為定山。有路不可行。其中精靈不少，鬼怪極多。行路君子，可從此山下首小路來往，切不可經此山過。特預稟知。
──如今怎地好？」衙內道：「且只得回去。」待要回來，一個肐膊上架著一枝角鷹，出來道：「覆衙內，男女在此居，上面萬千景致，生數般蹊蹺作怪直錢的飛禽走獸。衙內既是出來畋獵，不入這山去？從小路上去，那裏是平地，有甚飛禽走獸！可惜閒了新羅白鷂，也可惜閒了某手中角鷹。這一行架的小鷂、獵狗、彈弓、弩子，都為棄物。」衙內道：「也說得是。你們都聽我說，若打得活的歸去，到府中一人賞銀三兩，喫幾盃酒了歸。若打得死的，一人賞銀一兩，也喫幾盃酒了歸。若都打不得飛禽走獸，銀子也沒有，酒也沒得喫。」人各應了喏。衙內把馬摔一鞭，先上山去。人也各上山來。可煞作怪，全沒討個飛禽走獸。只見草地裏掉掉地響。衙內用五輪八光左右兩點神水，則看了一看，喝聲采！從草裏走出一隻乾紅兔兒來。人都向前。衙內道：「若捉得這紅兔兒的，賞五兩銀子。」去馬後立著個人，手探新羅白鷂。衙內道：「如何不去勒？」閒漢道：「告衙內，未得台旨，不敢擅便。」衙內道一聲：「快去！」那閒漢領台旨，放那白鷂子勒紅兔兒。這白鷂見放了手，一翅箭也似便去。這兔兒見那白鷂趕得緊，去淺草叢中便鑽。鷂子見兔兒走的不見，一翅徑飛過山嘴去。衙內道：「且與我尋白鷂子。」衙內也勒著馬，轉山去趕。趕到山腰，見一所松林：
松，松！節峻陰濃，能耐歲，解凌冬。高侵碧漢，森聳青峰，偃蹇形如蓋，蟠勢若龍。茂葉風聲瑟瑟，緊枝月影重重，四季常持君子操，五株曾受大夫封。
衙內手若著石磨角靶彈弓，騎那馬趕。看見白鷂子飛入林子裏面去。衙內也入這林子裏來。當初白鷂子脖項上帶一個小鈴兒。林子背後一座峭壁懸崖，沒路上去。則聽得峭壁頂上鈴兒響。衙內起頭來看時，喫了一驚，道：「不曾見這般蹊蹺作怪底事！」去那峭壁頂上，一株大樹底下，坐著一個一丈來長短骷髏：
頭上裹著鏃金蛾帽兒，身上錦袍灼灼，金甲輝輝。錦袍灼灼，一條抹額荔枝紅；金甲輝輝，靴穿一雙鸚鵡綠。
看那骷髏，左手架著白鷂，右手一個指頭，撥那鷂子的鈴兒，口裏嘖嘖地引這白鷂子。衙內道：「不作怪！我如今去討，又沒路上得去。」只得在下面告道：「尊神，崔某不知尊神是何方神聖，一時走了新羅白鷂，望尊神見還則個！」看那骷髏，一似佯佯不采。似此告了他五七番，陪了七八個大喏。這人從又不見一個入林子來。骷髏只是不采。衙內忍不得，拏起手中彈弓，拽得滿，覷得較親，一彈子打去。一聲響亮，看時，骷髏也不見，白鷂子也不見了。乘著馬，出這林子前。人從都不見。著眼看那林子，四下都是青草。看看天色晚了，衙內慢慢地行。肚中又飢。下馬離鞍，吊韁牽著馬，待要出這山路口。看那天色：
早紅日西沉，鴉鵲奔林高噪。打魚人停舟罷棹，望客旅貪程，煙村繚繞。山寺寂寥，翫銀燈，佛前點照。月上東郊，孤村酒旆收了。採樵人回，攀古道，過前溪，時聽猿啼虎嘯。深院佳人，望夫歸倚門斜靠。
衙內獨自一個牽著馬，行到一處，不是早起入來的路。星光之下，遠遠地望見數間草屋。衙內道：「慚愧！這裏有人家時，是好了。」逕來到跟前一看，見一座庄院：
庄，庄！臨堤傍岡，青瓦屋，白泥牆。桑映日，榆柳成行，山雞鳴竹塢，野犬吠村坊。淡蕩燈籠草舍，輕盈霧罩田桑，家有餘糧雞犬飽，戶無徭役子孫康。
史／地理／金陵梵剎志／卷一／御製集／讃／蓮花菩薩讃(P.37-1)..[民國二十五年金山江天寺印本　　本書與法鼓文理學院合作製作]
蓮花菩薩讃
菩薩大慈悲辛澄展法威足躡無垢輪熾熖長輝輝四相具不具儵忽如雲飛
史／地理／堯峯山志／卷之三　法語／林臯豫禪師　上堂三則　小叅二則　機緣七則(P.9-2)..[明崇禎年間刊本　　本書與法鼓文理學院合作製作]
小叅僧問水不洗水金不博金直如一塵不立依然放下還有過分也無師云拈過須彌山來進云縱教兩岸蘆花白一任歸來坐釣磯
師云恐未知音進云這裏是甚麽所在師云沒交涉僧問如何是借師云不向汝道僧擬語師云不向汝道道箇甚麽僧又欲進後語師便打乃云正語若鋒切莫相犯相犯則截汝命根正機若箭切莫相拄相拄則穿汝咽喉所以風穴禪師於郢州衙內牧主請陞座曰祖師心印狀似銕牛之機去卽印住住卽印破只如不去不住印卽是不印卽是時蘆
陂長老出問某甲有銕牛之機請師不搭印穴曰慣釣鯨鯢澄巨浸却嗟蛙步泥沙蘆陂佇思穴喝曰長老何不進語蘆陂擬議穴打一拂子云還記得話頭麽試舉看蘆陂擬開口穴又打一拂子牧主曰信知佛法與王法一般穴曰太守見何道理主曰當斷不斷反受其亂穴便下座師以拂子召大衆云還會他祖師心印麽須知向風穴未開口已前
看破便見祖師心印七華八裂若在語下承當未免墮在印子上搭破面門蘆陂長老也甚奇特向句外一拶便道某甲有銕牛之機請師不搭印穴禪師乃八面受敵者豈拒一籌拋出自家本分鉗錘有時奪人不奪境有時奪境不奪人有時人境俱奪有時人境俱不奪當甚麽祭鬼神茶飯卽云慣釣鯨鯢澄巨浸却嗟蛙步泥沙可惜杜塞這一員戰
將直令無轉身吐氣却被觀者失聲道信知佛法與王法一般穴禪師到這裏收得江南又憂塞北便問太守見何道理主曰當斷不斷反受其亂穴便下座這箇下座又與尋常下座不同明眼者窺見便知有賞有罰有縱有奪牧主與蘆陂長老坐地安身可謂兩彩一賽全照單拈乃卓拄杖云不因楊得意曾識馬相如下座
除夕晚叅云松直棘曲鵠白烏玄頭頭顯現法法如然踏倒面前關坐斷腦後事灑灑落落這邊那畔無拘無束離見離聞森羅萬象獨露全提日月星辰洞明本有拈轉衲僧巴鼻恁麽也得不恁麽也得恁麽不恁麽總得一任皇風蕩蕩舜日輝輝金剛王劍鎮合乾坤古鑑軒轅照破狐膽說甚麽今宵臘月三十夜明辰正旦元朝現成公案一句又作麽生
道紅爐焰上飛花雪爆竹聲中優鉢開
史／地理／臨平安隱寺志／卷之五　弘宗演教傳／客師傳　附／慧空監院傳(P.15-1)..[明刻本]
東江子曰慧師嗣㳒曇輝輝嘗以客席主安隱整嚴宗律推為首座師又代監此剎俱有大功以非安隱本支不收屬籍而素菴養菴俱賛友公創寺尤為開林之佐詎可畧乎爰撰客師傳附于弘宗演教傳後
有賓師倡導之尊也夫適館授餐詩歌其美蘭如金斷易戒其和余之傳之正見楚材晉用以示至公毋我者邪
史／政書／明萬曆續文獻通考／學校考　凡七卷／卷之五十八　學校考四／聖裔　附四氏裔／五經博士考(P.3526)
魯子生元申華三子皆賢公行子之子燕遇元于道曰燕君何如元曰志卑志卑者輕物輕物者不求助苟不求助何能舉氐羗之虜也不憂其係也而憂其不焚也利
夫秋毫害靡國家然且為之幾為知計哉元生西與或人問答之言見孟子西生欽欽生生羨羨生遐遐生偉偉生樂前漢封都鄊侯樂生浼浼生旃旃生嘉嘉生寳寳生琰琰生漢末王莽篡逆耻仕遷豫章廬陵郡之吉陽鄉即今吉安府永豊縣遷鶯鄉地名睦坡也生闡闡生植植生燿燿生培培生德德生珣珣生渙渙生梓梓生勰勰生端端生鉉鉉生海海生橫橫生興興生隆隆生鈞鈞生謀謀生丞丞生珪珪生寬寬生莊莊生慶慶生禕駢禕生輝輝生四子崇鼎崇德崇鄴崇禎三子之後流離無踪惟崇德傳三代孫中行徙居古巷五代孫朝陽仍居睦坡次孫載陽徙居新陂是為龍
潭之祖傳十二代孫晞顏宋末為監察御史生雷順德裕巽申並仕元雷順為萬載縣尹德裕為翰林直學士巽申為應奉翰林文字德裕嘗建武城書院于龍潭地方自推賢者一人主領教事置有祭田百畝吳文正公澄為記德裕曾孫是為　國朝學士棨副使鼎傳生見充永豊縣學生員嵩袞兄弟等駢生耀遷居木塘耀生崇範唐拜太子洗馬東宮使崇範生延膺延膺生碩碩生承昌承昌生萬敵萬敵生公整公整生九思九思生文傑文傑生好古好古生尚忠尚忠生敬甫敬甫生元德元德生价翁价翁生汝霖汝霖生崇文崇文生利賓利賓生輔世輔佐輔志輔志生德冑曾氏題疏云利賓
生輔智輔智生德冑與兗志異德冑生奮用奮用生質粹
皇明正德間山東僉事錢宏訪得曾子之後一人於嘉祥深山中未請於　朝後竟湮沒嘉靖十二年吏部侍郎顧鼎臣奏　准訪求曾氏嫡派得嵩兗兄弟以生長南方不樂北徙惟質粹肯行後授質粹翰林院五經博士世襲
史／詔令奏議／南宮奏議／卷第二十／學校／授宗聖曾子裔孫曾質粹為博士(P.2-1)..[明嘉靖間鈐山堂刊本]
授宗聖曾子裔孫曾質粹為博士
該廵按江西監察御史陳褎據吉安府永豐縣民曾質粹狀告為嗣守先賢墳廟事查得嘉靖十四年四月内該本部看得吏部左侍郎兼翰林院學士顧鼎
臣奏稱顏孟二氏各得世襲翰林院博士一員以承祀事惟曾子之後不霑一命之榮一節為照曾子親受一貫為聖門之高弟獨聞大學得吾道之正傳垂世立教與顏子孟子同功謚號宗聖已並追崇然獨世嗣弗傳祀墓失守雖配聖有靈而象賢無主誠為闕典本官欲追求其後同於二氏子孫以作賔王家以主祀事實足以仰承　朝廷崇儒重道之盛心也但歷世久遠譜牒無傳若非精訪博求難免無偽冐之弊今去曾子之世上下千有餘年中間更歷變故子孫播越流寓豈無散而之四方者如南豐曾氏鞏
肇布兄弟並顯於宋其家乘以為出自曾子之後今其嫡子孫亦不知誰何合無仍行天下南北直隸十三布政司撫按衙門一體訪求務得其人具實聞奏但不許輕易起送前來以啟夤縁爭訟之端臣等竊惟聖賢之後神明所扶必得真流芳胤以承大賢之澤以應　聖天子之所敷求者矣等因覆題奉　聖旨是欽此到部看得江西布政司咨呈該提學副使徐階親詣永豐縣審據曾質粹送到譜結查得曾子十五代孫曾據不仕新莽遷居廬陵吉陽生子曾闡曾暘闡居吉陽暘徙處州闡後十一代曾丞生子
曾珪曾舊曾略珪仍居吉陽舊徙雲盖略徙撫州曾珪傳至曾孫慶生子曾偉曾駢偉生輝輝生後十二代孫曾晞顏晞顏生子曾雷順曾德裕曾巽申德裕曾孫棨為學士上距曾子五十四代駢生曾耀耀傳二十代即今曾質粹父曾奮用上距曾子共五十九代查看曾氏自遷江南而言居永豐者為嫡徙處州雲盖樂安者為支自永豐一而言出輝之後者為嫡出曾耀之後者為支輝後見有永豐縣廪膳生員曾高曾袞各文行脩若應勘合之求則合立嫡之法但曾高兄弟回稱生長南方不樂北徙惟質粹徃
來齊魯欣然肯行又結稱曾質粹譜系源流真正明白原係合族推舉讀書循理委無别項違碍應合起送承守宗聖祀事一節為照曾子學躋聖亞道本心傳三省功勤一貫妙悟立教當時有功後世歷稽前代具有追崇至我國　朝追謚宗聖加封郕國四配同享于孔子廟庭但顏孟子孫已蒙甄録之典顧曾子後裔未霑一命之榮先該掌詹事府事今輔臣顧鼎臣上請乞要詳訪其後該本部覆題廣行咨訪今據江西布政司咨呈前來臣等看得曾氏子孫在逆莽之時避難南徙居于吉安而永豐為嫡數傳至偉
而曾輝為正但曾輝之後見今有曾高曾袞兄弟二人皆文行脩各稱生長南方不欲北遷則曾耀之後唯曾質粹讀書循理又該彼處提學官勘查譜系明白鄉族共推既無别項違碍情由起送前來所據宗聖曾子之祀應合曾質粹繼承查有顏孟世襲事例相應一體授以博士之職以彰我　皇上重道崇儒之意興滅繼絕之仁其於教化非小補矣但恩命出自　朝廷臣等未敢擅便伏乞　聖明裁處嘉靖十八年二月初八日奉
聖旨曾質粹既勘係先儒曾子之後准照顏孟二氏
例授翰林院五經博士仍與世襲
史／職官／禮部志稿／卷八十一／祀法備考／嚴祀事／躬祀周天星辰(P.598-450-2)
躬祀周天星辰
洪武四年五月上躬祀周天星辰正殿設十壇中設周天星辰位中位用牛一羊一豕一太羹一和羹二餘九壇各用羊一豕一和羹二每壇籩豆各十簠簋各二酒
盞各三十爵一共設酒尊三帛十共一篚俱白色祝一前期齋如期日儀前祭一日中書丞相常服詣省牲所省牲祭日清晨皇帝服皮弁服就御位執事陪祀官各就位典儀贊迎神協律郎舉麾樂奏凝和之曲執事官斟酒於各壇第一行皇帝再拜陪祀官各皆再拜典儀唱奠帛行初獻禮皇帝詣盥洗位搢圭盥手出圭詣酒尊所司尊者舉羃酌泛齊司爵官以爵受酒捧帛官捧帛以俟皇帝詣周天星辰位位前協律郎舉麾奏保和之曲武功之舞皇帝跪搢圭奠帛獻爵出圭讀祝官取祝跪讀訖皇帝俯伏興平身復位再拜典儀唱行亞獻禮協律郎舉麾奏中和之曲文德之舞執事者斟酒於各壇第二行樂止皇帝再拜典儀唱行終獻禮協律郎舉麾奏肅和之曲文德之舞執事者斟酒於各壇第三行樂止皇帝再拜典儀贊飲福受胙皇帝詣飲福位跪搢圭執事者以福酒跪進皇帝受爵飲福酒以爵授執事者光祿卿以胙跪進皇帝受胙以授左右出圭俯伏
興平身再拜陪祀官俱再拜復位典儀唱徹豆協律郎舉麾奏雍和之曲樂止皇帝再拜陪祀官俱再拜讀祝官捧祝掌祭官捧帛饌各詣燎位典儀唱望燎皇帝詣望燎位各執事官捧帛祝饌置燎所舉火樂止太常寺卿奏禮畢其祝文曰維神布列周天各司舍度光燭于下人所瞻仰今季秋之時穹碧澄清萬象輝輝朕遵古典躬伸祭祀神其鑒知其樂章迎神云星辰垂象布列玄穹擇茲吉日祀禮是崇濯濯厥靈昭鑒我心謹候以迎庶幾來歆奠帛云靈馭蒞止有赫其威一念潛通幽明弗違有帛在筐物薄而微神其安留尚其享之初獻云神兮既留品物斯薦奉祀之初醴酒斯奠仰惟靈耀以享以歆何以侑觴樂奏八音亞獻云神既初享亞獻再升以酌醴齊仰薦于神洋洋在上式燕以寧庶表微衷交于神明終獻云神既再享終獻斯備不腆菲儀式將其意薦茲酒醴成我常祀神其顧歆永言樂只徹饌云祀事將畢神既歆止徹茲俎豆以成其禮惟神樂
欣無間始終樂音再作庶達微悰送神云三獻禮終九成樂作神人以和既燕且樂雲車風馭靈光昭灼瞻望以思邈彼寥廓望燎云神既享祀靈馭今還燎煙既升神帛斯焚巍巍霄漢倏焉以適惓惓予懷瞻望弗及
子／筆記／識小錄／卷二／崔魯華清宮詩(P.301)
崔魯華清宮詩
崔魯華清宮詩四首每各精練奇麗遠出李義山杜牧之上而散見於唐音及品彙漁隱叢話長安古志
中各載其一而己今並錄於此其一曰門橫金鎖閴無人落日秋聲渭水濱紅葉下山寒寂寂濕雲如夢雨如塵其二曰銀河漾漾月輝輝棲礙星邊織女磯橫玉叫雲天似水滿空霜霰不停飛其三曰障掩金雞蓄禍機翠華西拂蜀雲飛珠簾一閉朝元閣不見人歸見燕歸其四曰艸遮回磴絕鳴鑾雲樹深深碧殿寒明月自來還自去更無人倚玉闌干
子／筆記／松窗夢語／卷二／西遊紀(P.38)
自此入巫山，始為蜀界，而夔州、雲陽則版木商販之所聚也。自巴陽峽乘小舟，沿江而抵萬縣。復從陸行，盤旋山谷中水田村舍之間，竹木蕭疏，間以青石，石砌平坦，路甚清幽，入蜀以來僅見。且山氣清涼，非復沿江上下風景。將至蟠龍，遙見飛泉數十道從空而下，山崖草樹翠青，而泉白真如垂練。且兩山高峙，流泉平平低下，不知所從來。及登白兔亭，入蟠龍洞，洞口垂乳亂雜，稍入便暗，列炬以進，內有石筍、龍，約半里許，漸不可入，唯聞水從中出，而淵深莫測也。梁山、墊山以西，上一高山，名張沖土曹，甚為危峻。自此皆上下山坡，至鎮山始為平地。渡巴江為重慶城，城臨江而倚山。歷壁山、永川、榮昌、內江、資縣，皆面江流。而資陽之覺林寺在四圍山色之中，可以南眺大江。寺後有水月閣，遍植桂樹，樹甚高大，時正芳香可愛。自簡州詣龍泉，即蜀中會城。東門曰迎暉，橋曰濯錦。一里許，教場也。五里為靜居寺，寺左為宋潛溪墓。西門曰清遠，橋曰浣花。二「二」原作「三」，據鮑廷博鈔本及丁丙舊藏鈔本改。里為萬福寺，一路溪流自郫、灌來。南門曰中和，橋曰萬里。正南二里，為昭烈祠，坊曰「同伸大義」，中祀昭烈，而孔明、關、張配之。稍西為杜甫草堂，有子
美遺像，門遶浣花溪流。左為武侯祠，為青羊宮。宮甚宏麗，蜀府所建也。北門曰大安，橋曰駟門。一里為錦官驛，五里為玉局觀。城中為蜀王府，其富厚甲於諸王，以一省稅銀皆供蜀府，不輸天儲也。藩司在城西北，即昭烈建都舊址。所謂武丹山，今在司中。蜀城內外，平地僅四十里許，而四面皆高山。天色常陰翳，如晴明和煦、風朗氣清之日絕少，至若白日杲杲、明月輝輝，歲不數日，而月尤罕見，故云「蜀犬吠月」。氣候較煖，初春梅花落、柳葉舒、杏花爛漫「漫」原作「煖」，鮑廷博鈔本及丁丙舊藏鈔本作「熳」。按，爛漫，散亂貌。作「熳」係涉「爛」而誤。今徑改。，如江南暮春時矣。地多二麥，春仲大麥黃、小麥穗，皆早於江南月餘。民俗樸陋鄙俚，雖元旦燈夕，寂然無鼓吹，燈火不異平時。惟婦女簪花滿頭，稍著鮮麗。醜嫫出汲，赤泥塗，而頭上花不減也。內江、富順之交，有鹽井曰自流、新開，原非人工所鑿，而水自流出，汲之可以煎鹽。流甚大，利頗饒，多為勢家所擅。有油井，井水如油，僅可燃燈，不堪食。有火井，土人用竹筒引火氣煎鹽，一井可供十餘鍋，筒不焦，而所通鹽水輟沸，此理之難解者。鹽井在在有之，油井犍為縣有三處，火井在潼川西，地名雲臺，僅一處耳。自漵泛舟而東，沿江一路多魚。南溪大鯉，重至百斤，小者亦二三十斤。諸魚皆肥美可食，此會城所不及也。由江安、納溪以涉瀘，即武侯五月所渡。經黃艤、神山、為合江。合江以上，水猶澄清；以下，渾淖似黃河矣。既歷漢東、江津間，已為返棹，復抵重慶。夫蜀中皆山也，江流在兩山夾中，陡峻處江狹迅駛，開衍處江闊稍緩。面面青山，西望不見路所從來，東去亦不知水所自出，蓋千迴萬轉，始至三峽而下湘江出三峽不為湘江，此「湘江」疑有誤。也。時乘桃
花水發，放舟千里間，良一快遊。但舟制不佳，四櫓搖撼，板木皆動，舟中之人不能穩坐，況咿啞之聲聒耳，對面語不相聞，較他處舟航迥異。江流湍急，瞬息數十里，四顧山巒，不及凝眸瞻盼，倏忽已渺茫矣。因詠太白「千里江陵一日還」之句，乃實際語也。自川以北曰新都、漢州，曰中江、潼川，自鹽亭渡嘉陵江曰保寧。城南有錦屏山，不甚高，上多僧寺道院，又有振衣、長嘯、翠微、景杜、攬勝諸亭，一望城中煙火，俯視江上舟檣，良亦佳景。而蒼溪之羅方，則保寧絲綾貿易之所聚也。自柏林、龍潭踰梅嶺曰廣元，沿「沿」原作「滔」，據鮑廷博鈔本改。江而至沙河，再踰朝天「朝天」原作「明天」，按廣元北五十里有朝天嶺，作「明天」誤，今從鮑廷博鈔本改為「朝天」。、二郎嶺，皆設關，官軍防守。路甚險峻，「一夫當關，萬夫莫開」，豈即云此？又踰七盤關，關亦險甚，自此離蜀境矣。
子／醫家／壽養叢書／新刻錦身機要／大道修真捷要選仙指源篇(P.42-1)..[明胡文煥刻本]
大道修真捷要選仙指源篇
夫修煉金液大還丹者叅悟大道見性明心萬緣頓息方可修行若有絲毫片晌即不是也若修行人不悟大道金丹之要迷失真性坐守頑空任意多般有嚥月吞霞河車搬運以火燒臍吞津運氣按摩導引閉眼搖精盲修瞎煉終為下鬼行多傍門小法用盡精機四大分散只是精靈下鬼不能入聖超凡若修正法者叅悟大道不必多求一得永得一悟寸絲不掛內外貞曰實證實悟性命雙全方可下手修煉真性真
命吕祖師云只修煉丹不悟性此是修行第一病只悟祖性不修丹萬刼陰靈難入聖性命者是陰陽之祖天地之根人之一身得天地之中是萬神朝禮之宮左為性右為命是人一身之主宰便是真根蒂也
夫性者是丹丹者是神神者是道道者是心心者即性也非人之身中坎離肉心也此心與
天地同生日月並長陰陽未有此心先有是父母未生以前虛無之心也從今至古未曾有增有壞與
元始同其年老君齊其壽亘古至今朗耀虛空無邊際不沽南北與西東金丹一粒大如黍米輝輝獨露燦燦光明度人經云元始懸一寳珠大如黍米在空懸之中去地五丈即此意也在先天之心者謂之性萬體一珠無欠無餘行如掣電坐若太虛杳杳冥冥清清朗朗是一靈真性發之不毀散之不滅無中有象此乃是先天之神也一合意生落於母腹胎中體如嬰兒為之心也性命相連不能出戶九月胎全十月氣足子母分離各自乾坤以為氣質之性是謂全
體散滿六合一體萬殊日累月長六情相連眼觀心動耳聽神移此為耗散不全之體故要修煉修煉者性命乃太極在黃庭之中是也夫命者氣之精也嬰兒初在母腹中其臍與母氣相連母呼亦呼母吸亦吸氣足降生剪斷臍帶然後各自呼吸而受父母一點元氣落於下丹田中寄體於腎下丹田者前對臍後對腎居兩腎中間其形若連環廣一寸二分應天地十二月應日中十二時應四時八節應二十四氣應周天三百六十五度數四分度之一周圍
八竅應八卦二竅應乾坤上通泥丸下透湧泉傍六竅應震兌六卦以通六腑中間一竅第一神室玄關萬神都會之府萬神萬氣萬精皆聚於此竅是人身之主宰即真命也呼吸動靜乃玄關一竅又名爐竈每日進工煆煉內想不出外想不入萬緣放下更時時刻刻照顧保養神氣補滿三田一氣足方可坐關修煉陽神是也可不愼歟
夫修煉金丹者抱元守一修煉神丹守一者只守下丹田玄關一竅此是爐竈又名萬神都會
府每日行工存想只在下丹田諸氣歸根此處煆煉綿綿不絕時時守一保養純陽浩然之氣補足三田一身氣足方可坐三靜關而修煉神丹耳
夫金丹者乃人之身中□□真陽是也與
天地同出日月並明散則成氣聚則成丹此乃大道學人當自悟焉凡修煉全真者須明性命大徹大悟無所不通若不得真火煆煉道化不成片叚終為下鬼要坐三靜關不坐者三百日工夫不成陽神不現實要坐三靜關若坐三靜
關者避靜去處不聽雞犬之聲斷絕是非忘思息念一靈真性不去不來只存想心中黑氣下降落於爐𪔂此是添汞也次好腎中紅氣上升於爐𪔂之內萬氣𡚖爐真火煆煉滿爐紅氣氣中自有精氣神三者混合此是金丹也火候不差一心內守綿綿不絕三萬六千刻之工夫時時守𪔂爐修煉除修補外十箇月胎圓陽神自現正要保養胎嬰兒蒼老方可出戶不可遠離歩歩要小心自有證驗
子／醫家／神農本草經贊／附月令七十二候贊／二月／始電(P.8-2)..[清道光三十年粵東撫署刊印本]
始電　汲冢周書春分文同明堂月令仲春文同疏電陽光陽微則光不見陽氣盛以擊於陰其光乃見吕氏春秋仲春文同解激氣為電易通卦驗立夏電見釋名電殄也乍見則殄滅也說文電陰陽激耀也從雨申聲易稽覽圖陰陽和合為電輝輝也其光長
子／醫家／本草綱目／主治　凡二卷／第四卷／百病主治藥／耳(P.282)
【解鬱】[草部]柴胡去少陽鬱火，耳鳴、耳聾。連翹耳鳴輝輝焞焞，除少陽三焦火。香附卒聾，炒研，萊菔子湯下。牽牛疳氣耳聾，入猪腎煨食。栝樓根煮汁釀酒服，治聾。黃芩　黃連　龍膽　蘆薈　撫
芎　芍藥　木通　半夏　石菖蒲　薄荷　防風風熱鬱火耳鳴，諸流氣解鬱消風降火藥，皆可用也。[金石]生鐵熱甚耳聾，燒赤淬酒飲，仍以慈石塞耳。空青　白青[蟲獸]蠮螉并治聾。全蝎耳聾，酒服一錢，以聞水聲為效。烏鷄屎卒聾，同烏豆炒，投酒取汗為愈。
子／醫家／救荒本草／上卷　草部／上之前　葉可食／本草原有／藁本(P.19-2)..[明嘉靖四年刊本]
〔藁本〕

【藁本】一名鬼卿一名地新一名微莖生崇山山谷及西川河東兖州杭州今衛輝輝縣栲栳圈山谷間亦有之俗名山園荽
【圖】
苗高五七寸葉似芎藭葉細小又似園荽葉而稀踈莖比園荽莖頗硬直味辛微苦性溫微寒無毒惡䕡茹畏青箱子
【救飢】採嫩苗葉煠熟水浸淘净油塩調食
【治病】文具本草草部條下
子／雜家／夷門廣牘／神仙傳　晉‧葛洪／卷三／玉子(P.4-2)..[明萬曆周履靖輯刊]
玉子歷世眞仙體道通鑑卷十
說郛曰玉子者姓章名震南郡人也周幽王徵之不起
玉子者姓章名震南郡人也少學衆經周幽王徵之不出乃歎曰人生世間去生遠去死轉近矣但貪富貴不如養性命盡氣絕則死位為王侯金玉如山何益形為灰土乎獨有神仙度世可以無窮爾乃師桑子具受衆經乃別造一家之法著道書百有餘篇其術以務魁為主而精於五行之
【圖】
意演其微妙以養性治病消災散禍能起飄風伐屋折木作雷雨雲霧能以草芥瓦石為六畜龍虎立便成行分形為數百千人能步涉江海含水噴之皆成珠玉遂亦不變也或時閉氣不息擧之不起推之不動屈之不曲伸之不直百日數十日乃復起與弟子行各丸泥為馬與之皆令閉目須臾皆成大馬乘之一日行千里又能吐氣五色起數百丈飛鳥過指之卽墮地臨淵投符召魚鼈卽皆上岸又能使諸弟子擧眼卽見千里之物但不能久也其務魁時以器盛水著兩魁之間吹而噓之水上直有赤光輝輝起一二丈以此水治百病病在內者飲之在外者澡之皆便立愈後入崆峒山合丹白日昇天
子／雜家／說郛／卷四十五　錢氏私誌等／蜀檮杌／王衍／乾德／三年三月(P.27-1)..[上海涵芬樓排印本]
三年三月衍還至成都五月宣華苑成延袤十里有重光太清延昌會真之殿清和迎仙之宮降真蓬萊丹霞之亭土木之工窮極奢巧衍數于其中為長夜之飲嬪御雜坐舃履交錯嘗召嘉王宗壽赴宴宗壽因持杯諫衍宜以社稷為重毋為宴飲其言慷慨激切流涕衍有愧色佞臣潘在迎顧在珣韓昭等奏曰嘉王從來酒悲不足怪也乃相與諧謔戲笑衍命宮人李玉簫歌衍所撰宮詞送宗壽酒宗壽懼禍乃盡飲之在迎曰嘉王聞玉簫歌即飲請以玉簫賜之衍曰王必不納衍宮詞曰輝輝赫赫浮五雲宣華池上月華新月華如水浸宮殿有酒不醉真癡人宗壽字永年建之族子八月衍受道籙于苑中以杜光庭為傳真天師崇真館大學士
光庭字賓聖京兆杜陵人寓居處州方士見之謂曰此宗廟中寶玉大圭也與鄭雲叟應百篇舉不中入天台為道士僖宗召見賜紫衣出入禁中上表乞游成都隱青城山白雲溪卒于蜀年八十五顏貌如生眾以為尸解有文十餘卷皆本無為之旨九月詔置賢良方正博通經史明達吏理識洞兵機沉滯丘園五科令黃衣選人白衣舉人投策就試吏部考較十月以韓昭為吏部侍郎判三銓昭受賂徇私選人詣鼓院訴之又嘲曰嘉眉邛蜀侍郎骨肉導江青城侍郎親情果閬二州侍郎自留巴蓬集璧侍郎不惜衍召而問之昭曰此皆太后太妃國舅之親非臣之親衍默然昭字德華長安人衍北巡以為文思殿學士京師留守判官李台瑕云韓公凡事如僧剃髮無有寸長昭以便佞恩傾一時出入宮掖太妃愛其美風姿而專有辟陽之寵唐兵入蜀王宗弼與之有隙先捕而殺之梟其首金馬坊百姓皆溺之
子／類書／類書三才圖會／第二函　地理圖會／卷之一／北直隸輿圖(P.13-2)..[明萬曆37年王圻刻,崇禎年間王爾賓重修,清雍正乾隆間黃晟槐蔭草堂後印本]
大名之州一為開一百二十二里縣十附郭為元城三十八里外為大名一十九里為南樂四十二里為魏四十八里為淸豐四十二里為內黃三十四里
【圖】
為濬五十里為滑八十九里為東明一十九里開之屬為長垣一十八里其名魏郡漢陽平魏其山曰沙麓府城東曰洪洋開州曰愜大名曰大伾濬禹貢導河至于大伾卽此曰白馬滑曰秋頓丘廢縣帝嚳葬此其川曰漳河魏曰雕馬河大名曰沙河引漳河曰衞河自衞輝輝縣經濬縣內黃與淇漳滹沱合曰滑河滑曰淇水臨河廢縣源出林慮山歴濬縣入河黎水濬卽衞淇合流澶水頓丘廢縣伏流曰繁泉濮水開州卽莊子垂釣處繁水南樂湯水內黃
集／小說／韓湘子全傳／第三十回　香獐幸脫離水厄　　韓林齊證聖超凡(P.1019)
湘子道：「師父，他們既已吞丹脫換，則復職者該還原位，上昇者引列仙班，地行者閑游蓬島。只有弟子父親韓會，母親鄭氏尚隔幽扃，未曾拔度，不免有終天之恨。」呂師道：「一子昇仙，九族登天。汝父母自然脫離苦海，踏上蓮臺。只待王旨到來，便見分曉，不必多慮。」道猶未了，只見祥雲縹緲，瑞靄氤氳，鸞鶴盤旋，幢幡繚繞，半空中眾仙齊到。鍾師父雙手擎著玉旨，叫道：「爾等眾
仙聽宣玉旨。」旨云：
天仙者轉造化之權衡，握乾坤之樞紐。運神功于終旦，現旭日于深潭。水清金旺，天上之蟾朗星輝；鉛遇癸生，人間之萬物可煉。象帝之先，後天不老。茲爾韓湘，天關在義，地軸維心。行顛倒之法，搬六十四卦于陰符；持逆參之功，繞二十四氣于陽火。回七十二候之要津，攢歸胸內；奪三千六百之正氣，輻輳胎中。濟人利物，德益重而鬼神欽；煉己虛心，道愈高而龍虎伏。伊叔韓愈，原係捲簾大將貶降塵凡，今能省悟前緣，皈依大道。遵天地盈虛，精專運用；法庚甲圓缺，謹成仙派。竇氏、蘆英，以一念之妄，萌致罪愆之僽。及幸六根之清凈，無五毒之薰心。夙障既除，合還原位。湘子父韓會、母鄭氏，種善根于九代，積陰德于三生。子既登真，親宜拔度。速著豁無明沙界，登無礙天宮。雲陽子林圭，植慧根于天上，棄軒冕于塵寰。陰陽既濟，尸鬼消亡。水火互交，魂神卓越。張千、李萬，以無緣之濁骨，投有漏之凡胎。雖善靡麗于初生，實效忠誠于末路。潛修既盡，壽算遐增。著在卓韋山再修二紀，考核成功。獐兒悟毛殼之難終，冀長生之妙訣，守清閑于地上，享血食于峰嶺，已屬倖生，無容再計。但善根無盡，積累可以報成；業罪易消，更變允稱返。轍若能斷絕腥膻，剗削塵想，亦許紀功懋賞，引列仙班。閻浮之諸塵盡斷，煩惱不生；仙家之真樂非常，得大自在。爾眾欽哉，毋怠毋忽！宣旨已罷，眾仙頂禮謝恩，各歸本位。韓會、鄭氏魂魄來歸，英靈不昧。諸仙接引，得見韓湘。
初時慟哭難當，恨生前之不聚；既而歡喜無限，幸死後之重逢。有《青天歌》八闋紀其事：
真仙聚會瑤池上，仙樂和鳴鸞鳳降。鸞鳳雙飛下紫霄，仙鶴共舞仙童唱。
仙童唱歌歌太平，嘗得鶴算壽萬齡。瑞靄祥光滿天地，群仙會裏說長生。
長生自知微妙訣，幾番口開應難說。不妨泄漏這玄機，驚得虛空長吐舌。
舌端放出玉毫光，輝輝朗朗照十方。春風只在花稍上，何處園林不艷陽。
絕陽時節採靈苗，莫等中秋月色高。顛倒離男逢坎女，黃婆拍手喜相招。
相招相喚配陰陽，密雨濃雲入洞房。千載靈胎生個子，倒騎白鶴上穹蒼。
穹蒼灝氣罡風健，吹得右璇從左轉。三辰萬象總森羅，三界仙官朝玉殿。
玉殿金階列眾仙，蟠桃高捧獻華筵。仙酒仙花映仙果，長生不老億千年。
當下張千、李萬再轉人身，更回陽世二紀之後，方得成真。香獐道守山靈，遇師點化，元神不散，契合無生。因此所以，留傳下《第八洞神仙韓湘子十二度韓文公藍關記》。有詩以為證。詩云：
艷色即空花，　　浮生乃蕉殼。
良姻在佳偶，　　頃刻為單獨。
入仕欲榮身，　　須臾成黜辱。
合者離之始，　　樂者憂所伏。
愁恨僧衹長，　　歡榮剎那促。
覺悟因旁喻，　　迷執出當局。
膏明誘暗蛾，　　陽焱奔癡鹿。
貪為苦聚落，　　愛是悲林麓。
水蕩無明波，　　輪迴死生輻。
塵應甘露酒，　　垢待醍醐浴。
障要智燈燒，　　魔須慧劍戮。
外薰性易染，　　內戰心難衄。
既去誠莫追，　　將來幸前勗。
集／小說／新鐫全像通俗演義隋煬帝艷史／卷三／第十二回　　會花陰妥娘邀寵　　舞後庭麗華索詩(P.919)
卻說煬帝走出花陰，也不尋積珍院的舊路，看見隔河影紋院中燈火輝輝，便轉過了小橋，竟悄悄的走入院來。只見院主劉夫人與文安院狄夫人正在那裏呼盧飲酒。煬帝輕輕的走到面前，叫道：「二妃子這等快活，何不帶朕一飲？」二夫人看見是煬帝，慌忙起身迎住道：「聞陛下在積珍院與樊夫人受用，如何有高興到這冷落院來。」遂邀煬帝入座。煬帝纔走到座邊，狄夫人早看見煬帝素龍衣上有許多血痕，連忙上前拿起看時，只見血跡還是濕的，因笑道：「陛下這血痕來的有些古怪。」煬帝嘻嘻的笑道：「有甚古怪？」劉夫人也扯起來看看道：「我說陛下如何肯來，原來有這樣喜事。」煬帝又笑道：「有何喜事，要妃子這等猜疑？」狄夫人道：「陛下替那個宮人破瓜，說明了，妾等好會
齊各院，與陛下賀喜。」煬帝也不答應，只是嘻嘻的哂笑。劉夫人道：「陛下料不肯說，且看熱酒來與陛下扶頭。明日奏知皇后，自有人來盤問。」須臾眾美人斟上酒來，大家說一回，笑一會。煬帝因心下快活，放量痛飲，不覺爛醉。劉夫人遂扶入後院宿了。
集／小說／繡像金瓶梅詞話／第六十六回　翟管家寄書致賻　黃真人煉度薦亡(P.507)
第六十六回　翟管家寄書致賻　黃真人煉度薦亡
「八面明窗次第開，　　佇看環珮下瑤臺，
閨門春色連新柳，　　嶺角寒杏帶早梅；
影動梅梢明月上，　　風敲竹徑故人來，
佳人留下鴛鴦錦，　　都付東君仔細裁。」
話說西門慶那日陪吳大舅、應伯爵等飲酒中間，因問韓道國：「客夥中標船幾時起身？咱好收拾打包。」韓道國道：「昨日有人來會，也只在二十四日開船。」西門慶道：「過了二十念經，打包便了。」伯爵問：「這遭起身，那兩位去？」西門慶道：「三個人都去。明年先打發崔大哥押一船杭州貨來，他與來保還往江下五處，置買些布貨來發賣。家中段貨紬錦，都還有哩。」伯爵道：「哥主張極妙，常言道：要的般般有，纔是買賣。」說畢，已至起更時分。吳大舅起身說：「姐夫，你連日辛苦，俺每酒已勾了。告回，你可歇息歇息。」西門慶不肯，還要留住，令小優兒奉酒唱曲，每人吃三鍾，纔放出門。西門慶賞了小優四人六錢銀子。再三不敢接，說：「宋爺出票，叫小的每來，官身如何敢受老爺重賞？」西門慶道：「雖然官差，此是我賞你，怕怎的！」四人方磕頭領去，不在話下。西門慶便歸後邊歇去了。次日早起往衙門中去。早有玉皇廟
吳道官差了一個徒弟，兩名鋪排來，在大廳上鋪設壇場，上安三清四御，中安太乙救苦天尊，兩邊東嶽酆都，下列十王九幽，冥曹幽壤，監壇神虎二大元帥，桓、劉、吳、魯四大天君，太陰神后，七真玉女，倒真懸司，提魂攝魄，一十七員神將。內外壇場，鋪設的齊齊整整；香花燈燭，擺列的燦燦輝輝。爐中都焚百合名香，周圍高懸弔挂，經筵羅列，幕走銷金，法鼓高張架，彩雲鶴旋繞。西門慶來家看見，心中大喜。打發徒弟鋪排齋食吃了，回廟中去了。隨即令溫秀才寫帖兒，請喬大戶、吳大舅、吳二舅、花大舅、沈姨夫、孟二舅、應伯爵、謝希大、常時節、吳舜臣許多親眷，并堂客，明日念經。家中廚役落作治辦齋供，不題。次日五更，道眾皆挨門進城，到於西門慶家，叫開門，進入經壇內，明起燈燭，沐手焚香，打動响樂，諷誦諸經，敷演生神玉章。鋪排大門首挂起長旛，懸弔榜文，兩邊黃紙門對一聯，大書：
「東極垂慈，仙識乘晨而超登紫府；南丹赦罪，淨魄受煉而逕上朱陵。」
榜上寫著：
「大宋國山東平府清河縣某坊居住，奉
道追修孝夫信官西門慶，合家孝眷人等，即日皈誠，上干慈造，意者伏為室人李氏之靈，存日陽年二十七歲，元命辛未相正月十五日午時受生，大限於政和七年九月十七日丑時分身故。伏以伉儷情深，嘆鳳鸞之先別；閨門月冷，嗟琴瑟以斷鳴。徒追悼以何堪，憶音容而緬想。光陰易逝，五七俄臨。欲援幽魂，敬陳丹悃。謹以今月二十日伏延官道，爰就孝居，建盟真煉度齋壇，庸頒玉簡；演九轉生神寶範，奏啟琅函。迓獅馭以垂光，金燈破暗；降龍章而滅罪，鐵柱停酸。爰至深宵，度綵橋而鳴玉珮；頻飡沆瀣，登碧
落而謁金真。伏願玉陛垂慈，青宮降鑒。廣覃惻隱之仁，大賜提撕之力。亡魂早超逍遙之境，滯爽咸登極樂之天。存歿眷屬，均沐休祥。愿親人等，同登道岸。凡預薦修，悉希元化，故榜。　政和年月日榜。　上清大洞經籙，九天金闕大夫，神霄玉府上筆判雷霆諸司府院事，清微弘道，體玄養素，崇教高士，領太乙宮提點皇壇知磬，兼管天下道教事，高功黃元白奉行。」
大廳經壇，懸挂齋題二十字，大書：「青玄救苦，頒符告簡，五七轉經，水火煉度，薦揚齋壇。」即日黃真人穿大紅，坐牙轎，繫金帶，左右圍隨，儀從喧喝，次日高方到。吳道官率眾接至壇所，行畢禮，然後西門慶著素衣絰巾拜見。遞茶畢，洞案傍邊，安設經筵法席，大紅銷金卓幃，粧花椅褥。二道童侍立左右。黃真人儀偉容貌，戴王冠，韜以烏紗，穿大紅斗牛衣服，靸烏履。登文書之時，西門慶備金段一疋僉字，登壇之時，換了九陽雷巾，大紅金雲白鶴法氅，與袖飛鬣，腳下白綾軟襪，朱紅登雲朝舄，朝外建天地亭，張兩把金傘蓋。金童揚煙，玉女散花，執幢捧節，監壇神將，三界符使，四直功曹，城隍社令，土地祇迎，無不畢陳。高功香案上列五式天皇號令，召雷皂纛，天蓬玉尺七星寶劍，淨水法盂。先是表白宣畢齊意，齋官沐手上香詞懺，二人飄手爐，向外三信禮召請。然後高功擊令焚香，蕩穢淨壇，飛符召將，關發一應文書符命，啟奏三天，告盟十地。三獻禮畢，打動音樂，化財行香。西門慶與陳經濟執手爐跟隨，排軍喝路，前後四把銷金傘，三對纓絡挑搭。孝眷列於大門首，孤魂棚建於街上。場飯淨供，委付四名排軍看守。行香回來，安請監齋壇已畢，在捲棚擺齋。那日各親友街鄰夥計，送茶者絡繹不絕。西門慶悉令玳安、王經收記，打發回盒人銀錢。早辰開啟，請三寶證盟，頒告符簡，破嶽召亡。又動音樂往李
瓶兒靈前攝召引魂，朝參玉陛，傍設几筵，聞經悟道。高功搭高座，演九天生神經，焚燒太乙東嶽酆都十王，冠帔雲馭。午朝高功冠裳步罡踏斗，拜進朱表，逕達東極青宮，遣差神將，飛下羅酆。原來黃真人年約三旬，儀表非常。粧束起來，午朝拜表，儼然就是個活神仙。端的生成模樣？但見：
「星冠攢玉葉，鶴氅縷金霞。神清似長江皓月，貌古如太華喬松。踏罡朱履步丹霄，步虛琅函浮瑞氣。長髯廣顙，修行到無漏之天；皓齒明眸，佩籙掌五雷之令。三島十洲，存性到洞天福地；出神游高，抬沆瀣靜裡朝元。三更步月鸞聲遠，萬里乘雲鶴背高。就是都仙太史臨凡世，廣惠真人降下方。」
拜了表文，吳道官當壇頒生天寶籙神虎玉劄。行畢午香，回來捲棚內擺齋。黃真人前，大卓面定勝。吳道官等稍加差小。其餘散眾，俱平頭卓席。黃真人、吳道官皆襯段尺頭，四對披花，四疋絲紬，散眾各布一疋。卓面俱令人抬送廟中，散眾各有手下徒弟收入箱中，不必細說，吃畢午齋，謝了西門慶，都往花園各亭臺洞內遊玩散食去了。一面收下家火，從新擺上下卓齋饌上、來請吳大舅等眾親朋夥計來吃。正吃之間，忽報東京翟爺那裡差人來下書。西門慶即出到廳上，請來人進入。只見是府前承差幹辦，青衣窄袴，萬字頭巾，乾黃靴，全付弓箭，向前施禮。西門慶答還下禮，那人向身邊取出書來，遞上書，內封折賻儀銀十兩。問來人上姓，那人道：「小人姓王名玉，蒙翟爺差遣送此書來。不知老爹這邊有喪事，安老爹有書到京纔知道。」西門慶問道：「你安老爹書幾時到來？」那人說：「安老爹書十月纔到京。因催皇木一年已滿，陞都水司郎中。如今又奉敕修理河道，直到工完回京。」西門慶問了一遍，即令來保廂房中管待齋飯，分付明日
來討回書。那人問：「韓老爹在那裡住？宅內稍信在此。小的見了還要趕往東平符下書去。」西門慶即喚出韓道國來見那人。陪吃齋食畢，同往家中去了。西門慶拆看書中之意，於是乘著喜歡，將書拿到捲棚內，教溫秀才看，說：「你照此修一封回書答他，就稍寄十方縐紗汗巾，十方綾汗巾，十副揀金挑牙，十個烏金酒杯，作回奉之禮。他明日就來取回書。」溫秀才接過書來觀看，其書曰：
「寓京都眷生翟謙頓首，書奉
即擢大錦堂西門四泉親家大人門下：自京邸執手話別之後，未得從容相，心甚歉然。其領教之意，生已與家
老爹前悉陳之矣。邇者因安鳳山書到，方知老親家有鼓盆之
嘆，但不能一弔為悵，奈何！奈何！伏望以禮節哀可也。外具賻儀，少表微忱，希莞納。又仰貴任榮修德政，舉民有五袴之歌，境內有三留之譽。今歲考績，必有甄陞。昨日神運都功兩次工上，生已對　老爹說了，安上親家名字。工完題奏，必有恩典，親家必有掌刑之喜。夏大人年終類本，必轉京堂，指揮列銜矣。謹此預報，伏惟高照不宣。」
附云：
「此書可自省覽，不可使聞之於渠。謹密！謹密！」
又云：
「楊老爹前月二十九日卒於獄。」
下書：
「冬上澣具。」
卻說溫秀才看畢，纔待袖，早被應伯爵取過來觀看了一遍，還付與溫秀才收了，說道：「老先生把回書千萬加意做好些，翟公府中人才極多，休要教他笑話。」溫秀才道：「貂不足，狗尾續。學生匪才，焉能在班門中弄大斧？不過乎塞責而已。」西門慶道：「老先生他自有個主意，你這狗才曉的甚麼？」須臾，吃罷午齋，西門慶分付來興兒打發齋饌，送各親眷街鄰。又使玳安回院中李桂姐、吳銀兒、鄭愛月兒、韓釧兒、洪四兒、齊香兒六家香儀人情禮去，每家還答一疋大布、一兩銀子。後晌就叫李銘、吳惠、鄭奉三個小優兒伺候。良久，道眾陞壇發擂，上朝拜懺觀燈，解壇送聖，天色漸晚。及比設了醮，就有起更天氣。門外花大舅被西門慶留下，已不去了。喬大戶、沈姨夫、孟二舅告辭兒回家。止有吳大舅、二舅、應伯爵、謝希大、溫秀才、常時節并眾夥計在此，晚夕觀看水火煉度，就在大廳棚內搭高座、扎綵橋、安設水池火沼，放擺斛食。李瓶兒靈位，另有几筵幃幕，供獻齊整。傍邊一首魂旛，一首紅旛，一首黃旛，上書：「制魔保舉受煉南宮」，先是道眾音樂兩邊列坐，持節捧盂劍，四個道童侍立法座兩邊。黃真人頭戴黃金降魔冠，身披絳絹雲霞衣，登高座，口中念念有詞。音樂止，二人執手爐宣偈云：
「太乙慈尊降駕臨，　　夜壑幽關次第開，
童子雙雙前引導，　　死魂受煉步雲階。」
黃真人薰沐焚香，念曰：
「伏以玄皇闡教，廣開度於冥途；正一垂科，俾煉形而昇舉。恩沾幽爽，澤被飢噓。謹運真香，志誠上請：東極宮中大慈仁者，尋聲赴感太乙救苦天尊，青玄九陽上帝，十方
救苦諸大真人，天仙、地仙，三界官屬，五岳十洲，水府羅酆聖眾，仗此真香，來臨法會。伏望獅座浮空，龍旂耀日。空青枝酒頻除熱惱；甘露食味，廣濟孤噓。今則暫供儿告頒符命，九幽滅罪，罷對停毆。切以人處塵凡，日縈俗務。不知有死，惟欲貪生。鮮能種於善根，多隨入於惡趣。昏迷弗省，恣慾貪嗔。將謂自己長存，豈信無常易到。一朝傾逝，萬事皆空。業障纏身，冥司受苦。今奉道伏為亡過室人李氏靈魂，一棄塵緣，久淪長夜。若非薦拔於愆辜，必致難逃於苦報。恭惟天尊，號隆億劫，氣應九陽。秉好生之仁，救尋聲之苦。洒甘露而普滋群類，放瑞光而遍燭昏衢。命三官寬考較之條，詔十殿閣推研之筆。開囚釋禁，宥過解冤。各隨符使，盡出幽關。咸令登火池之沼，悉蕩滌黃華之形。凡得更生，俱歸道岸。」
高功念五廚經，變食神咒，散法食：
「聞天浮九炁，九炁出乎太空之先；地凝九幽，九幽欝於重陰之壘。九炁列正，萬物並受生成，所以為天地之根，各受生於胞胎，賴三光而育養。人之有死壞者，皆所以不能受其形，保其神，貴其炁，固其根，離其本真耳。若得還生，須得濯形於太陰，煉質於太陽，復受九炁凝合，三元結成胞，乃可成形。匪伏太上之金科，玄元之秘旨，豈可開度幽魂，全形復體，駕景朝元，制魔保舉。靈寶煉形真符，謹當宣奏。」
「太微迴黃旗，　　無英命靈旛，
攝召長夜府，　　開度受生魂。」
道眾先將魂旛安於水池內，焚結靈符，換紅旛。次於火沼內，焚欝儀府，換黃旛。高功念：「
天一生水，地二生火；水火交煉，乃成真形。」煉度畢，請神主冠帔，步金橋，朝參玉陛，皈依二寶。朝玉清，眾舉五供養：
「道中尊玉清，王溟滓無光。包梵炁萬象，森羅一忝珠。死魂受煉，受煉超仙界。」
朝上清五供養：
「經中尊上清，主赤明開圖。推運極元綱，流演洞渺溟。死魂受煉，受煉超仙界。」
朝太清五供養：
「師中尊太清主，道包天地玄元始，歷劫度苦出迷魂。死魂受煉，受煉超仙界。」
高功曰：「既受三皈，當宣九戒：
第一戒者，敬讓，孝養父母。　　第二戒者，克勤，忠於君王。
第三戒者，不殺，慈救眾生。　　第四戒者，不淫，正身處物。
第五戒者，不盜，推義損己。　　第六戒者，不嗔，兇怒凌人。
第七戒者，不詐，諂賊害善。　　第八戒者，不驕，傲忽至真。
第九戒者，不二，奉戒專一。　　汝當諦聽，戒之！戒之！」
九戒畢，道眾舉音樂，宣念符命，并十類孤魂，挂金索：
「大慈仁者，救苦青玄帝。獅座浮空，妙化成神力。清淨斛食，示現焦面鬼。注界孤魂，來受甘露味！」
「北戰南征，貫甲披袍士。捨死忘生，報效於國家。砲响一聲，身臥沙場裡。陣亡孤魂，來受甘露味！」
「好兒好女，與人為奴俾。暮打朝喝，衣不遮身體。逐趕出門，纏臥長街內。饑死孤魂，來受甘露味！」
「坐賈行商，僧道雲遊士。動歲經年，在外尋衣食。病疾臨身，旅店無依倚。客死孤魂，來受甘露味！」
「鬥惡爭強，枷鎖囹圄閉。斬絞凌遲，身喪長街裡。律有明條，犯了王法罪。刑死孤魂，來受甘露味！」
「宿世冤仇，今世來相會。暗計陰謀，毒藥攛腸胃。九竅生煙，喪了身和體。藥死孤魂，來受甘露味！」
「乳哺三年，父母恩難極。十月懷胎，坐草臨盆際。性命懸絲，子母歸陰世。產死孤魂，來受甘露味！」
「急難顛危，受忍難迴避。私債官錢，逐日來催逼。自刎懸梁，斷了三寸氣。屈死孤魂，來受甘露味！」
「久病淹纏，氣蠱癱癆類。疥癬痍瘡，遍體膿腥氣。菽水無親，醫藥無調治。病死孤魂，來受甘露味！」
「巨浪風濤，洪水滔天至。纜斷舟沉，身喪長江裡。回首家鄉，無人稍書寄。溺死孤魂，來受甘露味！」
「回祿風煙，一時難迴避。猛火無情，燒燬身和體。爛額焦頭，死作煙薰鬼。焚死孤魂，來受甘露味！」

「附木精邪，無主魍魎輩，鱗介飛潛，莫不回生意。太上慈悲，廣垂方便澤。十類孤魂，來受甘露味！」
煉度已畢，黃真人下高座。道眾音樂，送至門外。化財焚燒箱庫回來，齋功圓滿。道眾都換了冠服，鋪排收捲道像。西門慶又早大廳上畫燭齊明，酒筵羅列。三個小優彈唱，眾親友都在堂前。西門慶先與黃真人把盞，左右捧著一疋天青雲鶴金段，一疋色段，十兩白銀，叩首四拜道：「亡室今日已賴我師經功救拔，得遂超生，均感不淺！微禮聊表寸心。」黃真人道：「小道謬參冠裳，濫膺玄教，有何德以達人天？皆賴大人一誠感格，而尊夫人已駕景朝元矣。此禮若受，實為赧顏！」西門慶道：「此禮甚薄，有褻真人，伏乞笑納。」黃真人方令小童收了。西門慶遞了真人酒，又與吳道官把盞，乃一疋金段，伍兩白銀，又是十兩經資。吳道官只受了經資，餘者不肯受，說：「小道自恁效勞，誦經追拔夫人往生仙界，以盡其心。受此經資，尚為不可，又豈當此盛禮乎？」西門慶道：「師父差矣。真人掌壇，其一應文檢法事，皆乃師父費心。此禮當與師父酬勞，何為不可？」吳道官不得已，方領下，再三致謝。西門慶與道眾遞酒已畢，然後吳大舅、應伯爵等上來，與西門慶散福遞酒。吳大舅把盞，伯爵執壺，謝希大捧菜，一齊跪下，伯爵道：「兄為嫂子今日做此好事，請得真人在此，又是吳師父費心，方纔化財，見嫂子頭戴鳳冠，身穿素衣，手執羽扇，騎著白鶴，望空騰雲而去。此賴真人追薦之力，哥的虔心，嫂子的造化，連我好不快活！」于是蒲斟一盃，送與西門慶。西門慶道：「多蒙列位，連日勞神。言謝不盡，何敢當此盛意？」說畢，一飲而盡。伯爵又斟一盞說：「哥吃酒，吃個雙盃，不要吃單盃。」希大慌忙遞一筯菜來吃了。西門慶回敬眾人畢，安席坐下。小優兒彈唱起來，廚役上來割道。當夜在席前
，猜拳行令，品竹彈絲，直吃到二更時分，西門慶已帶半酣，眾人方作辭起身而去。西門慶進來，賞小優兒三錢銀子，往後邊去了。正是：
「人生有酒須當醉，　　一滴何曾到九泉？」
有詩為證：
「百年方誓日，　　一夕竟為雲，
飛鳳金鋼落，　　翔鸞寶鏡分；
超生空自喜，　　長恨不勝情，
盃物頻頻飲，　　愁懷且暫清。」
畢竟不知後項如何，且聽下回分解：
集／小說／型世言／卷之十／第四十回　　陳御史錯認仙姑　張真人立辨猴詐(P.640)
真人略略有些叱之聲，只見空中已閃一天神：
頭戴束髮冠，金光耀日；身穿羅袍，彩色飄霞。威風凜凜似哪吒，怪物見時驚怕。
天師道：「河間有一妖猿為祟，汝往擒之。」天神喏喏連聲而去。此時白猿還作個老婦在欽家譚休說咎，不堤妨天神半風半霧徑趕入來，一把抓住，不及舒展。這一會倒叫陳御史不安，道：「此帕出一老婦人，他在河間也未嘗為害，不意真人以此督過！」須臾，早聽得一聲響亮，半空中墜下一個物
件來：
兩眼輝輝噴火光，　　一身雪色起寒芒。
看來不是人間物，　　疑是遐方貢白狼。
睜兩眼道：「騮山害我。」又道：「騮山救我。」望天師，只是叩頭，說：「小畜自劉伯溫軍師釋放，便已改過自新，並不敢再行作惡，求天師饒命！」陳御史也立起身，為他討饒道：「若真人今日殺他，是他就學生求福，反因學生得禍了。」真人道：「人禽路殊，此怪以猴而混于人中，恣言休咎，漏泄天機。今復欲漏下官之印，其意叵測。就是今日下官欲為大人赦之，他前日乞命于劉伯溫時，已有誓在先，天不肯赦了。」言尚未已，忽聽一聲霹靂，起自天半，屋宇都震，白猴頭顱粉碎，已死于階下。
山鬼技有限，　　浪敢肆炫惑。
唯餘不死魂，　　矻矻空林哭。
細看綾帕，果是一白猴皮。陳御史命從人葬此猴。後至河間，欽仰樓來見，問及，道：「一日旋風忽起，捲入室中，已不見聖姑，想是仙去了。」問他日期，正是拜天師這日。就此見張真人的道法世傳，果能攝伏妖邪。這妖邪不揣自己力量，妄行希冀，適足以殺其軀而已矣。
雨侯曰：為惡不悛，巧思弄人，用計雖深，能惑明眼人哉？只自取殺身之禍耳。予敢以告沐猴而冠者。
集／別集／內臺集／卷之二　雜詩２／奉賀序菴閣老新居(P.19-2)..[明嘉靖六年(1532)刊本]
奉賀序菴閣老新居
去天尺咫三台府退食時常望　紫微樓館輝輝承日月池臺冉冉映雲霏衞公醉臥平泉石裴相春閒綠野扉何似瀛西老仙客延賢開閣盡朱衣
集／戲劇／永樂大典戲文／卷之一萬三千九百九十一　戲　戲文二十七　張協狀元(P.13-2)
張協狀元題目　張秀才應舉往長安。王貧女古廟受飢寒。呆小二村調風月。莽強人大鬧五雞山。
末白　水調歌頭。　韶華催白髮。光景改朱容。人生浮世。渾如萍梗逐東西。陌上爭紅鬬紫。牕外鶯啼燕語。花落滿庭空。世態只如此。何用苦匆匆。　但咱門雖裔摠皆通。彈絲品竹。那堪詠月與嘲風。苦會插科使砌。何吝搽灰抹土。歌笑滿堂中。一似長江千尺浪。別是一家風。
再白　暫息喧譁。略停笑語。試看別樣門庭。教坊格範。緋綠可仝聲。酧酢詞源諢砌聽。談論四座皆驚。渾不比乍生後學。謾自逞虛名。狀元張叶傳前回曾演。汝輩搬成。這番書會。要奪魁名。占斷東甌盛事。諸宮調唱。
出來因廝羅響。賢門雅靜。仔細說教聽。
唱　鳳時春。　張叶詩書遍歷。困故鄉功名未遂。欲占春圍登科舉。暫別爹娘獨自離鄉里。
白　看的世上萬般俱下品。思量惟有讀書高。若論張叶家住西川城都府。兀誰不識此人。兀誰不敬重此人。真個此人朝經暮史。晝覽夜習。口不絕吟。手不停披。正是煉藥爐中無宿火。讀書窗下有殘燈。忽一日堂前啟覆爹媽。今年大比之年。你兒欲待上朝應舉。覓些盤費之資。前路支用。爹娘不聽這句話。萬事俱休。才聽此一句話。托地兩行淚下。孩兒道十載學成文武藝。今年貨與帝王家。欲改換門閭。報答雙親。何須下淚。
唱　小重山。　前時一夢斷人腸。教我暗思量。平日不曾為宦旅。憂患怎生當。
白　孩兒覆爹媽。自古道一更思。二更想。三更是夢。大凡情性不拘。夢幻非實。大底死生由命。富貴在天。何苦憂慮。爹娘見兒苦苦要去。不免與它數兩金銀以作盤纏。再三叮囑孩兒道。未晚先投宿。雞鳴始過關。逢橋須下馬。有渡莫爭先。孩兒領爹娘慈旨。目即離去。
唱　浪淘沙。迤離鄉關。回首望家。白雲直下。把淚偷彈。極目荒郊無旅店。只聽得流水潺潺。
白　話休絮煩。那一日正行之次。自覺心兒里悶。在家春不知耕。秋不知收。真個嬌妳妳也。每日詩書為伴侶。筆硯作生涯。在路平地尚可。那堪頓著一座高山。名做五磯山。怎見得山高巍
巍侵碧漢。望望入青天。鴻鵠飛不過。猿狖怕扳緣。稜稜層層。奈人行烏道。齁齁。為藤柱須尖。人皆平地上。我獨出云登。雖然未赴瑤池宴。也教人道散神仙。野猿啼子。遠聞咽咽嗚嗚。落葉辭柯。近覩得撲撲簌簌。前無旅店。後無人家。
唱　犯思園　刮地朔風柳絮飄。山高無旅店景蕭條。跧何處過今宵。思量只恁地路迢遙。
白　道猶未了。只見怪風浙浙。蘆葉飄飄。野鳥驚呼。山猿爭叫。只見一個猛獸金睛閃爍。尤如兩顆銅鈴。錦體斑斕。好若半園霞綺。一副牙如排利刃。十八爪密布鋼鈎。跳出林浪之中。直奔草徑之上。唬得張叶三魂不附體。七魄漸離身。仆然倒地。霎時間只聽得鞋履響。腳步鳴。張叶抬頭一看。不是猛獸。是個人。如何打扮虎皮磕腦。虎皮袍。兩眼光輝。志氣號使留下金珠。饒你命。你還不肯不相饒。
末介唱　遶池游　張叶拜啟。念是讀書輩。往長安擬欲應舉。些少裹足。路途里。欲得支費。望周全。不須劫去。
白　強人不管它說。怒從心上起。惡向膽邊生。左手捽住張叶頭稍。右手扯住一把光霍霍冷搜搜鼠尾樣刀。番過刀背去張叶左肋上劈。右肋上打。打得它大痛無聲。奪去查果金珠。那時張叶性分如何。慈鴉共喜鵲同枝。吉凶事全然未保。似恁唱說諸宮調。何如把此話文敷演後行腳色。力齊鼓兒。饒個攛掇末泥色。饒個踏塲。
生上白　訛未
眾
喏生　勞得謝送道呵。
眾　相煩那子弟。
生　後行子弟饒個燭影搖紅斷送。
眾　動樂器。
生踏塲調數生白　望江南。　多忔戲。本事實風騷。使拍超烘非樂事。築球打彈謾徒勞。沒意品笙簫。諳諢砌。酢酢仗歌謠。出入須還詩斷送。中間惟有笑偏饒。教看眾樂醄醄。
唱　適來聽得一派樂聲。不知誰家調弄。
眾　燭影搖紅。
生　暫借軋色。
眾有生唱　罷學個張狀元似像。
眾　謝了。
生　畫堂悄。最堪宴樂。綉簾垂。隔斷春風。波艷艷盃行泛綠。夜深深燭影搖紅。
眾應生唱　燭影搖紅。　燭影搖紅。最宜浮浪多。忔戲精奇古怪事。堪觀編撰於中美。真個梨園院體論恢諧。除師怎比九山書會。近目翻騰。別是風味一個。
若　抹上搽灰。趍鎗出沒人皆喜。況兼滿坐盡明公。曾見從來底。此段新奇差異。更詞源移宮換羽。大家雅靜。人眼難瞞。與我分個令利。
白　祖來張叶居西川。數年書卷雞牕前。有意皇朝輔明主。風雲未際何懨懨。一寸筆頭爛今古。時復壁上飛雲煙。功名富貴人之欲。信智萬事由蒼天。張叶夜來一夢不祥。試尋幾個朋友扣它則個。
末淨　呾出。
淨有個白　拜揖
末　一出來便開放大口。尊兄先行。
生　仁兄先行。
淨　契兄先行。
生末　依次而行。
生　噯休訝。男兒未際時。困龍必有到天期。十年牕下無人問。一舉成名天下知。小子亂談。
末噯淨　尊兄也噯。
末　可知。是件人之所欲。
末噯末　這噯卻與
貪字不同。
末噯淨又噯末　也得詩書未必困男兒。飽學應須折桂枝。一舉首登龍虎榜。十年身到鳳凰池。小子亂談。
淨　尊兄開談了。
末　亂道。
淨　尊兄也開談了。
生　亂道。
淨　小子正是潭。正是潭。
末　到來這里打扙鼓。
淨喓末　喫得多少。便飽了。
淨　昨夜燈前正讀書。
末　奇哉。
淨　讀書直讀到雞鳴。
末　一夜睡不著。
淨　外面囉唣。
末　莫是捷來。
淨　不是外面囉唣。開門看。
末　見甚底。
淨　老鼠拖個馱貓兒。
末　只見貓兒拖老鼠。
淨　老鼠拖貓兒。
三合末爭淨　笑韻腳難押。胡亂便了。
末　杜工部後代。
生　尊兄高經。
淨　小子詩賦。
末　默記得一部韻略。
淨　韻略有甚難。一東二冬。
末　三和四。
淨　三文醬。四文蔥。
末　那得是市賣帳。
生卑　人夜來俄得一夢。
淨　小子最快說夢。又會解夢。
末　不知尊兄夢見甚底。
生　夜來夢見兩山之間。俄逢一虎。傷卻左肱。又傷外股。似虎又如人。如人又似虎。
淨　惜乎尊兄正夢之間。獨自了。
末　如何。
淨　若與子路同行。一拳一踢打未著。介
末　我卻不是大虫。你也不是子路。
淨　這夢小子員不得。
末　法糊消食藥。
淨　見說府衙前有個員夢先生。只是請它過來問它仔細。
生　尊兄說得是。
淨　明朝請過李巡來。
生　造物何常困秀才。
末　萬事不由人計較。
合　算來都是命安排。
末淨下生唱　粉蝶兒。　徐步花衢。只得回家扣雙親看如何底。
外　作公出接。草堂中。聽得鞋履響。是孩兒來至。你
讀書莫學浪兒門一輩。
白　爹爹共惟萬福。
外　讀書破萬卷。下筆如有神。道亨則光濟天下。道不亨則獨善一身。汝朝經暮史。晝讀夜習。然後可言其命。時日未至。曲珠無係蟻之能。運限通時。直鈎有取魚之望。
生唱　千秋歲　論詩書緩視。微吟處。真個得趣。
外　黃榜將傳。欲待我兒榮擢門閭。
生　兒特啟。今欲去。未得取爹慈旨。
合　願得身康健。待明年那時。喝道狀元歸。
外　我聞伊夜來得一夢。你便說個詳細。
生　兩山之間被一非虎擒搥。
外　人之夢不足信。且一面裝行李。
合　願得身榮貴。管桃花浪暖。一躍雲衢。
外白　孩兒康節先生說得好。斷以決疑不可緩。當斷不斷。反受其亂。我卻說與你媽媽。教逼邏些行李裹足之資。你交副末底取員夢先生來。員這夢看。
生　大人說得極是。這個謂之決疑。
外　孩兒要去莫蹉跎。
生　夢若奇哉喜更多。
外　遇飲酒時須飲酒。
合　得高歌處且高歌。
並下旦唱　大聖樂　村落無人要。廝笑這愁悶有誰知道。閑來徐步。桑麻徑裏獨自煩惱。
又唱　叨叨令貧則雖貧。每恁地嬌。這兩眉兒掃。有時暗憶妾。爹娘珠淚墮。潤濕芳容。甚人知道。妾又無人要。兼自執卓。做人除非自若懷抱。妾又無倚靠。付分緣與人緝麻。夜間獨自一個宿在古廟。幾番焦燥。命直不好。埋冤知是幾宵。受萬千愁悶。千種寂寞。虛度奴年少。每甘分。粗衣布裙。尋思令般格調。若
要奴家好。遇得一個意中人。共作結髮夫妻。相與諧老。
白　古廟荒蕪怕見歸。幾番獨自淚雙垂。黃河尚有澄清日。豈可人無得運時。
下末上白　南人不夢駞。北人不夢象。若論夜間底夢。皆從自已心生。那張介元。教請過員夢先生。兀底一間小屋四扇舊門。青布簾大寫著員夢如神。紙招子特書個聽聲揣骨。且待男女叫一聲。
先生在丑在內應　誰誰。
末　有少事相煩歇子。
丑　慚愧。二十四個月日沒一人上門。
末　又道千家貨。
丑　出僧見佛住。把火燒香。
末　先生拜揖。
丑　無禮。君子還是合婚選日。揣骨聽聲。打瓦鑽龜。發課算命。
末　又道不曾學得本事。那張介元特遣男女請先生員一夢。
丑　成都府自家喚做每對手。
末　怎地了不去爭交。
丑　相隨一道去盤街。
丑　如何
丑　兩年腳不會出門。
末　恰好是二十四個月日。
丑喝唱　陳聽聲渾家賽。
末　待我說你。
丑　權請六文做減價賣。
末　你也忒減。
丑　員夢人呼我做陸地仙。幾番說中人喝采。
生　先生少待男女請出那解元來。底鞋履響早來。
生唱　西地錦　見說道會聽聲。冠朝野達帝城。佳名是則聞久矣。有一夢說與聽。
丑覷末白　丈丈拜揖。
末　開放死眼。解元在這里。
丑　在那里。有解。不枉做陳聽聲。
生　卑人要員一夢。
丑　未說員夢。先饒一個聽聲。
生　也好。
丑　門下其聲甚清。其韻又美。先世以來。不屬人類。
生末　是甚事物。
丑　別人不說。你元
居烏衣國中。前生是燕。
末　把人作何看待。
丑　兩句卦彖說得好。
生　如何說。
丑　先世如何不是燕。如何唱出遶梁聲。
末　且打交你塵簌簌。一道與男女揣個骨看。
丑　你要揣骨。
末　相煩先生。
丑捻末手　好一副骨頭。
末　是何看待。
丑　主門下不是正房生。
末　是庶出。
丑　不是庶出。
末　如何。
丑　你個爹和娘數千年渾沒孩兒。千方百計。覓得你歸來養。
末　奇哉。如何見得。
丑　莫怪說你個骨是乞骨。
末　且打你那骷髏。
丑　今番員夢。門下幾歲。
生　十八歲。
丑　四十八歲。
末　只願度眾生十八歲。
丑　甚莫時。
生　子時。
丑　子時是三更正有賊。
末　防著你。
丑　君子還得甚夢。
生唱　西地錦　夢時節卻未四更。此身兩山上行。瞥見個人如虎類。被它傷卻肱股。
丑唱　川鮑老　君在兩山。兩山成出字。
末白　兩個山是出字。遇一人假虎衣白虎。算來只在西方旺。
丑白　西方卻是川地。君出去向北儘得。不免有些跌撲膿血疾。千里外豹變。一時掀焰。歸來賀喜。
末　從來見說。見說君員夢。果不知似恁底奇。
生　張協離家。一千里外無央厄。免得致疑。
丑　先凶後吉。身在清霄外。君休慮。
末　喏。也員男女一夢。續得謝伊。
丑白　你也要員夢。還是夢見甚底。
末　夜來夢見一條蛇兒。都是龍底頭角。
丑　奇哉。蛇身龍頭。喚做蛇入龍窠。格來來你把我個縧當龍頭。這個當龍尾。仰著頭。開著腳。
末　如何。
丑　廊絣。
末　草葬過。
丑　有四句
卦彖。說得好。
末　願隨。
丑　道是蛇夢成龍莫等閑。不平安處也平安。
末　慚愧。
丑　如今卻在青草內。忽日成龍也未難。辣辣辣。
末　青霄有路。
生　謝荷先生。
丑　員夢錢。
末　六文。
丑　聽聲錢。
末　又要也支六文。
丑　揣骨錢。
末　也與你六文。
丑　看命合婚選日。
末　你住休。
生　得訪先生意始通。
丑　今朝員夢遇明公。
末　世間多少迷途者。
合　一指咸歸大道中。
並下外唱　行香子　欲改門閭。須教孩兒。除非是攻著詩書。
淨接　門兒咫尺。不出多時。為孩兒欲出去。淚偷垂。
淨白　噉叫副末底過來。
末　出觸來。勿與兢。事過心清涼。未做得事。先自噉將來。只莫管它便了。
末背淨立淨噉　莫管它。莫管它。
扯末耳　你說誰。
末　不曾說甚底。
淨　有介。
外　媽媽為何恁地發怒。
末　縣君每常恁地。
淨　孩兒要出路。又是我苦。你道焦懆。不焦懆。
末　教我如何。
淨叫　與我叫過孩兒來。
末　休休。是非終日有。不聽自然無。
淨　不聽自然無。家中沒悶婆。
末　你也忒吵。
下生唱　武陵春　獨離西川無伴侶。一路想悽惶。
淨接　今日孩兒乍離娘。
外合　一心在我兒行。
淨白　野鳥同林宿。天明各自飛。孩兒去則猶閑。且是無人照管我門戶。這老乞兒。只會喫飯。偷我錢去布施念佛。那一個是人。
外　布施布施。休問落處。
淨　學生。
生　孩兒拜辭。
淨　孩兒你去了。有人少我錢時。教誰去討。
外　善哉善哉。
淨　學你只會喫死飯。
生　媽媽息怒。
淨　叫副末底
過來。
末拖雨傘上　五里單牌。十里雙堠。只憑這些子。
淨叫　輕放。怕跌折了。
末　說話一似當門犬。
淨　哭孩兒。你去有人少我課錢。千萬與娘下狀論。
外　孩兒要揀好時出去。只管閑說。
外唱　犯櫻桃花　孩兒去矣。間或傳消息。
合　莫教兩頭頸。成縈繫。大家將息。取試了即便歸。
外　每日焚香禱告。惟願我孩兒得遂平生志。
合　但願此去名標金榜。折取月中桂。
淨白　孩兒你去千萬有好全帶花。
生　全帶花。
淨　似門前樟樹樣大底。買一朵歸來與娘插在肩頭上。
末　你好辛苦。
生唱同前　張協去矣。怕路里無支費。
外淨　爹娘與你許多金珠。你莫將容易。怕人欺我兒。
生　謝得爹娘慈旨。須是每日裏禱告天和地。
合同前淨白　孩兒有好掉篦似扁擔樣大底。買一個歸來把與娘帶。
末　怎地帶。
淨唱同前　孩兒去矣。媽媽憂憶你。
合　須還是馱家自能將息。兩下休憂慮。頻頻寄書歸。
淨　只被當直蒿惱。日夜罵著伊。
末　你好沒巴臂。
合同前末唱同前　早請去離。又要尋宿處。
淨　腌打脊。罔兩當直。著得隨它去。路上偷飯喫。
末　這夢得說破。查裹與琴書雨具牢收記。
合同前生白　孩兒拜辭爹媽便行。
外　將息孩兒。
淨　未好去。叫妹妹出來拜辭哥哥。
末苦　一日又不說。
淨　你去教它出來。
末　月是會。叫小娘子出來拜辭解元。
丑走出唱同前　哥哥去也。妹妹來辭你。京都有甚土宜。則劇買些歸家里。妹
妹須待歸。哥哥狗膽梳兒。花朵鞋面頭鬚。
末　休要閑理會。
合同前丑白　亞哥亞哥。狗膽梳千萬買歸。頭髮千萬買歸。亞哥。
末　稱你嬌臉兒。
丑　亞哥。有好膏藥買一個歸。
生　作甚用。
丑　與妹妹貼個龜腦駞背。
末　再生個花佗。
淨　都送作城外去。
外　試畢孩兒及早歸。
丑　哥哥須記買頭鬚。
淨　願兒一舉登科日。
合　正是雙親未老時。
並下旦唱　風馬兒　父馬俱亡許多時。知它受幾多災危。獨自一身依古廟。花朝月夜多是淚偷垂。
白　奴家幼失恃怙。又沒弟兄。遠親房族更無一人。諸姊妹又絕一個。祖無世業。全沒衣裝。白日三餐勤苦村莊機織。黃昏一覺跧。古廟荒蕪。天色又寒。雪兒欲下。一盞明燈照神道。買油骨自少三文。
又唱　借黃花　奴家命恁窮。此身無所用。織絹更緝麻。得人知重。感得諸天打供。又遭遇李大公。柴米有時無。教小二頻賫送。今夜起朔風。苦也如何忍凍。
末出　荒村景寂寥。地僻人行少。公公教喚你門特來古廟。
旦　萬福。君來則甚。想必是來路杳。
末　東畔李三公有少事。欲廝央靠。特遣我門來。你明日須早到。
旦白　謝荷大公。奴還不得大公廝提攜。如何過得一個時辰。奴家知了。不是裝綿。便是織絹。明早奴家自來。
末　娘子懶惰。為人只見貧。勤苦強去求人。
旦　曉得了貧居鬧市無相問
末　富在深山有遠親。
並下生挑查裹出唱　望遠行　鄉關漸遠。劍閣
崢嶸。巔險不慣行程。愁悶怎消遣。時聽峭壁猿啼。何日得臨帝輦。步雲衢。稱人心願。
白　詩書飽學經歲時。此來指望登雲梯。草屨行纏被泥土。遙觀劍閣山巍巍。嘉江有渡波浩渺。蘆花蔟蔟風淒淒。獨立沙頭見梢子。村庄破曉忽雞啼。
下丑做強人出　但自家不務農桑。不忻砍代。嫌殺拽犁使。懶能負重擔輕。又要賭錢。專欣喫酒。別無運智。風高時放火燒山。欲逞難容。月黑夜偷牛過水。販私鹽。賣私茶。是我時常道業。剝人牛。殺人犬。是我日逐營生。一條扁擔。敵得塞幕里官兵。一柄朴刀。敢殺當巡底弓手。假使官程擔仗結隊火劫了均分。縱饒挑販客家。獨自個擔來做。已有沒道路。放七五隻獵犬。生擒底是麋鹿猱獐。有采時捉一兩個大蟲。且落得做袍搕腦。林浪裏。假粧做猛獸。山徑上潜等著客人。今日天寒圖個火帳。懦弱底與它幾下刀背。頑猾底與它一頓鐵查。十頭羅剎不相饒。八臂哪吒渾不怕。教你會使天上無窮計。難免目前眼下憂。
丑下末做客出唱　生查子　重重疊疊山。渺渺茫茫水。行貨已賫排。獨自難區處。
白　但小客肩擔五十秤。背負五十斤。通得諸路鄉談。辨得川廣行貨。衝煙披霧。不辭千里之迢遙。帶雨冒風。何惜此身之跋涉。欲經過五磯山上。小客獨自不敢向前。等待官程。不然車仗廝趕過去。正是養家千百口。只恐獨自失便宜。
淨作
客出喂。　客長相待過嶺歇子。
喂末喂　客長。
淨末相喂末　甚人。遠觀不審。近覩分明。誰。
淨喏　不相見多時。
末　我門不認得你。
淨　不認得我。一番成都府提刑衙前打賣金駞駞底。
末　是了我略記得丰姿。
淨　我是甚麼人。我是客家。行南走北有聲價人。它來買金駞駞與我。
末　我門約莫記得客長到被它打。
淨　你說錯了。
末　客長在下頭。它在上頭打拳。
淨　它都我不著打。我在下面兩拳如飛。
有末　你如何叫。
淨　我不叫。甚年會叫。
末　恁地不叫。
淨　大痛無聲。都叫不出。
末　依然喫拳踢。
淨　耐賣金駞駞底。走來抱我腰。被它把一拳打。
末　腦。
末　是我。
淨　它打我一拳。被我閃過踢了一腳。
末　鬼亂一和。
淨　我是誰。
末　有眼不識泰山。如今要過五磯山。怕有剪徑底劫掠人。廝赶去。
淨　好好好。你撞著我是你有采。客長是那里人。
末　是梓州人。客長仙鄉那里。
淨　我是浙東路處州人。相搥相打。剌鎗使棒。天下有名人。
末　慚愧。拖帶一道行。
淨　你命快。撞著我一道行。
淨唱　復襄陽　一步又一步。一步又一步。檐兒擔不起。怎赶得程路。氣力全無。汗出悄如雨。尚有三千里。怎生行路。
末白　挨也我。上又不得。下又不得。且歇一歇了。去坐地。
末唱同前　一步遠一步。一步遠一步。你與我同出路。也被人欺負。遇著強人。你門怎區處。把檐杖錢和本便與它將去。
淨白　我物事到強人來劫去。你自放心。我使
幾路棒與你看。
末　願聞。
淨使棒介　這個山上棒。這個山下棒。這個船上棒。這個水底棒。這個你喫底。
末　甚棒。地地頭棒。
末　甚罪過。
淨　棒來與它使棒。鎗來與它剌鎗。有路上鎗。馬上鎗。海船上鎗。如何使棒。有南棒。南北棒。有大開門。有小開門。賊若來時。我便關了門。
末　且是穩當。
淨　棒更山東棒。有草棒。我是徽州婺源縣祠山廣德軍鎗棒。部署四山五岳剌鎗使棒有名人。
末　只怕你說得一丈。
淨　我怕誰。
丑走出唱　唯不得要去。
末　尉遲間著單雄信。
淨　來你喚做劫賊。
末　莫要道著。
丑叫　林浪裏五十個大漢。不得出來我獨自一個奈何它。
末　好一對兒。
淨　你要對付誰。
丑　對付你。你來抵敵我。
淨　你來劫我物事。
末　我也知得。
丑　你要好時留下金珠買路。我便饒你去。
淨　你抵得我一條棒過時。便把與你去。
丑　莫要走。
淨　我不走。一個來我不怕你。
丑　兩個來我也不怕你。
淨　三個來我也不怕你。
丑　四個來我也不怕你。
淨　五個來我也不怕你。
末　都說得一合。
淨　要打是便打。
丑　這里狹且打短棒。
淨丑　呆立。
末　客長怎地不動。慚愧。我且擔檐走了。
丑　猜你那里去。
末　卻又會說叫。
丑　我思量鎗法。
淨　我思量棒法。
末　了得孫子。
淨丑　打有介。
淨　倒告壯士。乞條性命。
丑　打
末　告乞留性命。
丑　你也膽大它要來抵敵我。我把你擔杖去。略略地高聲。我便殺了你。經過此山者。分明是你灾。從前作
過事。沒興一齊來。
丑下淨在地喚末　客長你相俁。
淨　挨也相救。
末　好你說一和。大開門都使不得。
淨　我只會使雷棒。
又　又骨自說。
苦　兩人查裹都把去了。
淨　查裹由閑。可惜一條短棒。
末　隨身之寶。你且起來。
淨唱　福州歌伊奪檐去。我底行貨都是川裹買來底。我妻我兒家裏望消息。
合　雪兒又飛。今夜兩人在那裏睡。
末　它來打你。你不肯和順。好言告它去使鎗使棒。一心逞雄威。
合　檐兒把去。今夜兩人在那裏睡。
淨　朔風又起。檐兒裏紙被襖兒盡劫去。手兒腳兒渾身悄如水。
合　雪兒又飛。今夜兩人在那里睡。
末　你莫打渠。苦必苦廝打你。每早先輸你腰。我腰沒錢又無米。
合　檐兒把去。今夜兩人在那里睡。
末白　下山轉去休。
淨　上山去。
末　上山做甚麼。
淨　沒檐空手人最好上山。
末　卻來打渾。下山去。
淨　下山也好。
末　如何。
淨　下山去借一條棒。更相打一合。
末　你使不得。
淨　願你長做小嘍囉。自有傍人奈汝何。
末　百草怕霜霜怕日。惡人自有惡人磨。
並下生唱　七娘子　朔風四野雲垂地。向長空六花飛墜。獨上高山全無力氣。奔名奔利直如是。
白　一陣風來一陣沙。千山萬里沒人家。可憐回首鄉關路。極目陰陰天一涯。上山下山山復上。古木森森迷叠嶂。山陰經月雪難消。恰值今宵雪又降。前山高處有人煙。喜得今宵一夜眠。苦也更無存宿處。此身寄在阿誰邊。
又唱　普
天樂　張協告蒼天憐孤苦。從小裏蒙嚴父。教六藝通武通文。直欲更換門戶。今應舉天欲暮。大雪紛紛登山路。兩頭望更無宿處。今夜若在此山。莫教協此身遭遇狼虎。
丑　作強人出。伏在地上。
生白　怪風一陣有如裂帛之聲。唯猛獸業畜不得無禮。吾無害虎心。虎有傷人意。
丑　起身唯漢子。吾乃一方壯士。此處強人便是。官程不放它下山。若是車仗豈容它空過。汝生得貌如秀士。料想不是客家。我且饒你一下鐵撾。留金珠買路。
生　叫壯士。
唱　涼草蟲　姓張名協是川里居。本是讀書輩。應著科舉。有些路途費。我日逐要支。望憐念心全取。饒張協裹足一路來去。
丑白　理會得飛蛾投火送過死來。林浪裏五十個大漢。休得要出來。
生　苦苦。
丑　這是甚底。
生　是刀
丑　這是甚底。
生　是查。
丑　這底。
生　是棒。
丑　看你要那個喫。
生唱　胡搗練張協有些子盤費錢。怕一路欲支遣。家又遠。望周全。望周全。莫將去。念身上寒。況兼又無旅店。時運蹇。望君今善眼相看。
丑白　你到軟頑。剝了衣裳。
生　告壯士。善眼相看。天色又寒。
丑　金珠與我萬事俱休。稍稍稽遲。一查打殺了你。
生唱同前　金珠有些子做盤纏。返西川。若要平分。把一半與。望周全。
丑白　一半回過一壁打。
生　倒一半金珠便放行。此山喚做萬人坑。閻王註定三更死。不許留人到四更。
丑下末作土地唱　臨江仙　裂帛一聲人
叫喚。強人打倒公侯。當山土地淚雙流。張解元不合在它煙焰裏。爭敢不低頭。
叫張解元醒生唱　糖多令　劫去我盤纏。皮肉打恁穿。一身如水沒些綿。今夜更無存宿處。我一命赴黃泉。
末唱　油核桃　君今勉強起。試聽呵。獨自怎生經過。此成灾禍。
生　我怎知初托大。兩查一擊渾身破。今宵大雪寒殺我。
合　命蹇時乖撞著它。冤家要軃如何軃。
生　今忽逢老者下山呵。宅居那里。周全歇宿一夜。
末　問我時須說破。當山土地吾親做。憐伊現身。說些介話。
合同前。末　君今轉下山。有一家朱門兩扇。屋雖破。是鴛鴦瓦。
生　又怎知它著我。謝得尊呵周全我。今宵免得心腸挂。
合同前生　只得扶病起下山。呵尊神恁說。協心下略托大。
末　草繫門。君解破。靠歇須有人溫顧。不消慮。及道如何過。
合同前末白　唯面來底甚人。
生　轉身看。
末　見子灾危扶取君。依然足下起祥雲。從空伸出拏雲手。提起天羅地網人。
末下生　感得聖道去也。只得山根試扣門。滿空飛雪正紛紛。洛陽無限花如錦。待我來時不遇春。
生下淨佐神出唱　出隊子　特降祥雲。為強人劫那路人。路人是張協有佳名。桂籍之中有姓名。今宵定沒宿處來扣門。
白　吾住五雞山下。遠近俱聞聲價。顯聖八百餘年。三度有些紙錢來燒化。專管虎豺狼。又掌豆麥禾稼。雞氣味。知它如何。豬羊肉。那曾繫挂。祭吾時。多是豆粽
糍糕。陰空裏一個鄉霸。似泥神又似生神。唱得曲說得些話。張協運蹇被賊來驚吒。當山土地無可奈何。借此之處與它宿過一夜。貧女回來必不容它。憑小聖說教希吒。吾殿下善惡判官顯一員到吾部下。
末作判官出唱　五方鬼　呼喝一聲。悄如雷鳴。聽得元來是吾尊神。未知說著緣底事。召語直恁惡猙獰。有何事殢人驚。
淨　五雞山下有一強人。把張協盡劫更沒分文。又打一查皮肉破。此人有一舉登科分。科汝輩怎安穩。
末白　告尊神如何商量。
淨　移我供床與它打睡。
末　又道錦被堆。
淨　教它與貧女睡。及弗穩便。
末　也骨自曉人事。
淨　帋爐裏又腌臢。它來供床下睡。小神思量外面門破弗好。看叫小鬼來。你兩個權化作兩片門。
末　判官如何做門。
淨　且叫小鬼來商量。
末　小鬼在疾速過來。
丑　做小鬼出。
出唱同前　吾是值日小鬼甲頭。也弗識肉。也弗識酒。
淨　唯汝口。應是沒量斗。
末　它喫了甚麼。
淨　滿殿裏個個都是口臭。
末　告你莫說自家醜。
淨白　狀元張協因被賊劫。忽到此來。我心怏怏。外面門兒破得蹺蹊。差你變作不得稽遲。
丑　獨自只作得一片門。那一片教誰做。
淨　判官在左。汝在右。各家縛了一隻手。有人到此忽扣門。兩人不得要開口。
末　好似呆底。
丑　告尊神做殿門由閑。只怕人掇去做東司門。
末　甚般薰頭。
淨　來依貧女縛住廟門。開時要響。閉時要迷。稍稍
有違。各人十下鐵槌。
丑　單是鐵槌。又著打釘。
末　釘殺了你。
淨　演一番看。
末丑　做門有介
生出唱　五供養　五雞山下。更沒人知我行藏。衣裳剝去露痕傷。雪兒又下。朱戶閉。景物慚惶。來古廟。試開取。投宿又何妨。
又唱同前　尊神恁試聽。念是成都府裏才人。張協徑往宸京。取功名經過此山。強人把我金珠都劫盡。又被傷皮肉欲投眠。是故特特啟朱門。
淨　張丈我最靈。
末　會話如何不靈。
生　揍謝得尊神特顯聰明。
丑　朱門兩扇開了又還扃。
末　問如何便會作聲。
淨　張丈你胡亂去供床下睡一宵。
生　謝得尊神。幸然解得廟門開。痛舌飢寒塞滿懷。今夜閉門屋裏坐。應沒禍從天上來。
生下丑　你到無事。我到禍從天上來。
淨　低聲。門也會說話。
丑　低聲。神也會唱曲。
末　兩個都合著口。
丑　兩個和你莫是三人。
末　必有我師。
淨　怕貧女歸來。才說話貧女便驚了。若還轉去李大公家。又成利害。都與我閉口深藏舌。安身處處牢。
末　貧女歸來雅靜著。
淨　拄了門待。貧女歸來自敲嬉。
末　低言。
丑　都低聲。
旦唱　新水令　朔風凜冽雲垂地。見長空六花飛墜。踏雪歸來也。仗一點燈兒伴岑寂。
白　作事不取知。必定沒前程。甚人來擅開我廟門。今日不是牙盤日。裏頭都拄了。叫開門。
打旦背旦　蓬蓬蓬。
末　恰好打著二更。
旦　叫開門。
童打丑背丑叫　換手打那一邊也得。
末合口旦唱　江兒水　甚人
人奴廟裏把門到拄。
丑弗大過拄。末想你夫主倒。旦　教奴獨立在雪兒裏。浙浙朔風似刀割體。渾身如脫在那江兒水。甚人來投此處。早早開門莫教奴家立地。
旦打丑背。叫開門開門。丑喚聲。末如何甚地響。丑門喚腔生　路人無眠也投此處宿。開門怕風透了人難睡。
移拄門開。丑泓末又來。丑揍　此是劫賊劫它去。
末不干你事。五道我是門神。也不知生。揍　衣裳剝盡身如水。
淨　判官和著小鬼。收拾威光。且來此處立地。
末白　都由你。
丑　大王曉事。外面寒冷。教來裏面立地。
末　不似暖閣。
旦　告尊神。奴家要問它仔細望收拾威光。
淨　上頭便不要我在它面前立地。
末　且尊重歇子。
丑　今夜弓人一邊。使竹拄一邊大拳搥。
末　強似去爭交。
淨　兩片門兒入廟堂。
丑　問它仔細不相妨。
末　勸君自掃門前雪。
合　休管它人屋上霜。
末淨丑下旦唱　搗練子　君還是往何方。不知怎地有痕傷。見著伊妾斷腸。
生唱　鎖南枝張協本是秀才。成都府人。因鄉薦。賫裹足。欲往宸京。奈何程途遠。
旦　莫是登此處。山號五磯。被人騙。
生　因登此山上。強人衣虎皮。把協劫掠。薄賤一查打得皮肉破損。鮮血滿。今到此。忽遇伊。未審誰。望憐念。
旦　奴家世本富室。只因水火家不易。年幼間父母俱亡。又沒兄和弟。居此廟五七年。又遇君。恁狼狽。
生　平日在家裏。須讀古聖書。這般雪兒才下。多是飲著羊羔。淺
淺斟綠蟻。或賦詩。或探梅。又怎知這滋味。
旦　君休要舉那時。目前是物不如意。衣又沒。被席全無。盡出不得已。君口食。奴自供。要睡時。先自睡。
生　張協且安置。明朝定未起。遍身虛浮赤腫。今夜帋爐裏彎跧。軃它風雨至。
旦　奴進君。些子粥。更與君。舊帋被。
生白　衣食全無眼下憂。誰知今日禍臨頭。
旦　愁人莫向愁人說。
合　說與愁人展轉愁。
並下末作李大公出唱　豆葉黃　瑞雪紛紛。便覺豐登。感得吾皇一人有慶。
淨作李大婆接唱　亞公早辰燒香謝神明。惟願兩口兒夫妻。頭白牙黃。免得短寧。
末　命字。末沒一個是。
淨　亞公我住立磯山下七八十年。見了幾家成敗。不知我屋裏長長亢大麥飯。長長喫大芋羹。
末　又道珍羞百味。我且問你。你見誰家成敗。
淨　且如那貧女。屋裏姓王喚做王有錢。只因父母喪亡。水火盜賊害了家計。如今只留得個女孩兒在古廟中做種。你個老賊全不知慚羞。
末　你有甚慚愧。
淨　我屋裏也有錢。
末　你又幾錢。
淨　我如何沒錢。我前日賣一個豬。又賣三隻雞。又賣八斤芋。一籃大荸薺。
末　是你有錢。珠子王員外。
淨　可知我屋裏有錢。屋外有田。屋後有園。屋傍有船。屋上有天。
末　巧算。
淨　手裏有拳。
末　我有模樣兒。你適來說貧女則甚。
淨唱　忒忒令　每常問緝麻做布。那貧女赶得些工夫。幾日來雪下。你全不相顧。叫小二來。送一瓶酒。一方米。一塊
豆腐。
末白　莫與它。莫與它。
淨　老畜生。你怎地了不得。
末　我怕它喫了口腥臭。
淨　肚飢米做飯。渴把腐煮羹。寒便喫酒。那得會口腥臭。
末　我也知得了。你叫小二過來。
淨　叫小二。小二。
丑作小二出唱同前　你閑時叫小二便走。
末如何丑　今日是事卻都休。
末你好會懶丑　嫩雞一隻。一瓶濁酒。我也不買油。不擔水。不討菜。也不去看牛。
末白　休休。你今日也不須喫飯。
丑　不容我喫飯。我自去煮芋粥喫。
淨　孩兒也把一碗與娘。
末　這一對不虧了口。
末淨合唱同前　大雪下。渾身都似冰。我雙雙底。早尋思貧女。有時央靠它緝麻苧。有些豆腐。些兒酒。些兒米。教孩兒送與。
丑白　送與個貧女賤人。我不去。
末淨　你罵它則甚。
丑　我怪它。
末淨　因甚怪它。
丑　我一番見它在廟前立地。我便問它。貧女姐姐。你又恁地孤孤單單。我恁地白白淨淨。底只是嘴烏。
丑　你不然胡亂嫁與我。那個丫頭到罵我。欺我是小孩兒。
末　明年恰好四十歲。
丑　四十一歲。
末　我知得了。
淨　也好。也好。
它　若有這一項。我自與孩兒討個新婦。
末　甚物事。
淨　它須未打得滴水。
末　你且與我斟酌。
淨　孩兒看娘面。送與它。
丑　我只是不去。
末　亞婆我有道禮。你只說道改日娘自討與你做老婆。它便擔去。
淨　說得是。叫孩兒你且送與它。改日娘做衣服打扮你自討與你做老婆。
丑　亞娘定定。與小二討做老婆。
末　不嫁你田庄。
淨　來
來。我去討米和酒并豆腐。斷送你去。
丑　我得老婆便去。
末　且是快當。你去再三傳語表娘心。
丑　只怕前村雪又深。
淨　此米應須還得下。
合　果然勝似岳陽金。
下生唱　酷相思　父母家鄉知幾遠。怎知道兒狼狽。
旦接　早聽得君家長吁氣。亦帶累奴垂淚。
生唱　獅子序　張協恨時未至。居家出路長是不利。
旦　不在踈狂。惟在自守已。看造物何如。
生　張協只仗托詩書。
旦　奴家惟憑針指。
合　逆來順受。須有通時。
旦　愚意誰無禍。當自遣將息。身上沒事商議。
生　眼下裏衣單又值雪。況肚中飢餒。
旦　粥食奴旦夕供些。
生　衣裳身上藍縷。
合　胡亂度日。別有區處。
生　聽啟。自來不識恁底。平日我衣冠濟濟。
旦　沒奈何風雲際會時。應是勝如今日。
生　沒盤纏。怎生得去。
旦　休煩惱。須待時至。
合　常言道。好事不在忙哩。
旦　奴覷著君家貌美。須有個荷衣看體。
生　深謝得娘子恁地說。卻又怎忘恩義。
旦　奴供備。糲食粗衣。
生　協感戴此心此意。
合　前生料得曾共結會。
旦白　甚人來。
丑作小二挑檐出唱　字字雙　一石兩石米和穀也一檐擔。兩桶三桶臭物事也一檐擔。四把五把大櫪柴也一檐擔。豆腐一頭酒一頭也一檐擔。
旦白　小二哥大雪下你來則甚。
丑唱　雙勸酒　阿爹阿娘教我傳語。些兒酒米擔來與你。要時你便留住。不要我便將去。
旦白　甚感大公大婆。見這般雪兒下。教你送來與我。
我如何不要。
丑放下　貧女姐喏。
旦　小二哥。解元在此。著個拜揖。
丑揖生　小哥是誰家令嗣。
丑　小哥我是大哥。今年四十一歲了。
旦　這是李大公令嗣。
丑　貧女姐。這貧哥那里住。
旦　小二哥莫恁地說。
生　娘子張協身上疼。且入裏面去。
旦　解元。你去西廊胡亂喫些子飯了。睡休。
丑　兩人說話恁和同。正是天生窮合窮。
生　今日得君提掇起。免教身在污泥中。
生下丑　這貧哥是誰。
旦　小二哥。它是好人。莫要傷觸它。
丑　你叫做貧女。它叫做貧哥。
旦　它是秀才。因過五磯山。被強人劫了。如今特來我廟中安下。一來雪兒正下。二來身上查痕未好。好時自來叫取大公大婆。
丑　我有些好事向你說。
笑旦　小二哥有甚事。
丑　我有笑。
旦　笑且說。
有介旦　有甚事如何不說。
丑笑　我要說。又怕你打我。
旦　我不打你。你自說。
丑　我便說。
旦　你說。
丑　我爹和娘要教你與我做老婆。
旦　教你來與我。
丑　教你來與我做老婆。
旦　唾打脊。不曉事底呆子來傷觸人。打個貧胎。
打丑丑叫　好也保甲打老公。老婆打老公。
旦　作怪。我嫁你。看牛骨自不中。三分像人。七分像鬼。
丑　我像鬼。鬼頭髮須紅。
旦　口邊乳腥未斷。頭上胎髮由存。到來出言道語。
丑　唾丫頭兒胎髮恁地長。你沒我屋中。自餓殺了你。
旦　我去說與你爹娘。
丑扯旦　莫去說。饒我老婆。
旦　你卻又驚。
末上　劍誅無義漢。金贈有恩人。我教孩兒送些物事來。怎
地不見歸。自在這里廝吵如何。
旦唱　朱奴兒　奴感謝公婆。恁地大雪下。托物來相惠。又感哥哥冒雪至。出言語話忒無知。你只道沒這樣兒。怎敢要裴奴為夫婿。
末小娘子　適來它不擔那酒米。我婆遂撩撥它。說與改日娘行與你娶貧女。它歡喜。冒雪擔至。你莫道沒這樣兒。苦欺它道沒張志。
丑　爹爹它欺我。我說與你。
旦　你說甚底。
丑　我適來擔至廟前。見一個苦胎與它廝纏。口裏唱個嗹囉囉嗹。把小二便來薄賤。你只道沒這樣兒。甚人做得人宅眷。
末白　回光返照歇子。叫娘子這是甚人。
旦　雪還不下。大公憐處也自知了。成都府有一秀才。欲往京城赴試。到這五磯山被賊打一鐵查。劫了罄盡。身上沒衣。口中沒食。瘡痕沒藥醫。歸去沒盤纏。夜間又無被蓋。廟裏又難安歇。恰才問它仔細。令嗣送酒米來。
丑　個丫頭到官司。直是會供狀。我便是著響個。
末　你只是沒道理。孩兒你先歸去。
丑　我歸去。說與亞娘不要你做老婆。
末　它不煩惱。
丑　你莫欺我。第一會讀蒙求。第二會看水牛。
末　照管喫跌。
丑　自有釣魚處。不在淺灘頭。
旦叫　張解元。大公在此扶痛出來相叫則個。
生唱　夏雲峰　展愁眉。舒病眼。勉強徐步郎西。
旦　張丈秀才。且與大公施禮。
末　久聞清德。不探知。不及前詣。
生　正雪張協在病中。那值逆旅。
末唱　賀筵開　老夫年老腳衰。近日不出外。故不探知。
旦　那
更雨雪紛紛。恁作威。此處不曾得暫離。
生　張協因被狂人劫打一查長淚垂。
旦末　君想是少些個衣。自覺寒多形恁底。
生　娘行。老丈恁底言語。先世曾結會。似親故知。
旦　我公休與婆知。種些善基。有舊底衣服把贈與。
末　兀底老漢有粗道服。贈君家須著取。
生旦　深感謝我公恁底。且得遮卻血污衣。
末白　老漢然雖是個村肐落里人。稍通得些個人事。平日裏終不成跪拜底與它一貫。唱喏底與它五百。沒這般話頭。只是架上沒你衣我衣。懷中沒你錢我錢。
生　足知公公大度。
旦　奴家在此廟中。將傍六七年。不得公公叫喚。誰來管你。
生　謝荷公公。張協人非土木。必有報謝之期。
末　老漢且歸。衣裳著取抵寒威。
旦　不靠公公又靠誰。
生　萬事到頭終有報。
合　只爭來速與來遲。
下後作勝花出唱　金錢子　桃杏儀容。不覺又年笄歲。畫堂中隨它伴侶。聽這別院笙歌管絃聲沸。驀忽心閑小樓東欄杆鎮倚。
又唱　賞宮花序　勝花女。四時中。心下沒事縈繫。除非上苑隨趁度。芳菲。歡會思之。論梳粧和針指。怎曉得。仗托雲鬟粉面。使婢隨侍。臨鸞照時。那飾容都是它輩承直。白日笑語。長是樂春臺則劇。情和富豪家人中最貴最第一。感得吾皇時。召身赴瑤池。春去夏月芰荷香。鎮拂鼻。小舟時泛。和菱歌遊戲。秋至綵樓高。龍山聳月正輝。宴著紅裙。終夜一任眠遲。冬季賞雪。膽瓶
簪梅數枝。煖閣團坐。飲羊羔風味。須知富貴自然嬌艷。有不搽紅粉也相宜。
白　自古道荊人不貴玉。蛟人不貴珠。出乎富貴之家。皆不知此身之樂。奴家爹爹王德用。身為宰執。名號黑王。媽媽兩國夫人。劉氏。知它享了多少榮華。受了多少富貴。家父當朝號赫王。幾番宣喚也宮粧。莫教轉面一四顧。真個三十六宮無粉光。
下生唱　薄媚令　愁多怨極。歷盡萬千滋味。幸幾日身安免慮。
旦　聽得傍來無事。使奴暗喜。
合　又值那雪晴雨霽。
生唱　紅衫兒　獨步廊西魂欲斷。自覺孤悽。奈眼前盡成怨憶。
旦　此處村僻荒羌。那人煙最稀。早晚奴獨坐獨行。　便過得。
生　才到黃昏至。虎嘯啼起。論娘行恁嬌媚。何不嫁個良婿。熟敢癡迷。貌醜尤過一壁。奈身無寸縷。況兼親戚俱無。誰來管你。
生　算來張協病相將漸效可。然恁地歸尤未得。娘子無夫協無婦。共成比翼飽學在肚裏。異日風雲濟。身定到鳳凰池。一舉登科。強在廟裏。帶汝歸到吾鄉。真個好哩。
旦　你好不度已。你好忒容易。這言語。甚張志。還嫁汝好殢人疑。惹人非。奴似水徹底澄清。沒纖毫點翳。請君目即出門休在這裏。
下末出賺　我且問伊。進人以禮。退人以禮。
淨　我貧女緣何搵疾走出去。
生　告婆知念協歸鄉尤未得。它又無夫。協獨自底。我著言語扣它。它搵著淚將人罵詈。
末　我婆扯住。
淨　秀才說話蹺蹊。不要時
我做個說合底。請它歸。著些言語說化伊。
末　我婆要與你說作一對兒。
生　仗託公公做主議。
淨叫旦　出且休要怒起。你歸來說個仔細。
旦　聽奴咨啟。
旦唱　金蓮子　廟門閉個開留此處。你沒活計。我周全你。好不傍道理。
末淨　驀忽地恁說。它便漾出去。
生　卑人此住無所倚。幸然娘子沒夫婿。
末淨　你說得是。我公婆看時精神恁磊落。一對好夫妻。
旦唱　醉太平　明日恁地神前拜跪。神還許妾嫁君時。覓一個聖杯。
生　娘行恁說有些兒意。
末　不消得我每為媒氏。
淨　公公你出個豬頭祭土地。
合　有緣時賀喜。
末　尾聲只此一言是的實。
淨　婆婆勸你休走智。
生　我異日風雲濟會時。
淨白　明日公公辦些福物。笑婆婆辦一張口兒。
笑末　只會噇相你笑甚底。
淨　做媒須著辦幾面笑。
末　你也忒笑。
淨　莫怪說好對夫妻。只是窮。媒人盡在不言中。
生　有緣千里能相會。
合　無緣對面不相逢。
下外粧夫人出唱　女冠子　位遷極品。簪纓執象板派。家傳詩禮。門排朱紫。更兼親戚盡皆豪邁。當朝為宰執。一女笄年未及婚嫁。這些兒愁悶。鎮在心頭無緣可解。
又唱　鶴沖天　沉吟一和。猛省孩兒事未員。嬝娜巧身材。桃腮和杏臉。每日把珠翠。若神女貌。玉女面。百事盡皆能。試看它能寫染。強一京好宅眷。年當笄歲。感得吾皇數次宣。著個好夤緣。除非是狀元。若招駙馬也不辱貌不偏綰。榮
耀兩俱全。試看今歲裏。必有個好姻眷。
白　我底女孩兒。它爹爹是當朝宰執。媽媽是兩國夫人。終不成不求得一個好因緣。除非嫁個讀書人。不問簪纓不問貧。但願五湖風月在。不愁無處下絲綸。
下淨做神出唱　剔銀燈　吾血食一方卻最靈。百餘歲。都說我感應。年年祭戶見沒節病。獻四五揲芝蔴糖餅。一陌兩陌紙錢。如何會通靈顯靈聖。
白　作善降之百祥。作不善降之百殃。吾聞張協乃清朝舉子。帝國相儒。欲要貧女做結髮夫妻。
笑　有小聖底萬事俱休。沒小聖底我日多年。五雞山上一個大王。剗地與人做鴨。到叫作鴨精大王。
末出唱　大影戲　今日設個几案。喏些兒事要相干。
淨相干莫是空口來問我。末且聽下文唱榛。　靠歇子有個豬頭至。
淨笑指末白餓老鴉喜歡。淨　斟些酒食須教滿。
末　怕張協貧女討校柸。是它夫妻是它夤緣。千萬宛轉。
淨　有豬頭。看豬面看狗面。
丑作小二出唱　縷縷金亞爹不曾見一個大豬頭。移時還祭了。我便搶將走。
末　靠歇兩個成親後。須要喫酒。
淨　尊神等候許多時。如何恁生。
末白你好急性。請解元和娘子出來。淨斟酒。末且末好。生唱上　思園春　你休要時我未休。
淨　早來吾殿下喫豬頭。
旦　出靈杯。不許後。教我怎生留。
生　漾人葫蘆水上遊。葫蘆兒沉後。我共伊休。
淨白　你與小聖都一般。又弗是飽。又弗是煖。
末　門里有君
子。解元和娘子敬神如神在。聽老漢請神。
丑　亞爹我瀉酒。
末旦　未好。待我請神了。
淨　胡亂早瀉酒。
末　合著口。
丑　亞爹早請神。我要肉喫。
末　不亐了口。
末　我那神道威。
淨　睜眼作威。
末　怎比馬明王。
末　喏。香煙才起。淨酒瀉在盞裏。
末　小二聽得。
丑　神要斟酒。
淨應。末　香煙馥郁。
淨盞中欠塊肉。丑偷喫一半。末　如何小二。
丑　神道不喫肥個。
淨唱　肥個我不嫌。精個我最忺。從頭至腳板。件件味都甜。
末　我個神道靈。
淨　可知道靈。
末　廟祝甚年會肥。
淨偷酒肉有介末　請解元禱祝。
生唱　菊花新　靈神聽啟。成都府住。奈張協自幼攻書。因往宸京路途裏。被劫取。有裹足之費。盡劫將去。一查打倒。冒瑞雪投入神祠裏。睡不穩。牽惹無限不如意。忽逢貧女。又沒夫。協無妻。見欲成姻契。獻神綠。
末白　下馬當風。酒當初獻。小二瀉酒。
丑　瀉酒了。
末　未曾瀉。如何說瀉酒了。你直恁不志誠。
打丑介　亞爹我瀉酒了。
末　低聲再瀉酒。
旦哭末　甚聲顙。
淨　沒肉。
丑應末　沒肉也應。
丑　瀉酒。
淨又偷喫。末　請娘子禱祝。
旦唱　後袞　妾身年少裏。父母俱傾棄。在神廟六七年長獨睡。論雲說雨。怎曉得這言語。偶遇它張協要為夫婿。神還靈異。賜照柸。許妾同連理。若不是匆匆分散無終始。不知如何但默默意如癡。更滿斟一盞獻神綠。
末白　一盞既斟。酒當亞獻。酒又不瀉。打這罔兩。
丑　亞爹酒瀉了。你莫打。我
口邊不濕。畢竟是神吃了。這回主張看。
末　也好你更瀉酒。
丑唱　歇拍　哽咽無言淚暗拭。瀉酒時又沒人喫。鸚鵡盃深。漸迤斷涓滴。
淨偷酒。末捉。唱　見得神靈異。兩頭都是。
淨　殷勤來獻。謝你們三獻都不喫。
末尤骨不喫。淨揍　張協是貧女因緣。皆宿契。今生重會。向綉幄。效魚水。許綰同心結。永諧連理。
生旦合唱　終袞　似鸞鳳和鳴相應青雲際。效鶼鶼比翼。鴛鴦雙雙戲。相憐相愛盡老與偎隨。待把伊托在心兒裏。
末　神歌鬼舞況我門。村落皆歡喜。願廝守終久于飛。
合　身赴月宮折桂枝。已兩兩同歡會。這些滋味美。
淨白　兩個已成姻眷。
末　是也。
淨　土地宜歸後殿。
末　大王回雲也。
淨　我去討那夫人。
末　則甚底。
淨　各自排個筵席。
末　又要喫。
淨　三獻三獻。酒肉不曾見面。
末　只說喫底。
淨下丑　我去切肉來。
末　我討你娘來。
生旦　謝得全取兩成雙。
丑　我討盤來你討娘。
末　今日歡娛嫌夜短。
合　閑時寂寞恨更長。
末丑下旦唱　添字賓紅娘　先來是奴心兒裏悶。驀撞見伊。夤緣怎知。君家共成連理枝。共成鸞鳳飛。
合　愿得百歲鎮同諧。渾不暫離。
生　榮辱算來是前生定。只得守已。儒冠未必將人悞。我直恁底。悞我百年虧。
合　願得一躍過龍門。榮歸故里。
旦　貧窮困苦。誰知道雙眉暫舒。君須異日休得要忘卻奴厚期。忘卻來廟裏。
合　願得相看。鎮長恁。如魚似水。
生　詩書禮樂曾諳
歷我敢負伊。伊我放心不須要慮及辜我妻。慮及辜負伊。
合　願得前意鎮如初。團圓到底。
生旦白　相煩李大公兀底早來。
丑出唱　賽紅娘　先來小生心兒悶。見貧女又嫁。
末接　三分似人。休得要言語詐。
丑　靠歇喫教醉醺醺。我方才罵它。
末白你罵它。照管我打你。生大婆來否。末大婆來了。旦大婆赤腳來。淨挈鞋出。唱　先來是我腳兒小步三寸蓮。
末白　一尺三寸。
淨揍　一個水穴闊三尺。橫在廟前。
末白是有一個水穴淨　被我脫下綉鞋兒自作度船。
末白　教誰來撐住你。
淨　著了鞋頂禮神道萬福。
生　凡事仰賴婆婆主盟。周全我夫妻兩口。
淨賀喜。拜拜。旦　謝得公公婆婆。
丑　我自歸去。
末　怎地歸去。
丑　耐它添兩字也得。
生　甚字。
旦　謝得公公婆婆哥哥多少是好。
末　你好生受。
淨　亞公今日慶煖酒。也不問清。也不問濁。坐須要凳。盤須要卓。
末　這裏有甚凳卓。
淨　特特喚做慶煖。如何無凳卓。叫小二來它做卓。
末　也好。
淨　孩兒想你好似。
丑　好似甚麼。好似個新郎。
末　甚般歛道。你好似一隻卓子。
丑　我是人。教我做卓子。
淨　我討果子與你喫。
末　我討酒與你喫。
丑　我做。
末　慷慨。
丑　喫酒便討酒來。
末　可知。
丑　喫肉便討肉來。
末　可知。
丑　我才叫你便是我肚飢。
末　我知了只管分付你做卓。
丑吊身生。　公公去那里討卓來了。
丑　是我做。
末　你低聲。
安盤在丑背上。淨執盃。旦執瓶。丑偷喫。有介
生唱　排歌　張協謝公婆至感叠叠蒙周庇。
旦　從年少得濟惠。到今日成姻契。
丑亞爹。末丑與我低聲。丑肚飢腰又疼。末贈幾貼風藥與你喫。淨揍　五百年前已曾註記我今日來攛掇你。
丑又偷喫。末淨合　勸君一盞莫辭推。願你夫妻諧百歲。
旦到口。旦唱　奴家勸婆綠。也個醺醺醉。
生　協多謝蒙賜惠。怎忘得恩和義。
末　兩口從今日自當愛惜。詩書自當記得。
淨　你對夫妻且恁底奇哉。對夫妻直恁底。
末白　知己知彼。
丑　做卓底腰屈又頭低。有酒把一盞與卓子喫。
末　你低聲。
旦唱　紅綉鞋　小二在何處說話。
丑　在卓下。
淨　婆婆討卓來看甚希姹。
丑起身。淨問卓那里去了。丑　告我娘那卓子人借去了。
末問借去做甚麼。丑　做功果。道潔淨使著它。
末那些個潔淨生旦唱　刮鼓令　今夜盡歡。
淨　我喫酒須教滿。
丑　我每喫得十來碗。敢一掃喫盡盤。
末　娘兒兩個忒熱亂。
生旦　一村只有君過門。
合　前生已結今生分。通宵裏飲芳樽。通宵裏飲芳樽。
生旦白　謝荷公婆又成括擾。
末淨　且圖安樂。胡亂度日。
生　相看幾日去京華。
淨　未好尋思漾了它。
末　休戀故鄉生處好。
合　受恩深處便為家。
並下外唱　風入松　東風習習破宮桃。殘雪才消。柳芽窣地拖金色。
後接　余深沉庭院蕭條。迤燒燈過。後園林一景如描。
外唱　祝英臺近　畫堂深人悄悄。春入杏花梢。膏雨弄晴。蝶粉蜂黃
相傍養花時候。
后　碧藻翠荇水底牽風。魚遊池沼。
合　畫闌邊來往遊人嬉笑。
外　時到粉墻低曲徑窈。一段景偏好小院邃亭一蔟神仙珠翠鎮相圍遶。
后　聽道賣花聲過橋西奇葩爭巧。
合　亂鶯啼遷著喬林聲鬧。
外　清曉侍婢不惜千金。相呼鬬百草。遺珥墮簪。
合　蹙著鞦韆。不禁笑語聲高。
后　夭桃遍開渾若燒空。雛禽時叫。覩景處。覺得奴心煩惱。
外　失笑我女。休得閑愁。寬取汝懷抱。好事怎匆。今歲賢良須是選個年少。
后　焦懆。此心非為求親。容奴咨告。
合　為傷取。容光將老。
外白　男便當婚。女便當嫁。今年卻是春選之年。媽媽與你選個有才有貌底官人。共成姻契。
后　深感媽媽。
外　止圖才學有佳名。
后　不擇貧寒事便成。
外　無限朱門生餓莩。
合　幾多白屋出公卿。
並下生唱　水調歌頭　讀書破萬卷。下筆如有神。前程事業。豈期中路惹灾迍。近日須諧貧女。未是吾儒活計。依舊困其身。爭如投上國。赴舉奪魁名。
旦唱　荷葉鋪水面　才郎到此處時奴家正生憐念心。雪若晴。君家定著出廟門。
合　誰知先世已曾結定。恁困窮。何時免得日繫縈。
生　張協到感我妻同諧。已約百歲期。困此間。不若上國奪桂枝。
合　身榮那時也爭得氣。沒裹足。如何便得身會起。
旦唱　孝順歌　奴愁悶。又遇君。思之兩口直恁貧。君家又無人。奴家又無親。全沒救兵。去則依然奴還孤冷。
合　怎得盤纏。
盤纏到得宸京。
生　協今去也。何時遂此情。亦欲耀家庭。亦欲要身榮。亦欲願你。願你時來大得一命。
合　共樂歡諧。歡諧共樂平生。
旦　奴只得往廟前。借取大公些個典。與奴做盤纏。又欲買些絹粧些舊綿。又恐春寒衣衫不辦。辦與衣衫。一路免得身寒。
生　望娘子借與。娘子便去。說前途怕錢欠。中途怕錢慳。錢誰與添。更望娘行多方宛轉。
合　宛轉些添。回來自當償還。
旦白　大樹之下草不沾霜。奴家求庇於李大公大婆。庄家有甚出豁。
生　還借得些子典。多則濟事。少則不濟事。
旦　奴曉得。李大婆每常間忺要頭髮做頭。只怕我家割捨不得。若去頂上團團剪些兒子與它。看奴家要幾錢不到不得。
生　如此卻好。
旦　庄家本性自來慳。
生　不算盤纏要往還。
旦　信道上山擒虎易。
合　方知開口告人難。
並下末出白　久雨初晴隴麥肥。大公新洗白麻衣。梧桐角響炊煙起。桑柘芽長戴勝飛。老夫聞得那張解元漾了渾家。要去赴試。是和不是。問取我婆則個。
淨唱　麻婆子　二月春光好。秧針細細抽。有時移步出。田頭虼。蚪要無數水中遊。婆婆傍前撈一碗。急忙去買油。
末白　買油作甚麼用。
淨　買三十錢麻油。把虼蚪兒煎了。喫大麥飯。
末　且是惡心。
淨　惡心便吃白梅。未能喫能解。婆婆你知件事。那張解元要去赴試。
淨　貧女終不成也去。
末　它如何去得。兀底早來。
旦唱　尹令　它命
又合孤令。奴家又合孤令。方得兩月安靜。教奴又成愁悶。
末淨　聞伊丈夫今直欲到帝京。
末　它又更沒活路。你又更沒親故。盤纏怎生區處。
淨面看別處末抽轉　你也轉來廝覷。
旦　如今去時沒裹足。怎對付。
淨　欲去在伊兩個。不去在伊兩個。說與我每一和。又說與我公一和。
末旦　如今來只得又靠我婆。
淨　它說靠我尤閑。你也說靠我。
末　不似像底交掎。
旦　河挾水緊。人急計生。張解元是讀書人。既得婆婆周全。望所賜周全。求人須求大丈夫。
末　濟人須濟急時無。
淨笑　你問一切人。我搽胭抹粉。著裙繫衫。我是大丈夫。怕那老畜生有錢。
末　人來投人。鳥來投林。你有甚錢。把些子借它。
淨　明人不作暗事。你要得幾錢。
旦　要得百來貫錢。
淨苦　和你爹娘七代都賣與。
末　胡亂搜尋。看得幾錢。把借它。那張解元還得個綠衫上身時。終不成忘了貧女。
旦　貧女終不成忘了大公大婆。
淨　亞公你去措置十貫五貫借它。
末　說得是。
淨　不是我自誇。我那箱裏真個強。你個老畜生。
末　便是我沒。
旦唱　添字尹令　奴家拜告聽取。奴家道得婆周庇。直欲靠婆到老。張協要好出路宜及早。
合　歸來後。稱懷抱。除非異時歸古廟。掛綠袍。
淨　婆婆有寶。不與公公道。
末　不知底。
淨　公公知道。應是問婆借了。
末　莫是夜明珠。
旦　婆婆借與。托取公公保。
合同前末　長安古道盤費知多少。婆婆早與它便起
程又早。
旦　今朝倚靠。非外來相擾。
合同前旦白　世間成人者少。婆婆有甚物借些子。還解得三五貫錢相添出去。
淨　婆婆只有兩領物事。
末　莫是番維道服。
淨唾　你有。
旦　大婆莫是革子衣裳。
淨唾。　它屋裏有。
末　只虧了我。不是番羅革子。便是大綾。
淨唾末　甚底。你便說。
淨　我嫁你許多時。身邊別無物事。只有兩領兩領。
末　甚底。
淨　水牛皮。
末　只好鞔鼓。
淨　也好做鞋。
末　可知。
旦　奴家見婆說多時。閑來割捨不得。而今剪一捻頭髮在此。怕婆要做頭。若得些錢。便十分好。
淨　好好。我正要只是顏色不好。
末　顏色恁地黑了。
淨　不干紅色。
末　你要粧鬼。
淨　婆婆與你三五兩白金。後去做得好時。便還我。你與我討半盞兒酒來。
末　好好。我也著得些個。
淨學旦　謝得公婆。
淨執酒器唱　添字尹令　一盃杜酒。感你把頭髮剪。婆婆頭髻看得許多價添。
旦　程途怕遠。只要錢支遣。
末淨合旦　伊歸去定說與。我公婆望它今年去做狀元。
旦　斟謝荷公婆。非不知感。奴家量淺。一盞桃花臉。前生姻眷。結得我婆底緣。
淨　婆婆懶出。不得來相餞。
合仝旦白　謝荷公婆妾且歸。
淨　明朝依舊守孤幃。
末　夫妻本是同林鳥。
合　大限來時各自飛。
並下生出發怒。白　耐殺人可恕。無禮難容。貧女那賤人。十人打底。九人沒下。自家不固灾禍誰肯近傍。你每正是情知不是伴。事急且相隨。從早上出去。整日不見
歸來。不道我每要出路。莫管。尋條柴棒在這裏。去教你雖無韓信難。也有屈原愁。
旦出唱　懶畫眉　早辰臨鸞此情傷。我不為爹來不為娘。頭髮剪了終須再長。使奴心悒怏。不是奴家又誰管你行。
生白唯　賤人行不動裙。笑不露唇。這是婦女體態。休整日價去。臉兒又紅。那里去喫酒來。打那賤人
打旦旦　屈。丈夫有天可表。有神可鑒。待我自說。
生　你快說。若不直說。從今日打至明日。
旦唱　獅子序　你忒急性。且聽我言。你出路日子在眼前。我一夜思之怕沒盤纏。往大公家急忙去借典。婆婆也沒金。也沒典亦沒錢。我每把頭髮便來剪。得些錢。苦把盃酒來相勸。
生　沒瞞過我。實是你災。隱僻處直是會打乖。誰頭髮剪落便有人買。這雙眼。人說你最呆。如今那得錢。那得銀。焉得酒。你說不實是少怪。把廟門閉。勘問你何處歸來。
生打旦旦唱　臨江仙　一堂神道你須知。我門非別底。你不是男兒。
生打旦旦叫李大公。叫李大公　相救。
生　叫甚麼李大公。
末出　讀萬卷書。知千古事。解元你兩人廝吵則甚。
生　張協淹留在此。出自我公周庇。非不知感。耐那賤人知張協要出去。特地出去一日不歸來。
末　便去。
生　張協要去便去。又無行李。初為功名造物略賜周全得協。協終不成忘了公公婆婆。我今日見它整日出去。喫得臉兒酒歸來。我且問你那里去來。
旦唱　奈子花
公公
我婆婆說要頭髻。奴不得只剪下些兒。婆婆喜歡。教斟綠。沒巴臂便來打起。想是奴家害了你家計。
末　婆婆八年坎要頭髻。才瞥見一地歡喜。銀和酒是家裏底。休閑爭。休得嘔氣。聽啟。你那個害了家計。
生唱　卑人欲往京畿。從早間等到今時。婦人愛酒貪歡喜。終久後又成何濟。想起這婦人害了我家計。
旦出科介生白　元來如此。公公恁地說。幾乎錯認了定盤星。
旦　丈夫汝是圖功名底人。莫便恁地做作。
末　休閑說。我婆再三傳語。不及相送。
生　張協頃刻且來拜辭。
末　不須得。
生　荊婦凡百仰賴鄰庇。稍獲寸進。自當修謝。
末　惶恐。
旦　去時奴又長思憶。
生　欲寄音書山路僻。
末　我每眼望旌捷旗。
合　大家耳聽好消息。
末下旦唱　醉落魄　冤家做作。好直恁把心不定。
生　張協去心不安穩。不見歸來。尋你那臉節病。
旦唱　四換頭　初入我廟門。你不曾發這般嗔。今日裏既定。把奴家直恁地輕。
生　伊不說。一日價不見您。從早晨間只管價等。
合　水一似清。月一似明。怒若發時惡氣便生。
旦　知是君家直恁地去得緊。奴不賣這髮。君須去不成。
生　此行必是好佳讖。
旦　遂功名。莫來適來反面沒前程。
生　神須聽協語會辜恩。我辜汝恩。
旦　君須記那時。
合　在紙爐中血污衣。
生　你莫學王魁薄倖種。把下書人打離聽。
合　這般樣人。這般樣心。我時聞傳耗音。
生　我門去後。伊自行。料不到
動春心。
旦　月黑夜昏。江奴一度惺惺。幾年在孤廟冷清清。
合　又還今夜覆單衾。依舊淚盈盈。
末出唱賺　婆子方知。知道君家往帝京。農事冗。特來此處送君行。
淨　你須聽。本不欲只管相親近。有一事相煩靠殢君。打從胡州過。鏡兒買面與婆搽粉。
末　好不思忖。
生旦　我婆且自寬心。張協為人恁底村。婆要鏡。沒時豈敢上婆門。
淨　拜辭君。我和伊今夜有人相請。隔岸村庄祭土神。
末　只為喫。
淨　你道婆婆怎地了腳頭緊。
末　好不安分。
末淨下旦又唱　絳羅裙。　君今去時奴阿好悶。有些錢。怎知奴便揍來助恁。
生　落得一個瘦損。阿好悶。
合　各家把這淚偷搵。
生　一回上心阿好悶。感伊有許多村價至誠。
旦　你不分奴皂白。阿好悶。
合　兀底須有神明。
旦又唱　呼喚子堅心耐煩等。須有日見人。奴待見得情人了。依然講舊情。
生　眼下阿好悶。悶直欲到宸京。
旦　只恐我夫榮貴也。嫌奴身畔貧。
生唱　尾聲。　這般人活短命
合　舉頭三尺有神明。兩兩分飛阿好悶。
生白　今夜枕頭都是淚。
旦　望君此去登高第。
生　馬前喝道狀元來。
合　這回好個風流婿。
並下末出　職遷一品。名號黑王。身居八位之尊。班立群僚之上。畫堂靜悄。華屋森嚴。綉簾垂隔春風。寶堦香遠沒人迹。公相升廳著個祇候。
丑作相公出唱　鬬黑麻　帝德廣過堯喜會太平。我是清朝第一大臣。
淨　所為直是英俊。論梗直最怕
人。好底酸醋喫得五瓶。
丑白　下官王德用。官至樞密使相黑王。名字誰人不知。別無兒男。只有一女。小字勝花。年方及笄。未曾嫁聘。今年是國家大比之年。意下欲招一個狀元為東床。不知夤緣若何。待夫人出來與它商議則個。左右將坐物來。
末　覆相公。畫堂又遠。書院又遠。討來不迭。
丑唱　快討來。
末　公相最忍耐得事。
丑　我近日不會忍耐。
拽末倒　沒交椅。且把你做交椅。
丑坐末背。末叫丑　莫要叫。昔日馮丞相行至後花園入那容膝庵中敢恁地打坐三五日。我不坐得一日一夜。
末呆了我。丑　堂后官。
末喏丑　你如今要我周全你。
末　乞賜相公周全。
丑　五貫十貫也喚做周全。
末　卻是。
丑　儒釋道三教中都有周全。你做秀才便教你做官人。算起來你做不得。
末　如何。
丑　秀才家須看讀書。識之乎者也。裹高桶頭巾。著皮靴。劈劈朴朴。你不會。卻做不得。
末　是做不得。
丑　你做道士。便做知宮。算起來你做不得。
末　如何做不得。
丑　道士家。須尋真訪道。飛符走籙。
末　是做不得。你做和尚。便走長老。住持大禪。剎算來你也做不得長老。你只做得常僧。
末　如何比得常僧。
丑　不是常僧。如何在這裏學禮拜。
末　你教我恁地。
末起身丑攧末　這回饒個跌大。
丑　來來。與我請過夫人。與勝花小娘子出來。
末　領鈞旨。轉堦頭便陞廳上。屏風後回廊深杳。畫堂前簾幕低垂。著個小心專當祇候。
丑
你也行入裏面去傳語。只在這裏立地。
末　教我做那里去。
外出唱　粉蝶兒　庭院深深。春色惱人天氣。
后接　向幽閨。更無情味。步芳堤。遊上苑。便貪遊戲。
丑　我孩兒聽取。亞爹說你。
丑白　孩兒你有罪過。
外后　告爹爹。孩兒沒罪過。
丑　你沒罪過。前日把亞爹襖子上許多餓虱都盪殺了。
末　從來不度已。
丑唱　駐馬聽　伊看我孩兒。似這月裏嫦娥。到強似它。亞爹孩兒全沒。老來惟憑著你門一個。
外后　未知爹爹那雅意要如何。早言一句說交破。
丑　你休得誤人呵。莫教我女青春過。
外　兒恁嬌癡。須要個讀書人為女婿。我家裏公侯累代。小可底蒼生怎為姻契。
丑　五百名中有多少好才人。與我女揀個一般美。
外白　爹爹甚言語。若非是狀元怎成匹配。
后　朱紫駢駢。不若荷衣一狀元。況兼奴家是豪貴。若非高甲怎生攀羨。
外　我王擇賢。畢竟是今年。與我兒選個福非淺。
合　出得幾多錢。招捉那狀元為姻眷。
末白　覆相公。共得幾錢。招捉駙馬。
丑　與它豁湯錢十萬貫。
末應丑　下馬錢十萬貫。
末應。丑　湯風錢接鞭錢遊街錢各十萬貫。
末　覆相公許多錢那裏支。
丑　城隍廟裏支。
末　卻是帋錢。
丑　來你今年選個小小富貴看狀元年紀未滿三十者。將我勝花娘子招為東床女婿。
末　領鈞旨。
丑　正是讀書可用覓良媒。書中有女顏如玉。
末　莫是有女。
丑　是。
末　奉饒一個撥手。
合　爹爹年紀相
當不到無。
外　有才莫問是寒儒。
丑　文章士謁文章士。
合　大丈夫投大丈夫。
並下生唱　女冠子。　那日是淹離古廟。步莎逕柳堤多少。見喬林芳樹上雛鶯叫。酒旗掛杏花梢。風湌水宿。怕暮嫌曉。尋思自覺心焦懆。謾回首家山途路遙。杜鵑你休得叫過通宵。
生白　水調歌頭。　一心離故里。隻影欲朝天。半途遭難。豈期貧女又留連。長記綵衣堂上臨別。雙親囑付。細想是良言。教逢橋須下馬。遇夜莫行船。近日來離古廟意懸懸。爹娘又慮。料它貧女汨漣漣。是事一齊瞥樣。挑取被包雨具度嶺涉長川。正是雁飛不到處。人被利名牽。
生下旦唱　福清歌。　自離故鄉。尋思斷腸。兩個月得共鸞凰。許多時守空房。到如今依舊恁似我不嫁郎。燕泥。尋舊壘。骨自成雙。
白　村南村北梧桐角。山後山前白菜花。這般天氣情人不見。神思又不忺。錢又投撩丁。米又沒半升。只得往大公家去緝麻緝苧。胡亂討些飯喫。
苦苦　欲買春衣典夏衣。待成衣著又過時。恰才撰得春衫著。是處山頭叫子規。
又唱　虞美人。　緝麻緝苧攻針指。亦是不得已。時常眼汨不曾乾。只恐別郎容易見郎難。
淨在戲房作犬吠。淨白　小二去洋頭看。怕有人來偷雞。
作雞叫　小二短命都不見。
呼　雞走
叫苦。　張小娘子。
旦　大婆萬福。不見婆婆七八日。你怎地不來我家。
末出　古人道得好。命裏合喫粥。煮飯忘了漉。一
世恁地孤孤單單。嫁得個人不及兩月。又出去了。
淨　它也相將到。你眼如何恁地腫。
旦　自張解元出去之後。真個桃花臉上汪汪淚。拭盡千行及萬行。
淨　便是我亞公有時出去幹事。五朝七日不見歸來。我在屋裏心煩渾身都燥痒了。你張解元出去渾身燥痒否。
末　好皂角煎丸。
旦　那得這話。奴身只是眼汨出。
淨　我亞公在屋裏我便無事。
旦　如何無事。
淨　它在屋裏。夜夜燒湯與我洗疥癆。便不痒。
末　打著痒處。
旦唱　上馬踢。　眉兒那曾開。花兒不忺帶。尋思淚滿腮。這些緣分乖。才與同諧。驀忽成妨礙。
末淨　我每等來它做得官時。我兩口也得它拖帶。
淨唱　婆婆暗自喜。得你嫁夫婿。圖它此去時。早攀月桂枝。金冠霞帔。有分粧束你。我稱孺人。
指末　我底公公定著呼做保人。
末白　我如何呼做保人。
淨　你公是挨風。爹是僕射。你如何不是保人。
末　人道三代相門。
末唱同前　不是我自誇。它自定及第。著鞭衣錦歸。便是榮貴時。
淨　我做婆婆。你做當直底。
末又占又好底合　那時價喜。買炷明香大家答謝天地。
旦白　怕它一舉登科未見歸。
末　你安心定志數歸期。
淨　黃河尚有澄清日。
合　豈有人無得運時。
並下生唱　望吾鄉。　家住西川。回首淚暗垂。中途怎知人劫去。娶它貧女是不得已。幸然脫此處。都城在眼下裏。盡摠是繁華地。
白　家貧未是貧。路貧愁殺人。遭逢毒害手。去住
不由身。尋思雪中路。無眠扣廟門。得它貧女顧。不免議姻親。宿食圖溫飽。詩書暫溺淪。重登京闕路。盤費幾辛勤。到得龍城裏。身心一處新。釣鰲施大手。敢助聖明君。
末丑雙唱　窣地錦襠。　青雲有志作儒流。燈下翩翻知幾秋。若得一舉占鰲頭。方表詩書勤乃有。
生白　拜揖。
丑　拜揖尊兄高姓。
生　小子姓張。
丑　是弓邊長。是立下早。
生　卻是弓邊長。
丑　弓邊長蔚遲敬德器械。
末　單雄信見你寒。
生　尊兄盛表。子祿。
末　只好著。著名帋。
丑　子祿因前番不第。改作祿子。
末　甚年得你兩角崢嶸。
生　高姓。
丑　姓華。便喚做華祿子。
末　華祿子。只會污人門戶。
丑　尊兄討行館了未。
生　未討。
丑　同途相識。一道共店安泊。
末　有采近大貴。
生　尊兄行館在那里。
丑　只在前面茶坊裏。尊兄在樓上。祿子在樓下。
末　才說話。便分高低。
丑　尊兄若會欠賃錢。方可與祿子做朋友。
末　是結朋須勝已。
丑　此處龍床。廊下若江中之水。非一源之流。這裏便是行館。
生　奇哉。
末　尊兄你看茶坊濟楚。樓上寬踈。門前有食店酒樓。來壁有浴堂米舖。才出門前便是試院。要鬧卻是棚欄。左壁廂角奴鴛鴦樓。右壁廂散妓花柳市。此處安泊儘自不妨。
生　謝荷諸公。乍然抵此。未及請禮。
丑　惶恐惶恐。自家賃這般店。得便宜處有四。
生　請數看。
丑　第一官司奈何自家不得。
生　如何。
丑　一萬年只喚做窮秀才。
末　它殺不如自殺。
丑
第二蚊蟲咬虱咬。都奈何自家不得。
生末　如何。
丑　祿子一身都是頑皮。
末　又道香肌似玉。
丑　第三肚飢奈何自家不得。
生　如何。
末　想必出路打敖慣了。
丑　不是小子忍餓得法。才肚飢時緊縛了腰。一番腰緊。便噯一噯。
噯末　又道酒肉皮袋。
丑　第四店主人奈何自家不得。
末　如何。
丑　秀才家怕甚店主人。
淨作杏婆出。　好也好也。店主人柰何你不得也。須有店主婆。少我房錢不還。
擒丑　我柰何你不得。
打丑有介丑　饒我店主婆大娘子。
末　有許多稱呼。
淨　少我三十個房錢。
丑　只二十九個。
淨丑淨末　少你幾錢。
淨　三十個。
丑　二十九個。
末　尊兄住得幾時。小子方住一月。
末　那一月是大是小。
丑　是大。
末　卻是三十個。
淨　你討房錢還我。
丑　你來劫我。
末　嫂嫂住休不看我面也看這官人面。須是它引至。
生　娘子寧耐。
淨　賴我房錢。
丑　它劫我錢。
淨唱　麻郎。　打脊簪賴秀。
丑　打脊簪賴狗。
末　兩個不須動手。
生　各請住休得要應口。
淨　賊獼猴。
丑　雌獼猴。
生末　看我面一齊住休。
丑　我只是不還賃錢。
淨　赶出去橋亭上眠。
生　看取同人勸您。
末　休要出言恁偏。
丑　你弄拳。
淨　我弄拳。
生末合　看口休得要鬪煎。
淨　少我那房錢到嗔。
丑　罵得我教人怎忍。
末　你兩個八兩半斤。
生　好一對人客和主人。
淨　我去論。
丑　我去論。
丑　我去論。
生末　大都來能欠幾文。
丑　要你須著這秀才。
淨　我著它伊休要來。
末　你兩個貧
胎苦胎。
生　沒緊要。休得要繫懷。
淨　我討柴。
丑　我討柴。
生末　要廝打。只得請退。
淨白　解元萬福。只在媳婦家安歇。
末　卻又荒。
丑　不干尊兄事。在這里安歇幾日。便入試院。
末　兩個早發過。
生　些子房錢忍耐休。
末　秀才相罵殢人羞。
丑　我近來學得烏龜法。
合　得縮頭時且縮頭。
並下外唱　探春令。　三年一度選英賢。論學業非淺。
后接　又未知誰氏登鰲首。甚日滿奴心願。
后白　媽媽萬福。
外　孩兒見鞍思馬。覩物思人。今年乃大比之年。不招個狀元為駙馬。更待幾時。叫堂后官過來。
末　朝為田舍郎。暮登天子堂。亘古及今知它見了幾個狀元。
喏　覆夫人。娘子有甚懿旨。
外　幾載學成文武藝。今年貨與帝王家。我意下欲趁取個勝花小娘子。年正嬌癡。好求匹配。不知相公曾有鈞旨分付你排辦采樓。招納駙馬也。
末　神仗兒　欲待取覆。欲待取覆。昨蒙鈞旨。非不整肅。采樓如法價結束。
合　秀才明日赴闕。佀爭著天祿。只未知甚題目。甚題目。
外唱　滴漏子。　豪家貴戚渾無數。
合　定必欲嫁狀元。
后　奴家分福前生定。
合　嫁一個應少年。
末　因緣因緣。心堅管教石也穿。
合　馬前馬前。合人情度鞭。
外　前日不須看入院。
合　看遊街看執鞭。
旦　紅樓數里簾兒捲。
合　定應是看狀元。
末　近年近年。多應是狀元都少年。
合　馬前馬前。合人情度鞭。
外白　脫卻白襴身掛綠。
合　因緣相合奴家福。
末　那時一
子受皇恩。
合　正是滿家食天祿。
並下旦唱　黃鶯兒。　一去更無音耗。使雙雙孤令未知甚日掛綠袍。使奴家稱心。它恁地我英俊。定必占魁名。早得個人往江陵。問及第是甚人。
丑作小二出唱　吳小四。　一個大貧胎。稱秀才。教我阿娘來做媒。一去京城更不回。算它老婆真是呆。指望平地一聲雷。
旦白　小二哥。
丑　呆應。
旦　小二哥。你唱甚底。
丑　我弗曾唱。
旦　我門道有耳朵。你更唱與我聽。
丑　你笑也有耳朵。我唱。你莫道是我做。別人做十段。我只記得兩段。
旦　你唱我聽。
丑唱　一個大貧胎稱秀才。
旦白這句便說張解元　教我阿娘來做媒。
旦白分明你做了。丑　一去京城更不回。算它老婆真是呆。
白道你等它是呆　指望平地一聲雷。
笑旦唱同前　自從去京奴淚鎮零。難禁離別情。日夜我尋思沒耗音。我門怎知你笑人。唱隻曲教奴仔細聽。
丑白　我弗做。是我書院中雙老哥做。又有一段。
旦　你更唱。
丑唱　兩相底逢。窮合窮。一去不見蹤。腳踏浮萍手拏空。勸你莫圖它做老公。它畢竟是個鬼頭風。
旦白　自從嫁它。奴辦至誠。不成它負心。一舉登科有姓名。果然負奴絕耗音。萬水千山奴也去尋。
旦　小二哥你幾時去江陵府納稅。
丑　小二便去。怕知縣點追。才點著定喫十五大棒。
旦　休閑說。你去街上有登科記買一本歸。江陵府也有登科記賣。
旦　可知。
丑　我見應須自買歸。
旦　登科
且免淚珠垂。
丑　十年窗下無人問。
旦　一舉成名天下知。
並下外唱　卜算子　百尺綵樓高。十里人挨鬧。
后接　狀元今日欲遊街。
合　一段風光好。
外白　孩兒人無率爾。事無偶然。我聞得今年狀元是西川人。不知是姓甚名誰。叫過堂后官問它則個。
叫　堂后官過來。
末出　一封天子詔。四海狀元心。覆夫人。男女生長京華。三年一度。五歲卻是兩番。每見著狀元都不似今年底聰慧。見說那狀元祖居西蜀。家住城都。三歲上讀得書。五歲上屬得對。文過李杜。才並二程。歛兒魁偉。精神磊落。搦管行雲似電。面君對答如流。一面旗不寫著甚人。天下狀元張協。
後唱　福馬郎。　知道是成都一秀才。五百名中占天下魁。今日裏定遊街。
合　十里小紅樓。人爭看喝道狀元來。
占　公相當朝何用媒。仗托我絲鞭去選大才。當筵宴早安排。
合　凝望彩樓高簾兒捲。等取狀元來。
末　旗幟交加樂器催。快子行如電簇著大魁。接鞭後勸三盃。
合　管取洞房開。姮娥貌捧擁狀元來。
外白　我與勝花小娘子登百尺采樓。你祗候狀元來。教相公親遞絲鞭多少好。
末　自古及今是府眷揭起采樓。剌起絲鞭。才不接。明日相公別作道理。
外　也說得是。我女今番嫁狀元。
末　馬前喝道剌絲鞭。
后　時人莫訝登科早。
合　月裏姮娥愛少年。
下末　狀元何用覓良媒。書中有女顏如玉。赫王相公勝花小娘子招狀元為
駙馬。正喚做少女少郎。情色相當。狀元兀底早來。
生扮狀元出唱　卜算子　張協受皇恩。乍著荷衣綠。回首爹娘萬里遙。料已沾天祿。
白　引領群仙上紫微。雲間相逐步相隨。桃花已透三層浪。桂子高攀第一枝。閬苑更無前去馬。杏園惟有後題詩。男兒志氣當如此。滿袖馨香天下知。
后執鞭唱同前　嘈雜歡聲沸。捧擁風流婿。果與奴家有宿緣。接取絲鞭去。
末唱　大聖樂　采樓高處有嬌媚。赫王府求女婿。
生笑　翔鸞儘有梧桐樹。又何苦殢高枝。
后　是奴行三世簪纓裔。如今與望英賢離玉轡。
末后　最風流處似神仙。俁入蓬壺影裏。
生　求名我不在求妻。歡諧事心未喜。豪家謾把絲鞭剌。甚嬌媚又入人意。
后　料想君家多是不曾娶。君且接取絲鞭。又妨甚底。
末后　似相嫌棄。五百年未知道緣分何如。
外出　我兒又得要癡迷。夫妻事前定矣。
末合　何須苦把絲鞭剌。且說與相公知。
生　是則無妻。我身自不由已。須有爹媽在家鄉。尤未知。
合　且遊街去。五百年註定不在一時。
末白　畫堂稟及相公知。
生　不為求妻只為名。
后　且自與人無舊分。
合　非干人與我無情。
后下丑出　請請。
末　赫王相公請狀元相見。
丑　請狀元卸了幞頭。只帶個羞帽。
末　錯了。卸了羞帽。只裹幞頭。
丑　不只帶羞帽。且來學個鍾馗捉小鬼。
末　與我魆地里休說。
丑　拜揖。
生　即日共惟。
丑　即日恭惟。願我捉得一片牛
皮。一半鞔皷。一半做鞋兒。
末　做鞋兒則甚底。
丑　兩丈擈一緉。
末　只做一文道路。
生　即日共惟。先生公相。
丑　先生公相。願我捉得一個和尚。下一截把來洗麩。上一截把來擂醬。
末　相公尊重。
生　即日共惟。先生公相。鈞候萬福。
丑　鈞候萬福。願我捉得一盝粉。一鋌墨。把墨來畫烏觜。把粉去門上畫個白鹿。
末　好不尊重。
末揖搽丑應末　要你開甚口。
生唱　十五郎。　張協托在洪福。今叨冒身掛綠。
丑　念女子生得絕妙。似我樣肌瑩玉。
末那些個。　采樓下已剌絲鞭。狀元又此心不足。
丑　敢欺人。弗要我孩兒。它無分。你無福。
生　張協家住在西川。隨爹媽心意轉。
丑　看我女如花嬌面。嫁不得一狀元。
末　這般事兩家情願。又何須定卻絲鞭。
丑　料貧胎不是我因緣。不筵宴。請逐便。
丑白　絲鞭不接忒相欺。
生　只為求名不為妻。
丑　俁我洞房花燭夜。
合　從教金榜掛名時。
生下丑　耐你道是狀元了。我女千金之體。嫁你個窮個窮。
末　聽得不好看。
丑　耐我不把女孩兒嫁與它。
末　它也不要。
丑　才著綠衫。出東華門外。便是破荷葉。
末　只好裹著雞頭。
丑　我不把女孩兒嫁它。才裹幞頭。出東華門外。多是多年堦級。
末　只難為上下。
丑　我弗把。
末合　女孩兒嫁它。
丑　才繫腰帶。出東華門外便是烏稍蛇。
末　說話好毒。
丑唱　江頭送別。　才及第。才及第。我女便嫁你。張家府。王家府。怎不如是。忒作怪。不接
絲鞭去。想它都蹺蹊。
末　因緣事。因緣事。五百年註已。它不肯。它不肯。怕沒別底。
丑　怕沒別底。須不是狀元。
末　鈞旨得是。
丑揍　它門既然相欺負。夫人請出來商議。
末白　夫人和勝花小娘子早來。
外唱　金蕉葉　脫白掛綠苦不肯共成眷屬。
后接　驀忽地思量。簌是奴沒分福。
丑白　作怪作怪。殺人可恕。無禮難容。
外　相公它怎地不接絲鞭。
丑　德澤洽則四夷可使如一家。猜忌多則骨肉不免成仇敵。它明分欺負下官。
外唱　鬬虼麻　幾年東床要納狀元。怎知道新來底被它棄嫌。不肯與接絲鞭。使孩兒淚漣漣。
合　因緣恁慳。致使福緣分淺。枉教姮娥謾愛少年。
后　自古道東床女婿有萬千。怎知它一舉便做著狀元。奴只道永團圓。必來接那絲鞭。
合同前。丑　你不是初來莫要度鞭。我粧做孩兒歛袂傍前。
末　莫咫尺有神仙。
丑　不接鞭且一拳。
合同前末　五百位官員何可向前。又何苦特骨底要嫁狀元。
丑　伊著我此心堅。石頭須定教它穿。
合同前丑白　孩兒且放心。著它那里去受差遣。爹爹乞判此一州。不到不對付得張協。
外　我兒休要意沉吟。
丑　這段因緣抵萬金。
后　好似和鉤吞卻線。
合　剌人腸肚繫人心。
下淨　賣登科記。賣登科記。
唱　花兒　三文買著狀元五百姓名及州縣。兩本直你六文錢。要千本交五貫文。見之不取。思之千里。只道張協做狀元。不知榜眼探花是那里
人。買一本看。
白叫　買登科記。
末上　買登科記。
淨洋口小店那里買。末　這里賣。
淨　那里。
末　回過頭。
淨　轉。
末　三打不回頭。狀元那里人。姓甚名誰。
淨　姓成名都府。
末　住在那里。
淨　住在張州協縣。
末　你胡說。莫是成都府人。姓張名協。
淨　正是了。
末　得我力氣。第二名。
淨　周子快。
末　水漲船行速。第三名。
淨　表得夢。
末　你也揣骨。
淨　把三文來我要赶腳頭。
末　踢得好戲毬。
淨叫　登科買記。登科買記。
丑　赶買記。
末　這條路且認得熟。
淨　村蠻漢。買甚底。
末　你且未好去。
丑　買記。
末　買記。
丑　氣揣我是鄉下人。都說不出。
末　啞兒得夢。
丑　我有個無緣老婆。有個老公去赴試。寄我三文買個記。
淨　買登科記。
丑　買登科記。亡了個登。
末　借條蠟燭來。
丑　登科記。
末　登科記。
丑笑　又忘個科。
末　失路狗兒。
丑　把一本走。
淨　把錢還我。
丑　錢還你了。
淨　錢還我。
丑　記把還我。
淨丑相唾有介末。　你兩個住休。
淨　買我一本不還我錢。
丑　把我錢不還我記。
末　兩個要如何。你也不須出錢。你也不須把登科記。我贈你一本。善眼相看。各家開去休。
淨　白干騙了我三文。
丑　保正衙前下狀。
淨　歸去看牛休。
丑　見我打扮便欺付。
末　兩個半斤八兩。各家歸去不須嗔。
淨　虧心折盡平生福。
丑　行短天教一世貧。
並下外唱　摶山子。　天不從人這些願。使子母懸懸。
后　誰信道不接絲鞭。畢竟是非奴姻眷。
合　這些兒分福早番作憂怨。
外唱
醉太平。　從來我意。鎮有心便欲求伊姻契。
后　誰知到此情一似鳳孤鸞隻。
外　嗟吁傷懷。謾留得那絲鞭職筵向畫堂空備。
后　料奴容貌不入那人眼目些兒。
外　傷悲孩兒。泪眼是怎生搵了還又重滴。
后　紅樓數里不道有人慼慼。思之它門道讀得數行書。始及第把人嫌棄。
合　算來耐除非睡著忘得霎時。
外　終日搐搐搦搦。莫颩殺我如醉如癡。
后　樓頭那日不相逢。怎有這場憂憶。無緒相思。做得病成也。這一命歸泉世。
外　被它欺負含羞忍恥。是甚活計。
外　爹意必欲與伊報它張協今日仇隙。
后　奴今自覺心如絮。飯又那曾喫得。心事除非我自知。鎮魆地淚垂。
外白　不接絲鞭親可休。
后　這場耐殢人羞。
外　眼含四海三江泪。
合　腹納乾坤天地愁。
並下旦唱　山坡裏羊　知它你是及第。知它你是不第。知它在上國。知它歸來未。鎮使奴終日淚暗垂。莫非不第了羞歸鄉里。又恐嫌奴貧窮。恁地別也。別來斷信息。斷信息。
淨　阿公也恁歡喜。阿婆恁歡喜。我阿兒歸報與娘行知會。小二出江陵幹事歸。道娘行交倩買登科記。且說張郎作狀元。特也特來拜賀喜。拜賀喜。
旦白合掌　慚愧。罪過婆婆。
末上　山到岳根低。水到大海淺。天下有多少讀書人。惟我張解元做狀元。也難得。
旦　公公萬福。未知是也不是。
末　娘子賀喜。
淨　我小二才歸那畜生骨甘看了。虧我眼識人。
末　辦
寶者不貧。
旦看記　張協做狀元又是成都府人。
淨　我當初分付買鏡歸。今番十面也有。
末　要實多則甚。
淨唱　哭妓婆。　得兩面鏡兒。我每好笑。雙手把了。時時來照。左手照了。右手又照。右手照了。左手又照。
末白　淡粧濃粧。也不好。
旦　教小二哥來待問它仔細。
末　娘子問它則甚。
淨　小二便做東村店頭去。
旦　買甚底。
淨　買五百錢粉。五百錢胭脂。怕張狀元寄鏡來。
末　你也買忒多。
淨　忒多我搽個搽了光光搽。光光搽。
末　離不得一個鐃鈸。
旦　公公婆婆便是奴家父母一般。方敢說這話那張解元未有信之前。奴家便有此念。還及第。奴竟往京都討它看如何。怕它兩行真個淚。一片脫空心。恐怕它自去接了別人絲鞭。不然歸鄉里去。奴家一點氣如何。
淨　也說得是
末　去則尤閑。只怕沒錢作盤纏。
旦唱　沉醉東風。　與張協相別往帝都。我沒公婆後有誰相顧。它既然掛綠立見豪富。
末　你不去後謾留此處。
合　爹娘又無。弟兄又無。不如上國追尋著丈夫。
淨　你不曾著那道途。怕一路後怎熬得寒暑。是沒裹足。婆婆相助。
旦　妾歸來後。斷不敢有負。
合　囊篋又無。故人又無。不如上國追尋丈夫。
末　不留伊。是它不要汝。你須是早尋著歸路。你不早省教伊孤苦。
淨　敢直恁底負它貧女。
合　箱兒又無。籠兒又無。不如上國追尋丈夫。
淨白　幸得兒夫作狀元。
末　願你尋見莫埋冤。
旦　馬蝗丁
住鷺鷥腳。
合　你上天時我上天。
並下生唱　似娘兒。　張協感皇恩。折桂枝平步青雲。望斷鄉關家山遠。修書倩取專人。預先通報雙親。
白　養子不教父之過。有書不學子之愚。一朝名字掛金榜。此身端若無價珠。書中果有黃金屋。書中果有千鍾粟。書中果有福如山。書中果有女如玉。馬前喝道狀元來。正是林中選大才。跳過禹門三尺浪。俄然平地一聲雷。
下外唱　賣花聲。　那日紅樓數里。要納夫婿。誰知道苦相嫌棄。
淨扶后出。　孩兒飲氣盡日沒情沒緒。阿娘怎知。懨懨害。自覺著體。
淨白　覆夫人。勝花娘子。病得利害。服藥一似水潑石中。湯澆雪上。似病非病。如醉如癡。氣長長價吁。泪泠泠價落。飯又不喫。睡又不著。扶將出來消遣那情懷歇子。
后作病人立外　孩兒你且放下心。依媽媽勸則個。
后唱　雁過沙。　那一日過絲鞭。道十分是好因緣。前遮後擁一少年。綠袍掩映桃花臉。把奴家只苦成拋閃。
后低聲　被人笑。嫁不得一狀元。
合　被人笑嫁不得一狀元。
外　大凡事是因緣。我孩兒莫憂煎。侯門相府知有萬千。讀書人怕沒為姻眷。料它每福緣淺。
后低聲　被人笑嫁不得一狀元。
合　被人笑嫁不得一狀元。
淨　請娘子看娟。請娘子看娟。笑一面。休得要兩眉蹙遠山。喫些個飯食。渾莫管好因緣。怕沒為方便。
后低聲　被人笑嫁不得一狀元。
合　被人笑嫁不得一狀元。
丑　孩
兒你休要泪漣漣。我與你報仇冤。終不怕它一狀元。張協受梓州為僉判。
後苦　聽爹爹恁說腸欲斷。被人笑嫁不得一狀元。被人笑嫁不得一狀元。
后叫倒。淨扶。丑白　苦孩兒快把火艾丸炙腳後根。
外　扶入蘭房看我兒。
丑　急忙須早去求醫。
淨　入門休問榮枯事。
合　觀看容顏便得知。
淨扶后下外　相公你莫說張協受梓州僉判。帶累我女孩兒。
丑　不干我事。教堂后官請個名醫。討些藥與它喫。
外　相公醫沒一個敢措手。
淨走出　天有不測風雲。人有旦夕禍福。覆夫人。那勝花娘子才過屏風。腳兒又軟。方歸綉閣。手兒便伸。瞑秋波一似定志真仙。歛雙眉一似捧心西子。鬆口氣微微似喘。喉嚨裏瀼瀼有痰。緊閉牙關。都不省人事。
外　我孩兒如何。
丑　要救須是及早。
淨　青龍神共白虎同行。
合　吉凶事全然未保。
下末　看底莫道水性從來無定准。這頭方了那頭圓。那勝花娘子一意要嫁狀元。那張狀元心下好不活落。赫王相公是當朝宰相。娘子有些不周。你道如何。怕你貪觀天上中秋月。失卻盤中照殿珠。
丑　堂后官。
末喏。丑　我勝花娘子不濟事了。
哭介末　相公且寬心。
丑　討交椅來。我孩兒三魂離素體。七魄別陽臺。你一面與我幹辦。
末　領鈞旨。
丑坐唱　台州歌。　亞奴是人道相公女子好做婦。弗比小人子女窮合窮。我個勝花娘子生得白蓬蓬。一個頭髻長長似盤龍。巧小
身才子。常著個好千紅。東華門外傍在小樓東。當初只道個狀元迎。出似喜相逢。剌起絲鞭兩不管。誰知道狀元似鬼頭風。日日吵得亞爹耳朵聾。兩三日飯也不喫一口。誰知你今日死了一場空。
丑氣咽喉倒。末救。　相公咽倒。快討些冷水來。
叫　相公相公。勝花娘子省了。
丑　省了。
丑　離哩連。
末　唱得快活。
丑　莫管我底女孩兒。為你爭先不見了性命。
末　大凡壽夭也是天命。
末唱末　不敢說甚年渭水斷橋。
丑　我明日上表乞判梓州。直待報它仇隙。
末　相公要判梓州。這事儘得。
丑　吾得吾皇賜梓州。我每必欲報冤仇。
末　狀元異日重相見。應是它羞我不羞。
並下淨做神出唱　五方神　庇一方為神道。鎮焦懆。要好空口休禱告。非酒非肉莫拋照。
白　望江南。吾顯聖八百有餘年。每歲村公稱作主。曾與貧女做塲虔。又喜又埋冤。張協去今已奪魁元。薄倖冤家成間阻。癡心女子望團圓。小聖不能言。
末唱　烏夜啼。聽得你雞鳴起。
旦接　撲簌簌泪兩下。
末　你郎今掛綠在京華。
旦　音書斷沒成虛假。
合　不免辭廟去京里試尋它。
淨唯　貧女你高門不求。低門不就。嫁個張協惹一場臭。
末　跌在溝渠裏。
旦末唱　五方神。　告尊神。今貧女上國去。怕它張協相拋棄。望聖手遮攔奴到京里。
淨唱　亭前柳　張協自到京都。及第也沒音書。阿須得問神道已成虛。
旦　告神奴今只得去。
合　近日來
怕迤見人疎。
旦　它還是把奴辜。實是記不得苦。到京里果不管下死工夫。
淨　下梢頭有團圓日。
旦　既為官怕迤向人疎。神道念它孤。平昔未慣出路。今日裏辭廟去。望相扶。
淨　見它莫十分出言語怒伊時。
合　怕迤見人疎。
淨白　汝去由閑。我個廟裏誰與我關門閉戶。
末　它不是孫敬。
旦　乍別公公將息。奴家拜辭婆婆已畢。
淨　不須去。我便是亞婆。
末　休說破。
淨唯　梁園雖好。非汝久戀之鄉。
旦　謝得尊神。
淨　若不容留急便回。
末　久留惟恐惹迍灾。
旦　白雲本是無心物。
合　又被清風引出來。
並下生唱　青玉案。　綠袍乍著皇恩重。對答如流聖顏動。謾接絲鞭成何用。思之貧女要成鸞鳳。近日渾如夢。
白　寒窗苦志知幾秋。忽登桂籍魁鰲頭。已表平生丈夫志。身名端與居金甌。樓頭有女顏如玉。自度此生慳分福。不如歸去奉雙親。侍奉雙親食天祿。當頭莫有人吏。
末　國正天心順。官清民自安。覆相公有何台旨。
生　吾今受梓州僉判。路遠不消通書。走馬上任。與我分付廳前人從。還有官員往來。儘自不妨。還有村夫并婦人不得放入。須密地前來通報。如犯約束重行治罪。
末　領台旨。
生　仕宦但垂訪。無心惹外非。
末　世情看冷暖人面逐高低。
並下末淨作門子出唱　趙皮鞋。　狀元真大才。衙門面向兩扇開。你還不曾會讀書。蒼生還相見休要來。
末白　慈不主兵。義不主財。狀
元台旨。除是朝士官員你便通報。其次村里漢。外方人及婦女莫容它來。
淨　曉得了。還是賣珠婆。牙婆。看生婆。不要它來。
末　怕傷觸了別人。
淨　我最沒面目。爹來也不相識。
旦出唱　喜遷鶯　喜到宸京。涉山川萬般愁悶。兒夫見免索奴方寸。未知是何處深藏見在身。遍尋覓渾不見故人。
白　萬福借問些小事。
末　娘子有甚事。但說不妨。
旦　新及第狀元何處安歇。
末　兀底便是行衙里。問那門子便知端的。
旦　萬福。
淨末　且是假大人。
旦　聞新及第狀元在此安歇。
淨　便是如今呼作府僉。來作甚麼。是討珠錢。
末　待它自說。
旦　奴家特來見狀元。
淨　要見狀元。便著紫衫。我便傳名紙。
旦　奴家是婦人。
淨　婦人如何不扎腳。
末　你須看它上面。
淨　又看上頭上面。
末　養熟狗兒。
淨唱　趙皮鞋。　狀元是誰收覆。連它發怒直是毒。你還欲要見它時。如法底高叫奴萬福。
旦白　奴家萬福。萬福。
生在戲房裏。唱　甚麼婦女直入廳前。門子當頭何不止約。
淨　領台旨。你聽得否。快去快去。
旦　容奴取稟狀元奴非別人。
淨　你說教我知。
旦唱　五更轉。　這狀元是奴夫婿。奴是它親娶妻。才得兩個月餘日。苦相別特來京裏。買登科記。試看時是奴夫及第。不辭路遠來相尋覓。你不知便教我出去。
淨說得好孤悽。末唱　趙皮鞋。　我的狀元分付它。官員相見便沒奈何。還是婦女庄家到廳下。三十小杖把門子
打。
淨白　出去出去。
旦　奴家是狀元渾家。慢行慢行。怕頭上珠牌脫下來。
末　又道路無拾遺。
生在戲房唱　甚人囉唣。何不打出去。
旦　狀元奴不是別人。是五雞山上貧女。
淨　貧女是乞婆。打個乞婆。
末　休要靠索性。
旦唱　五更轉。　我丈夫張協是。
淨白道著我本官台諱旦　在路途值雪正飛。盤纏被劫得沒分文。打一查血瀝瀝底沒投奔。在廟中彎跧睡。我醫你救你得成人。你及第便沒恩沒義。
生出白　官不容針。私通車馬。教你莫去胡亂放人入來。又放婦女入廳堂。
淨　非干男女事。它自走入來。
末　推得沒巴臂。
生　門子打十三。
淨有介旦　狀元萬福。且息怒。奴家不具榜子參賀。
生唯　貧女曾聞文中子日。辱莫大於不知恥辱。貌陋身卑。家貧世薄。不曉蘋蘩之禮。豈諧箕箒之婚。吾乃貴豪女。名貧女。敢來冒瀆。稱是我妻。閉上衙門。不去打出。
生下淨打旦末　若是夫妻只得休。
旦　奴家怎洗這場羞。
淨　不如及早歸山去。
合　免事恩官不到頭。
淨泓閉門介末淨下旦　有這般事。
旦唱　五更轉。是我夫不相認。見著我忙閉了門。我當初閉門不留伊。你及第應是無分。千餘里到此來。望你廝存問。目下要歸沒盤纏。我今宵更無投奔。　你記得要來京里。賣頭髮把錢與伊。當初道嫁雞便逐雞飛。好言語教奴出去。沒盤費。教化歸。回鄉里。買炷好香祝蒼天。願你虧心長長榮貴。
白　剪頭門
子將奴打。後來卻把奴家罵。人善人欺天不欺。人惡人怕天不怕。
下生唱　太師引。　余去載窮途里。被強人劫。沒那寸縷。張協遂投荒廟。貧女驀然留住。說化我結為姻契。唱名了故來尋覓。都不道朱紫滿朝。還知後與阿誰。
白　古詩云。濁水難藏許氏龍。汝身無寸縷。裹沒分文。縱有鸞膠危絃怎續。張協走馬上任。五雞山必須經過。剪草除根。與它燒了古廟。貧女相逢未挫伊。喫拳須記打拳時。龍逢淺水遭蝦弄。鳳入深林被雀欺。
下旦提招子上唱　一枝花。　奴住江陵府。家內多豪貴。幼年失恃怙。鎮孤苦。因往皇都。特特來尋親故。爭奈相辜負。裹足全無。怎生底回歸鄉里。
白　寂寞荒廟守清貧。穿破家緣世務縈因為個人來被難。遂為姻契。指望相成。三秋桂子郎曾折。萬里萍蕪奴獨行。今日相逢不下馬。各自奔前程。
又唱　金錢花。　一街兩岸英賢相憐。忍辱不敢埋冤。薄賤故鄉有路沒盤纏。今哀告。望憐念。全取我兩文錢。　一街兩岸官員宅眷。念奴夫婦不團圓。拆散赶奴出去怎留連。千里遠。沒盤纏。全取我兩文錢。
白　尋取兒夫到此來。柰何薄命此情乖。朝朝只好濃霜打。才見春風眼便開。
又唱　滿江紅。　望大賢。周濟我兩文錢。歸鄉去。
下末作公公出唱　綿搭絮。狀元娘子去許多價時。應是到京里。兩口兒一對美。
淨　記得我買將歸。
末白亞婆甚物事淨　許我青
銅鏡。
末　照你它沒興。土宜須有別底。
淨　恁似它得來畫眉。
末白　了得張敞。
淨　亞公五雞山頭小路裏。前面是個婦女。後面一個人挑檐。定是張小娘歸來。
末　不是。
淨　正是把個團團底。
末　我都望不見。
淨　是個青銅鏡兒。
末　不是鏡。只是扇。
淨　也不是鏡。也不是扇。只是個招風。
末　你好忒風。
末唱同前　去時春暮子規正啼。如今柳岸前枯。見嫩菊開數枝。料張狀元見它喜。如魚投水。如膠投漆。
淨　兩個不記得當初買鏡歸。作土宜。
末白　亞婆且放心。它自記得買將歸。
淨　我命非親卻是親。
末　你門得鏡我無因。
淨　自家骨肉尚如此。
合　何況區區陌路人。
並下旦唱　哭梧桐。　誰人誰人。信道奴得恁時乖蹇。一路里奔波到京輦。山路到處多巔險。去時團空柳飄綿。歸後梧桐更葉亂。慚愧見得家鄉面。
白　自古道花對花。柳對柳。奴家貌既醜。家既貧。如何招得狀元。如今謝天地。得歸故里。只說與公婆道尋不見張狀元便了。正是一朝波浪起。剗地鴛鴦各自飛。
又唱　泣秦娥。　似啞子喫了黃栢。教我苦在肚皮裏。吞吐不下。如魚遭餌。
末　張小娘子你歸來了。
旦　大婆萬福。
淨　萬福。
旦　不見婆婆多時。公公在那里。
淨　亞公張小娘子歸。
末　但願人長久。千里共嬋娟。
旦　大公萬福。
末　娘子歸了。
旦　方才到此。
淨　小娘子有幾擔歸。
旦　奴家獨自歸。
淨　呆張狀元也不留你。
旦　一言難盡。
淨　你說。
旦唱
哭梧桐。　一路自去時。是奴喫薄賤。水遠山高甚般價險。誰知見我先拋閃。到得宸京討得眼兒穿。三十六條巷尋得遍。都不見那情人面。
淨　婆婆望你歸。道你為宅眷。裙破衣穿瘦著臉。一似乍出卑田院。
旦　教化歸鄉為沒錢。指望你菱花又不見。你便俁我多嬌面。
末　它還有意時。與你必相見。
旦　怕日遠日踈。負奴恩願。
末　尋思那人情忒淺。往復相將是一年。
淨　記不得伊時。須記得俺。我要照著多嬌面。
末白　君子為義。小人為利。它為狀元終不成軃避你。
淨　亞公待我說它。又未上任。又未歸鄉。又未入朝。只是胡州去。
末　買鏡歸。
淨　可知。
末　照你個臉兒。
淨　張小娘子。你如今莫煩惱。胡亂在我家中睡。日裏織些布。夜裏緝些麻。秋間收些炭。春到採些茶。冬天依舊忍凍。夏月去釣黑麻。
末　不說你本事。
淨　別選個日子移在廟中去。
旦唱　望梅花。　謝得我尊神。也被張協直恁底俁呵。一似啞子喫了苦瓜。到如今教我吞吐不下。
旦拜淨當面立。末白　它拜神。你過去。
淨　我過去神須是我做。
末　休道本來面目。
旦　多少辛勤不見郎。
淨　歛兒一似土瓜黃。
末　一年好意顏如玉。
合　半載飄蓬鬢若霜。
並下生出唱　河傳。　瓜期到矣。離征鞍。著鞭迤前去。春到柳塘冰釋。魚遊春水。山嵯峨。驀山溪。玩佳致。
白　宸京不得過窮冬。一在風前雪月中。酒債黃昏為事業。詩情白日鎮相逢。此身
雖入桂枝景。平步須乘簾幕風。更得個人離眼底。卑懷無處不從容。
末　一舉登科日。雙親未老時。
喏　恩官今日要離京。
生　便是我登科之後。尋思歸鄉。路途遙遠。一面走馬上任。到得任所。卻作區處。
末　領台旨。叫腳夫勝。
丑出喏末　陳吉。
淨出喏　李旺。
丑喏末　又是你恩官台旨。今日要離京。你各人肩著擔杖。
淨　挑檐尤閑。
丑　工顧錢。
生　一日各支三兩。
淨　食錢。
生　一日各二貫。
丑　酒錢。
生　一日各一貫。
淨　草鞋錢。
生　各支十文。
丑　犒勞錢。
生　到一巿井各五貫。
淨　過山錢。
末　甚麼喚做過山錢。
淨　平地上行客易。過山過嶺便難。
末　休要閑指望。
生唱　上堂水陸。　衣錦歸故鄉。我門得意。
生　倚門望我歸。
合　雙親歡喜。
生　各人為我快行。
合　領台旨。
生　日即便離城。
合　不覺過一里又一里。
末唱　回首望帝京。水村隔住長亭共短亭。休斟綠蟻。
末　恩官教你快行。
合　領台旨。
末　目即便離城。
合　不覺過一里又一里。
丑　行得氣喘。
合　肚中飢餒。
丑　都不見打火。
合　歇歇了去。
生　不行時我打你。
合　領台旨。
丑　涉溪東渡水。
合　不覺過一里又一里。
淨　江陵在眼前。
合　五雞山至。
淨　如投著地脈。
合　不辭迢遞。
生　快行我賞你。
合　領台旨。
淨　回馬不用鞭。
合　不覺過一里又一里。
丑白　今番行不得了。
淨　不見酒不見飯。
末　那些個。
生　前面是那里。
末　五雞山。這山高侵斗。形跨東南。自東投東京。西連西眉。整十里。全無旅
店。行半日不見人煙。但見得狼虎之蹤。悲風颯颯。時聞得猿猱之韻。夜月輝輝。打火便行。
生　諸腳夫各支二百。
淨丑　謝酒。
喏末　且寧耐。
生　喫罷酒各發擔過五雞山。方許討店。不許廟宇寺觀止宿。
叫　左右討劍與我隨身。
末　領台旨。
淨丑　哥哥喫十錢酒面便紅。
末　那曾恩官徐步自徜徉。
淨　辛苦須教醉一場。
生　此處野花攢地出。
合　一般村酒透瓶香。
淨丑末下生　恨消非君子。無毒不丈夫。耐那貧女來京里。不問情由冒犯下官。今日到此我還見它。後說一兩句好時。尤自庶幾。稍更無知。一劍教死。和那神廟一時打碎。張協為人非好耐言語相撩撥。這回剗草不除根。惟恐萌芽春再發。
下旦唱　天下樂。　春到郊原。日遲遲。鎗旗展。山谷裏幽居。古廟渾無侶。採些茶為活計。
白　郊原春到不知時。霹靂一聲驚曉枝。枝頭蓓蕾吐雀舌。帶霧和煙折取歸。幽居古廟無人管。倩取大婆來廝伴。奴家此道不辭勞。小籃不覺春風滿。奴家緝麻才罷。採桑稍閑。不免喚過大婆廝伴去採茶。
叫　婆婆。
淨在戲房內應。　誰誰。
旦　相伴去採茶。
淨　張小娘子我忙我忙。
旦　甚底忙。
淨　我扎腳忙。
旦　扎腳片時間。奴家相等。
淨　你先去我喫飯了來。
旦　婆婆早來採取社前春。
淨　昨日婆婆採一斤。
旦　有客莫教容易點。
合　點茶須是喫茶人。
旦唱　秋江送別。　徐徐步野逕。曉痕青柳弄金。東風尚料峭。麗
日升寒漸輕。
生出　記得年時投上國。早一年。珠淚泠。此山又登。此身漸亨。是你否極還泰生。
旦　山高處個人好似奴家張解元。
生　山腳下個人似貧女衣恁單。
旦　天願得兒夫廝撞見。問冤家心恁底偏。
生　是貧女來。
合　是張解元。我今日會重見面。
旦白　張狀元莫是尋思舊念再睹仙鄉。
生唯　貧女大廈既焚。不可洒之以泪。黃河既決。不可障之以手。吾今與汝不是因緣。
旦　如何不是因緣。
生　還是因緣。何故到京罵吾。
旦唱　刮鼓令。　君恩怒少停。且容奴說與你聽。大雪下被強人劫去。到古廟奴救你。我為你幾艱辛。登科到喜歡奴到京。
合　緣何一向便生嗔。你門直是沒前程。
生　伊前日到京。我不成留住你。敢說道我渾家來至。我榮貴伊恁貧。我不道你癡心。別尋個計結來閉門。
合同前旦　同連理至誠。我許多恩情陪伴你。賣頭髮得錢為盤費。雁塔上題姓名。跋涉到宸京。教門子打得身上疼。
合同前生　一心要離京。是州城不暫停。我與伊家歡笑。罵得我惡氣生。說一和你惺惺。才相見。剪頭來罵人。
合同前生白　貧女你自採茶。有誰廝伴。
旦　大婆喫飯隨後來。
生看劍。旦倒。生　一劍教伊死了休。黃泉路上必知羞。是非只為多開口。煩惱皆因強出頭。
生下淨唱　步步嬌。　仙卉叢叢春來早。蓓蕾在枝頭少。公公去採樵。小二往田頭看秧苗。見說嫩茶偏好。每日還婆一到。
白
老鴉未著裩袴。被著張小娘子來叫廝伴去採茶。且是不知它在那里去。
叫　張小娘子。
旦　婆婆相救。
淨　你在那里。
旦　奴家跌在深坑裏。
淨看有。介　苦苦。我老人怎奈何得你。公公快來。
喂末出　人平不語。水平不流。婆婆你則甚底。
淨　亞公張小娘子跌在深坑裏。
末　甚麼坑裏。
淨　在都坑裏。
末　好惹一場臭。我與你扶它起來。
末淨唱　打球場。　論娘行見茶便折。緣何到翻了喫跌。莫是有人來陰害你。渾身盡都是鮮血。
旦唱　香遍滿。　公婆且住。待奴家款款鬆口氣說。獨立岩頭攀茶來折。豈知道失腳似刀斫臂折。
合　遭一跌。寸腸千百結。
末　伊回京闕。沒一日暫時得。少歇織素織縑不寧貼。這般時運這般惡歲月。
合同前淨　伊才跌下。那得遍身都是血。寧可將伊腳骨跌折。
淨　採茶人無數。你門直是拙。
合同前淨白　亞公亞公討門扇來扛將歸去。
末　它不驗傷。
旦　煩公婆扶奴家款款歸去。
末淨白行淨唱　金牌郎。　我扶你門歸去。
合　我扶你門歸去。勉強且行著山路。
旦　我門直是孤苦。
合　先自被人欺負。你下得直是淋漉。
旦　我門幾時得好得好。
台　只得去尋些藥草。
淨　我兒休要煩惱。
合　款款回歸古廟。只得靠著神道。
旦白　半載常常泪滿腮。
淨　思之是你五行乖。
末　算來莫怪君無禮。
合　這跌分明是你災。
並下外唱　薄倖　春日融和。江山秀麗。記孩兒貪愛這般天氣。名園裏。蹙
鞦韆鬬草嬉。你神魂在那里。
白　張解元早知今日。悔不當初相府之家有一女求汝為東床女婿。你只不肯。帶累我女一息不來。早歸泉世。你如今赴梓州任所。我相公也判梓州。
咦　平生不作皺眉事。世上應無切齒人。
末出　腳下。
丑　轉身。
末　你莫要應。
丑　堂後官。
末喏丑　與我請夫人出來。
末　兀底夫人在此。
丑　我不道是夫人。只道是賣香藥底婆婆。
末且打頭外　相公赴任。趁今日日子好。
丑　堂後官與我叫過野方養娘來。隨侍夫人上任。
末　領鈞旨叫野方養娘。早出畫堂。
丑　相公有事與你商量。末肖是押勻。
後假粧野方出唱　臨江仙。　庭院深沉日正永。
淨接　楊花點點沾襟。
丑　許多侍婢汝知音。
末　梓州今一任。你去直夫人。
後白　野方久居深院。長守幽閨。若得隨夫人到任。多少是好。謝得夫人。
外　我門得那女兒在此。真過心滿愿足。
淨尖　媽媽莫要提起。
末　照管頭撞。
丑　你與我請府眷轎先去。我一面備馬來。
末　領鈞旨。
外唱　馬鞍兒。　唱徹陽關斟別酒。這一景最清佳。夾岸見這山疊翠。盡間簇山花野花。
末　聽得丁寧。祝付小心。伏事恩家。
合　都乘轎兒先去。俺待跨馬匆匆去也。
后　唱徹陽關人悽慘。路途里景瀟灑。綠水遶人處細柳拂波心嫩荷。
淨　去意渾如奔騎日。即早離京華。
合　唱徹陽關離故里。梓州路在天涯。諸搬仗都般發了。請早乘香車寶馬。
淨后　二妾目今先
去。少歇時等取恩家。
合同外白　小轎先行數十乘。
丑　彫鞍隨後奔前程。
后　鶯啼驛樹綿蠻語。
合　馬過溪橋蹀行。
下旦唱　錦纏道。　苦天天。幾年來勞籠。著萬千尋思。自埋冤少它張協債負。是奴前緣。大雪下身無寸縷。投古廟泪珠漣漣。奴家便相憐。與它身衣口食。教人說化我共它成因眷。只圖它共百年。
過　綠襴踢。　心腸變。投京汴。沒盤纏。我把頭髮剪。伊去赴魁選。絕音書。將奴要拋閃。到京華。何曾見伊面。叫門子特骨恁薄賤。到如今依舊把奴斬。我命乖。你情淺。臂鎮疾。每冤。朝夕淚偷搵。
白　張狀元。你今日害奴身。不記當初徹骨貧。又道劍誅無義漢。金贈有恩人。
下末出　一聲鼓打鼕鼕。一棒鑼聲。
丑　騎馬也匆匆。
末　相公馬上意悠揚。看馬王二齊和著。
丑　馬蹄照。
末　自炒自賣。
合　幇幇八。幇幇八八幇。
丑　申報申報。隨軍如何只有一面塔鼓。
末　覆相公一面塔鼓。卻有兩片皮。
丑　兩片皮便如我口唇皮。
末　眼前便見。
末唱　林裏雞。　過山又渡水。
合　渡水小橋去。馬蹄蹀底。
丑　只怕馬劣路崎嶇。踢殺你。我不知。踏殺你。我不知。
末白　覆相公。這是五雞山。山下有一古廟。可以少歇。
丑　怕府眷不要入去。
末　相公看日多轎兒都在廟前。
丑　我眼弗昏。如何不見。
末　好隨風倒拖。
丑　如何不討旅店。不借寺觀。終不成教相公倒廟。
末　莫是去求夢。覆相公這一帶都無旅店。
又無寺觀。此廟雖無勅額。且是威靈。比著官房到有些廣闊少歇。
丑　也說得是。
末　村落人家不足論。不如古廟且安存。
丑　聞鐘始覺山藏寺。到岸方知水隔村。
下外唱　川撥棹。　為孩兒特特來蜀地。滿目萍蕪見古廟。教人轉悲。我尋思珠泪垂。
白　長相思。　好因緣。惡因緣。兒又青春正少年。那堪遇狀元兒分慳子分慳馬上徘徊不接鞭。濃婚結厚冤。
末白　覆夫人前無旅店。後絕茅簷。村市人家難以安泊。古廟中可以少歇。
外　相公來未。
末　相公下馬來。
丑　幇幇八幇幇。
叫　具報
末　具報甚人。
丑　下官下馬多時。馬後樂只管八幇幇幇。
末　好具報你。
丑　夫人你看一堂神道塑得精神。
末　也是精神。
丑　你看小鬼到長丈二。
末　是忒長了。
丑　夫人便做我眼見鬼。你也見鬼。
末　使得我恁地。
后出　眼觀奇異物。令人壽命長。夫人在那里。
外　野方有事款款說。大驚小怪則甚。
後唱　桃紅菊。　野方直入廟中。見一佳人困窮。似勝花娘子無異。血染得衣衫煞紅。
丑白唾　你莫眼見觜。
末　見鬼。
丑　見觜。
末　你好眸拗。
外　廟中那得婦女。我入裏面去看。
末　覆夫人它既困窮。臥房必不潔。
淨　只教養娘扶出來看便了。
外　野方你去扶它出來。
后　野方便去。活脫似勝花娘子。
外丑　生得如何。
后　一似臨溪雙洛浦。對月兩姮娥。
后下丑　夫人生得好時。討來早辰間侍奉我門湯藥。黃昏侍奉我門上東司。
末　你
好薰蕕混雜。
后扶旦唱　香柳娘。　數十年廟中少人存問。獨自做人了。渾沒投奔。
后　你出來勉強作禮。叫夫人霍索你方寸。
旦　奴家萬福萬福。尋思斷魂。
合　你緣何愁悶。
丑唱同前　眉兒和那眼兒與我兒無二。身材裊娜腰肢細。
外　我瞥見你門心下便憐伊。因甚臉憔悴。
后　不知怎底。怎底鮮血污衣。
合　緣何如是。
旦　念妾自幼來清貧守已。只因去採茶跌卻一臂。
外　你獨自那得粥食與藥草。將息你容儀。
旦　前村自有大公相憐愛惜。
合　是前生宿契。
丑白　亞奴你恁地孤單。何不隨我去任所直東司。養娘子也快活。
末　甚般差使。
外　祖公有相無相。但看面上。它恁地精神磊落。如何教它恁地。只是討做養女便了。
丑　你割捨隨我去任所。與你醫教手好。教你嫁個官人去。
旦　奴家去則不妨。一來怕沒福。二來要問村前李大婆。它肯時。奴便去。
丑　野方去討些粥食與它喫。堂后官你竟往村前叫李大婆來。
末　領鈞旨。
后　誰知今日動王侯。割捨娘行便去休。
末　大抵須還規格好。不搽紅粉也風流。
下丑　亞奴實說元是甚人。
旦唱　太子遊四門。　奴本世豪奢。爹娘憐妾多年幼兩俱亡。是奴貧苦多織素與緝麻。春來採茶。怎知一跌了那臂。有誰人管呵。
丑白　我勝花娘子見報街道者。唱太子遊四門。撞見馬八六。
淨出　劈劈朴朴。
末出淨唱同前　媳婦建官人。官人莫是貧女親。
淨　在古
廟五六春。有誰人采您。山上採茶芽。跌一臂膊損。告夫人周全此身。又何須去施貧。
丑白唱　吾乃赫王相公。今判梓州郡。貧女身上狼狽。我女近才喪亡臉兒相類恁精神。夫人要為養女。汝若故生阻節。堂后官縳在馬前。別有施行。
淨拜　媳婦便得便得。
末　你敢道不得。
旦唱　鵝鴨滿渡船。　論妾家豪貴。又豈得隨人去。
外　既然沒寂淡沒依倚。
末　婆婆向前不須跪。來拜啟。
淨　媳婦拜告相公知這貧女底。
合　從幼來在廟中。旦夕裏是我周濟。
丑　細想吾一女。比它儀容美。
外　所為及張協悄無二。
后　奴家煮些粥食伊去喫。
丑　少住我要說仔細與醫教可。
合　隨侍去做女兒。改粧飾若珠翠。
后　勸你休窨約。隨去你福至。
合　最好俱豐足衣共食隨汝意。
淨　從小我惜伊。伊去婆亦去。
合　病尤未可。
淨　婆一路當直你。廝繫綰。免憂慮。成伴侶。幾風味。
淨　我公休去。你門家裏好好看孩兒。
末　一味閑言語。
外　我討你去當孩兒面。
丑　親嫡女看養你臉兒美。
合　隨後去嫁良婿。
外　大婆辭已。邏逼行李。
合　添個轎兒抬。
淨　我自行將去。
末　步三寸蓮。
合　分明是前世裏曾契。
合　到今世重會面做兒女。
後白　娘行莫慮路途遙。
外　媽媽終朝怕寂寥。
旦　不擬今朝重再會。
丑　亞爹抬轎不辭勞。
末　相公尊重休閑說。婆子無心管我曹。
淨　溪澗豈能留得住。終歸大海作波濤。
末　到你作波濤。曾駕小舟遊大海。
合
至今不怕浪頭高。
並下生唱　蠻牌令。　一意要讀詩書。一身望改換門閭。一路到京里受鉗鎚。一查打得渾身破損。一妻濟不得吾儒。一舉早題雁塔。第一是張協。方表勤渠。
白　韓文公曰。聖人不世出。賢人不時出。且如張協獨占魁名狀元及第。一來仰答天地。二來感謝聖恩。三來荷蒙慈父。今日已成大器。幸然得到梓州。擇吉日禮上。十年牕下無人問。一舉成名天下知。
生下末唱　金蓮花。　謾然回首望京。城外瑞煙平。咸肅靜。
旦　吳江一派水泠泠。后蜀山青侵碧漢。
合　但見連雲棧。聽得野猿聲。真個是幃屏也羅。后新來似娘子貌妖嬈。合臉桃花檀口小。
外　今朝梳裹勝兒曹。
合　夜合花。斜插帶。金為鳳。翠為翹。莫道勝花嬌也囉。
旦　乍然梳洗殢人羞。
合　捨閑愁眉枉皺
丑　閑隨爹媽恣遨遊。
合　好姻緣來輻湊。把你攛掇嫁一個好兒夫。那更效綢繆也囉。
外　孩兒瘡疾幸然乾。
合　自今番。常打扮。
后　沉香亭畔倚闌杆。
合　夜合花。紅牡丹。姚黃間滿。這太湖山。真個最堪觀也囉。
丑白　孩兒放心。亞爹今判梓州一郡。兩年過依舊入朝。有好因緣與你選一個。自當我孩兒面。
旦　只怕奴家福分微。
外　相公休要憶孩兒。
丑　歸家不見紅粉面。
合　出去無人叫早歸。
下丑　堂後官過來。
末　出。長江後浪催前浪。一替新人趲舊人。
喏　覆相公有何鈞旨。
丑　吾今已到梓州。諸衙人從並末放參。只
接見任文武官員。看張狀元如何作區處。
末　覆相公外面簪纓滿路。朱紫盈街。啞喝聲咽咽嗚嗚。車馬聲蹀蹀。寄居安有五府八位見任官。有六部三司文員。有幕職官。監當官。見有觀察使。防禦使人從。未敢放參。且點請兩位官員相見。
丑　也說得好。
淨出　腳下轉身。
末　請請。
丑　請。
淨　柳屯田來相見。
末　鈞旨教請。
末唱　夜遊湖。
合　那官員有萬千。
丑　甚人才先來拜見。
淨　小子名為柳屯田。
合　揖揖。兩個通寒暄。
淨白　即日共惟萬福。
丑　未及參先有辱。
淨　曾共烏門上畫個白鹿。青霄有路。
淨丑　揖揖。兩個似代谷。
末　甚時去得糙性。
丑　請坐。
淨　沒坐物。　虛坐。
有介末　你好不尊重。
丑　記得小年騎竹馬。
淨　看看又做白頭翁。
丑　吏人這官人曾做三百單八隻詞。博得個屯田員外郎。
淨　耆卿也吟得詩。做得詞。超得烘兒。品得樂器。射得弩。踢得氣毬。
末　那些個浪子班頭。
丑　記得那一年射弩子好。
淨　最知節措。佐弩須要看箭後塔箭。不要犯它人畿番花範。還依得十場賭賽九場輸。
丑　那得一年踢氣毬。尊官記得。
淨　相公踢得流星隨步轉。明月逐人來。記得耆卿踢個左簾。
淨　相公踢個右簾。
淨　耆卿踢個左拐。
丑　當職踢個右拐。
淨丑　相踢倒個。
末　相公尊重。
淨丑　說話忘懷。
末　忒忘懷。
淨丑　陽有介。
淨　耆卿告退
丑　容送。
淨　納步。下
丑　今番這浮浪官人。
末　好請見。且請老成官員。
末　如何

丑　我問梓州風物如何。
末　領鈞旨。
淨上末　請請。
淨　關西老將譚節使來相見。
末　武職各當街墀。
丑　是吾親契。特免街墀。
淨　洒伏事。
唱　五韻美。　洒家即日共惟。
丑　間闊不見你多時。
淨　洒家一句。關西冗迫。不及通書。
丑　下車未及參侍。
淨　降接不勝欣喜。
丑　首辱光訪。甚得罪。
淨　洒家自出鈞旨。
相揖丑白　請坐。
淨丑虛坐。末喝茶淨應末　又來。
淨丑　呆
坐。　是故是故。
次有。介丑　小子乍然至此。更不知風物如何。
淨　有問即對。無問不答。此間在都一路梓州。諸行百萬戶錦綉珠璣。數十里層樓華屋。只一件。榜示若飲酒是嚴禁廝打緊。
白　前日兩個小人。一個道欠錢。一個道不欠錢。十八般武藝都不會。只會白廝打。這個打一拳。這個也打一拳。
淨　這個踢一腳。
丑　這個也踢一腳。
淨丑　相踢倒。
末　不尚庄身打扮喝湯。
淨應末　你又來。
淨　洒家告退。
丑　容送。
淨　納步。
下生唱　生查子。　不見去年人。心事誰知得。
末白　請請。
丑　誰。
末　僉判張狀元。
丑　在那里。
末　見在客位。
丑唱　趕出去。
末　朝廷眾官男女不敢。
丑　且說相公歇息。要相見待三年過。
末　你不是陳處士。
丑看生　不要我女兒便是你。
末　相公尊重。
丑　教它明日來。
末　三日衙賀禮所當然。
丑　不然它立地待鞋破方相見。
末　八年過也見不得。
丑　請請我自有道禮。
末　領鈞旨請請。
生唱　纏枝花。　張協是我不接見。
末　領鈞旨教逐便。
生揖。　長官
既蒙天眷。望特賜相薦。
末　告恩官免叱譴。
丑　到把那驢騎轉。永不見這畜生面。
生　張協也無觸犯。怕禮數供不慣。
丑　你不接絲鞭。後哭損我一雙眼。
生　協後知悔已晚。
丑　我女那神魂亂。一世都喫不得飯。
末白　可知。
丑　汝是我無緣女婿。從今不請。
末　領鈞旨。
丑　我女為妻抵萬金。
生　分明張協不知音。
末　早知今日成閑管。
合　悔不當初莫用心。
並下外唱　一枝花。　孩兒過來。試出幽閨。徐步花街。
旦　喜奴今日會開懷。是這花如錦柳垂帶。
後淨合　穿紅度綠折朵奇葩帶。奇葩帶。
后　名園郡圃。是處鞦韆花板爭蹙。
淨　鬬些百草唱些曲。
外　戲蜂兒趁粉蝶兒舞。
合　芳郊綉陌。雅觀金蓮步。金蓮步。
末　腳下轉身。相公特特教請夫人。
丑　狀元張協到堦庭。是我不接見也弗請。
合　不記為它害了孩兒命。孩兒命。
丑　明日坐廳。狀元來時教立到天明。
末　你毒得大驚人。
外　還重相見也弗請。
合　教它自省。不接絲鞭病。絲鞭病。
外白　相公它來時依舊莫與它相見。
丑　教它直立到三更。
淨　從三更直立到日頭出。
末　兩個一對好心腸。
丑　耐不要見它面。
末　相公不必苦憂煎。
外　須是禁持張狀元。
丑　直待勞心千百度。
合　那時方識貴人憐。
下生唱　桃柳爭放。　絲鞭剌起選英賢。苦不肯秋採。今朝柰何。都來接郡相逢。有誰人可介。叫左右過來。
末白　只因差一念。見出萬般形。覆府僉。那赫王相公乞
判梓州。只為府僉一人。大凡病須早醫。作個道理。
生　我悶似長江水。涓涓不斷流。譚節使為相公說得。
合　與我將一小簡做狀元傳語請過來。
末　男女便去請來。
生　說合一人不可無。
末　如今正好下工夫。
生　水將杖探知深淺。
合　人看語話辯賢愚。
生下末　自古道成人不自在。自在不成人。府僉是快活底人。如今被那赫王相公恁地禁持。教男女去請那譚節使作和議。見底府門高聳。僕從縱橫。不敢直入畫堂。只在廳下祗候。
淨戲房出喝　放轎子。
喏末　節使方歸畫堂裏放轎子。
淨　甚人直入裏面來。
末　男女非別人。張僉判有簡子申呈。
淨　在那里。
末　簡子在這里。
淨接信唱　山坡羊。　協惶恐再拜。常侍眷愛。苦屈大才。少慰下懷。不沐勸介。必成禍胎。專等左右過來。不宣。張協惶恐再拜。
淨白　你府僉來請洒。洒不去不得。這後生必會長進。
末　甚年曉得相法。
淨　洒是廝殺漢。只步砌去。
末　也沒人來擡轎。穿長街
淨　驀短巷。
末　過茶坊。
淨　扶酒庫。
末　兀底便是府廳。
淨　與你一貫酒錢。
末　不須得。
淨　你伏事洒辛苦。
末　那些個請請。
生上揖淨唱　紅袖襖。　洒伏辱雲汗至。
生　荷足下特步砌。
淨　即刻共惟。台候萬福。
生　有小事冒瀆節使大尉。
淨　說甚底。容一力為君作措置。
生　相公是協故人。為及第不議它親。遂持來判此一郡。今日見協骨恁嗔。來命君。來命君。欲要介和。渾沒個因。
淨　洒
出自相　庇。論人情常是美。見說一女已傾棄。人道卻有一女奇。若是時若是時。卻當與君作個道理。
末　那絲鞭剌右馬前。再三教接不接那鞭。勝花娘子早赴黃泉。若得再合出自大賢。合缺又圓。缺又圓。卻與後人作個話傳。
淨白　因緣因緣。事非偶然。容洒一面稟及相公。不到不得。
生　若沐周全。不勝萬幸。
末　夫人公相絕埋冤。
淨　得女人番嫁狀元。
生　花若有情花不謝。
合　月如無限月重圓。
並下丑出白　相識滿天下。知心能幾人。梓州郡官員吾所重者。只譚使一人。
末　不知相公說甚底。
丑　我說譚節使。
末　如何。
丑　郡關西人最直。
淨上末　請請。
丑　誰
末　譚節使。
丑　請來。
淨唱　引番子。　即刻共惟。判府相公有少事特欲來相議。見夫人只怕失禮。
丑　喚我兒和夫人至。出來這里。休要致疑。
合　既是親戚。親戚不妨對席。外聞道是關西老將太尉。
淨　本不敢直入來謁見。托在同官。又是親戚。請郡主出來這里。聽洒拜啟。休要致疑。
合同前。旦　徐步金蓮款款步砌。
外丑　這老將卻是我親契。
旦　萬福不罪。未及參侍。
淨　這郡主洒不曾見。生得恁奇。休要致疑。
合同前淨白　三關四角場。沿邊地十八寨。人頭廝釘。熱血廝潑。是洒所知之事。這事不當洒說。既托親契。只得冒犯。
丑　請坐。
淨　不須坐。
丑　不知節使有何事件。
淨　只說張狀元有犯鈞嚴。特委洒來介和。
外唱　漿水令。　告莫說張狀
元。才說後泪漣漣。
丑　自古及今招駙馬。
合　沒妻底定接鞭。
丑　敢來將我女兒嫌。致令半載病厭厭。
合　忒福薄緣分慳。
外　誰信我女心腸變。日夜日夜憂更煎。驀忽驀忽命赴黃泉。
淨　洒特特來拜侍。
外丑　方知道是不棄。
淨　望君息取雷霆威。
丑外　公不妨自說取。
淨　狀元張協望鈞庇。洒欲冒瀆敢乞不罪。
外丑　公有命不敢違。
淨　洒豈知公有女。情願情願甘做媒。
丑　公意公意要與和議。
丑　細尋思常怒起。
合　因它後喪一女兒。
外丑　這一女吾最喜。溫柔中更兼貌美。
丑　狀元張協改前非。敢將此女與作夫妻。
淨　蒙恩許。
丑外　不敢違。
淨　不枉教它成一對。
丑　我女我女還怎底。汝意汝意有甚言語。
旦　怕奴家分福慳。
合　夫妻事是前緣。
旦　看爹媽心意轉。
合　只此是良言。
旦　感得提攜謝英賢。狀元註定與奴團圓。深拜蒙愛憐。前世已曾成姻眷。奴荷奴荷公意堅。
合　克日克日與效鶼鶼。
丑白　三盃合大道且通自然郡齋少款片時。
淨　深擾夫人與相公。
丑　盡歡何苦恁匆匆。
外　直待舞低楊柳樓心月。
合　歌罷桃花扇底。風
並下生出唱　紅芍藥。　才宴罷瓊林。出東華門外。彩樓直下剌絲鞭。將謂喜歡接取。張協此心不在彼。只欲要耀吾閭里。豈知接取相公冤。今日尚不已。
末出白　一手不能拍。兩手鳴獲獲。覆僉判今日得譚節使。
生　相公有甚言語。
末　譚太尉三盃已罷。兀底便來。
淨作馬
嘶。淨　看官底各人兩貫酒錢。謝頒賜。
喏喏喏。末　都是你一個。請請。
末　都是你一個請。
淨　即日共惟台候萬福。
末　甚般寒暄。
生　不必講禮。凡事得沐周庇。
淨　好個青銅鏡。分明不會磨。
末　這是你本事。
淨　相公女兒。尊官怎地不要。洒又見相公女孩兒生得好。生得好。又有一女生得如何。
淨　有腳有手。也會行。也會走。也有鼻頭。也有口。
末　沒它須不成人。
淨咦　後項親事。料想必成。汝去選日便匹偶。
末　領鈞旨。
淨　這回選日事周全。
末　郡主依然嫁狀元。
生　正是酒中曾得道。
合　尤如花裏遇神仙。
下淨唱　生姜牙。　洒親曾見。謾致疑。目下免得相輕視。目下料得沒言語。孩兒甚般價多殊麗。
合　五百年前是因緣。君今打合成一對。
生　初不道事恁地。一心自欲榮閭里。一心又欲多殊翠。誰知公相成嗔諱。
合同前淨　這孩兒出步恁遲。天生似玉肌膚膩。天生又得為夫婿。今番且免爭閑氣。
合同前生　非公如是事怎底。今番定做風流婿。今番且免鴛鴦拆。便教選日成匹配。
合同前。淨白　相公今日笑顏開。
生　非是尊官事未諧。
淨　萬事不由人計較。
合　算來都是命安排。
並下末把傘出白　取火和煙得。擔泉帶月歸。誰知赫王相公。又有一個女兒。今日日子好。相公出百萬貫粧奩嫁取張狀元。畢竟是有福有分。正是羅綺相隨羅綺去。布衣逐著布衣流。
丑　拖花幞頭。綽開開花幞頭來。
末
好花幞頭。輕紅簇簇。媿紫間粧。姚黃開蕋。推白天香。誚如雪兒。引得遊蜂和粉蝶。雙雙飛過粉牆來。
丑　你是幹辦不當擡傘。你把著花幞頭。我與你擡傘。
末　方才是弟兄。
末拖幞頭丑擡傘末　正是打鼓弄琵琶。合著兩會家。
丑舞傘介唱　鬬雙雞。　幞頭兒。幞頭兒。甚般價好花兒鬧。佐得恁巧。傘兒簇得絕妙。剌起恁地高。風兒又飄。
末　好似傀儡棚前一個鮑老。
末白　幞頭稱面簇奇葩。
丑　試看荷衣貌愈佳。
末　萬綠枝頭紅一點。
合　動人春色不須多。
下淨執燈籠樂器上　遙觀孔雀畫屏開。無限姮娥擁大才。一派笙簫嘹喨處。神仙誤入小蓬萊。
喝　綽開綽開。天下狀元來。兩行紅袖列朱門。便是神仙未足論。彩絲織成花世界。香花吹散錦乾坤。
並下生巾裹出唱　紫蘇丸。　蓬萊路不遠。兩情休怨夤緣淺。只聽得絲竹管絃聲。料今宵得遂鴛鴦愿。
末　請請。赫王相公請狀元相見。
丑上生唱　迎仙客。　誰信道是因緣。即日蒙恩賀萬全。
丑　記年時不接那鞭。怎知今日又還為姻眷。
生　協冒瀆望周全。到此誰知月再圓。
外　我女復嫁張狀元。這番輻揍兩情福非淺。
后唱迎仙客。旦大庄上外唱　幽花子。　蓋頭試待都揭起。
后　春勝也不須留住。
合　天生緣分。克定好一對夫妻。
旦　張協記得斬卻奴一臂。如今怎得成匹配。
丑綽住外　爹爹息怒。聽取我兒拜啟。
生　雄威暫息。聽取張協稟許多
詳細。
外　孩兒你說破它何亐負。
旦　啟初張協被賊劫盡。廟中來投睡。一查擊損。奴供乃衣乃食。續得遂成姻契。及第怎接絲鞭娶別底。
合　既當初已得做夫妻。今日天教重會。休得要恁說目前事不是。
旦　賣頭髮相助到京畿。一舉鰲頭及第。教門子打出。臨了斬一臂。
外唱　和佛兒。　賢既曉文墨。不當恁地合沒道理。
丑　它是你妻兒怎拋棄。
合　娶別底。
生　張協本意無心娶你。在窮途身自不由己。況天寒舉目又無親。亂與伊家相娶。
合　聽著你恁說讀書人甚張志。
淨作李大婆上唱　紅綉鞋。　狀元與婆婆施禮。
合　不易
生　婆婆忘了你容儀。
合　誰氏。
淨　李大公那婆婆隨娘子去。棄了兒女施粉朱。來到此處如何認不得。
旦唱　越恁好。　大公家裏有萬千恩共義。
合　都休要恁說。交懽處飲三盃。
丑　從今兩情如魚似水。日前那怨語。
合　如今盡撇在東流水。如今盡撇在東流水。
外　好兒。好女。兩情廝綰繫。
合　如鸞鳳對雙飛。都誇道鄭州梨。當初許我青銅鏡。兒今番定有一面也買歸家裏。百面也得歸家裏。
生旦　古廟相逢結契姻。
丑夫　纔登甲第沒前程
淨貼　梓州重合鸞鳳偶。
末合　一段姻緣冠古今。
叢書／寶顏堂秘笈／續集：脉望／卷八(P.1-1)..[明萬曆繡水沈氏尚白齋刻本]
顯秘圓通行解訣修習性命超生滅都來本是神氣精有內藥外藥二項除此三般無餘說無餘說體中藏得遇明師道自唱口訣原來深有意屏除
【圖】
黒暗得淸凉得淸凉光皎潔好向丹田賞明月一陽初動心神降下子宮與炁合卽同朔旦日月相合也炁升到頂中卽月望也炁之升降動靜一刻工夫比一年節候炁一升一動自下而上炁一降一靜自上而下月藏玉兎日藏烏自有龜蛇相蟠結相蟠結四象攢中宮眞土結靈鉛內有五行相匹配自然龍虎會丹田會丹田總此訣周天火候分明說金蓮復動卽冬至一呼一吸以行文武二火呼闢吸闔龍吟虎嘯搧開爐鞲驚動嬰兒啣珠出現撞過尾閭象立春節至卯沐浴至辰飛龍得位至巳玉枕關上□午崑崙泥丸宮象夏至一陰生下降不行火後
【圖】
復還本位烹之所以一刻工夫運轉週天應一年之節候也上弦細細吸淸風下弦緊閉勿令洩勿令洩炁又急强兵戰勝用抽提倒提小腹須着力緊撮谷道內中提內中提貫斗危明月輝輝頂上飛若要三關夾脊透倒提逆鎖卽閉地戶也念囉哩華言錬心裏虚心無念念囉哩堅心志撞透玄關二十四人之背脊二十四節上冲泥丸月華光耀水晶宮慧風吹起舍利子抽出坎中之命以就離中之性離成乾金復位合而為煉成舍利舍利子黃金色二十四孕
【圖】
金蓮摘蓮蕊中藏一點升蓮蕊初生一點升言精之初生而無貭也此明卽是如來客如來客配無為玅用無為無不為以有為之法為下手運用之功以無為之法為煆煉之玅縱橫一撞崑崙透三車搬運入華池透下關曰羊車透中關曰鹿車透上關玉枕曰牛車入華池下入華池鉛汞相投謂之神水滿山滾滾波濤潮浪又曰白浪滔天神水旺滾滾黃河翻逆浪醍醐灌頂過須彌卽泥丸也又謂白毫宛轉照五須彌甘露洒心從此降從此降入漕溪漕溪路有幾人知絳宮中間十二級得來方作
【圖】
上天梯上天梯從此傳此是如來大法船飛出天門生淨土超升三界作金仙玄牝土釜在身中卽女人係胞之所虚閒一穴是也
叢書２／歲時習俗資料彙編／日涉編／卷三／三月二／七日／詩(P.415)..[明萬曆三十九年(1611)應城徐養量刊本]
詩
晴旭輝輝花蘌開氤氳花氣好風來游絲飛絮縈行仗墮蘂飄香入酒杯魚躍文波時潑剌鶯留深樹久徘徊青春朝野方無事故許遊觀近侍陪
宗三月七日賞花釣魚作
輦路鮮雲五色開一聲清蹕下天來水光翠繞九重殿花氣濃薰萬壽杯綉幕煙深紅會合文竿風引綠徘徊蓬山絕頂無人到詔許群仙盡日陪
禁御平明帳殿開華芝初下未央來人間彩鳳儀韶曲天下流霞滿御杯花近赭袍偏照爛魚窺仙仗亦徘徊蓬萊絕景何曾到自媿塵蹤此一陪
