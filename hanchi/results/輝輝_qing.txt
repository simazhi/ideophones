子／宗教／道藏輯要／斗集／二　五斗經　北斗經註／北斗經註／李白序(P.21-1)..[清光緒丙午年(1906)成都二仙庵重刊本]
老君曰北辰垂象而眾星拱之為造化之樞機作人神之主宰
夫北辰垂象於蒼穹昭昭矣眾曜拱朝於帝座輝輝然是以斗魁轉處萬象旋行默藏其用孰能知之但世間學道之人往往盡登山涉水謾尋真而累嵗無停訪友求師自不悟而元神怎住唯只廣記歌詞多談詩頌到底來落箇何事終不為實矣便若習大道捉溪雲悟希夷扶身影豈能得成矣何以觀天地而表大道於目前辯星斗而悟玄空於世外○大眾如何是觀天地表大道辯星斗悟玄空是乃天地各秉淸濁日月運行陰陽升降遷變四時殺生萬物道合自然而然
故謂觀天地表大道矣乃北斗高懸碧落運度隨時經纏應物總領羣星韜潛萬彙造化妙玄是為辯斗星悟玄空矣是以聖德貫於天上地下造化萬物若斗不轉而萬類不能成矣豈不思惟浩浩然若眾生能行此法而道功萬無一失矣行道之功的然成得矣曾聞之北極玄神號曰真武昔於龍漢刧間誓盟北斗以為師範後武當山道功成就白日飛昇矣為世人不悟此法自真君行而得道之後更不復有繼踵者也咄廓然别箇真幽理不在雲山深處尋
頌曰
造化原來在目前　　道非海外隱幽玄
悟時物物都為用　　迷則頭頭總是愆
風緊水深應有浪　　雨餘山遠不無煙
桂輪高掛晴空碧　　處處圓明現自然
可以消災懺罪請福延生隨力章醮福德增崇其有本命限期將至自身不知不設齋醮不修香火此為輕生迷本不貴人身天司奪祿減算除年多致夭喪迷誤之者雖遇經訣懷不信心毀謗真文如此之人身謝之後淪沒三塗漂沉諸趣永失人身深可悲哀自致斯苦
竊惟求煙而近木救渴而近泉戒非而近善惡愚而近賢夫
木性非炎鑽之則火出人心逐慾戒之則道生非賢勿辯愚非泉勿釋渴非正勿知邪非真勿知假以假顯真以邪知正且如玉臺懸寶鑑輝輝其中豈汝有形骸秉大道玄玄於中何爾無失寶鑑本真內現者虛假形骸元假中隱者乃真當以心鏡拂拭絕纖塵性合道兮周沙界大道無物不包含性則無心而不亂萬物已知為假一心獨照為真若取物用之樂道無由若離物言之登真沒路是乃引目海涯忽觀桂月閑遊山徑頓覺松風因惡而可從善為假而可知真因凡則知聖因苗則知根且以凡夫在世眾生不以假物指真如何辯有像不以法相傳空如何識無形故以聖人垂化用於未
悟者也故太上曰知者不言言者不知是也若有我等一切凡夫眾生悟斯大道知本命限期持此玄經進步仙階能精修不退者自然福德增崇若不進玄功輕生棄命之徒當自性入别骸心攢萬苦灰河明報何時徹鐵域拘囚甚日休爭如好憑一智登天路莫順三尸作地囚
頌曰
隨力修真則見真　　苦修多作始初勤
當須要辦真實行　　方入無為自在門
業海省無千里岸　　蓬山迷有萬重雲
漁燈照處寒江靜　　鷗鷺驚飛失舊羣
家有北斗經長保亨利貞
頌曰
莫將無漏等閑輕　　好慕真空進妙程
常託赤松為取用　　每從蒼□變虧盈
分開羃羃陰雲翳　　現出輝輝皓月明
打當塵囂無半點　　忻哉長保利亨貞
老君曰善哉善哉汝可宣揚正教福利無邊普及眾生永霑勝善
解曰碧天秋霽夜無雲月影輝輝落水濱爭奈怒風來太惡沸波搖散玉華輪切謂猿心顛耍宜調伏於玉洞之間馬意劣頑可繫縻於玄山之下野外多春草山前足異芳馬猿還不繫逐景定奔狂境界來時無準備柳煙深處定迷蹤柳塘花塢春明麗牽引時人翫景遊信步不思歸去晚急迴斜日過江樓謂浮生幻化那堪日月如梭榮辱虛華更嘆韶光似
水忍造愆非魂沉寒夜不知省悟魄墮幽陰切以金鐘高架木不扣兮終日無音寶月空懸雲不蔽兮通霄自朗譬若心不動兮性常定外不入兮內常安內安則萬法皆明性定則羣魔自伏何幽不燭何化不行奈爾凡夫昏朦真性縱情縱慾轉輪六道之中何德何修甘墮九泉之下月館松溪無戀意囚牢火宅競鑽頭只於苦海貪榮辱辜負真元逐浪流被諸塵漏緣覺聲聞逐景沉迷量因生滅迷誤不省競著羣情自沉苦趣失人身何日再重登道岸深蒙太上重演真詮普濟眾生永霑勝善咄太上善哉真法語眾生普福利無邊
頌曰
圓融妙相本莊嚴　　大霈玄恩無背偏
萬物俱蒙真造化　　羣靈咸隱太幽玄
龍蛇有寶非奇特　　天地無恩實可憐
識破用中無用理　　剖開混沌見機權
子／宗教／道藏輯要／室集／七　吕帝詩集下卷／詩餘／漁父詞　一名漁歌子／常自在(P.73-2)..[清光緒丙午年(1906)成都二仙庵重刊本]
常自在
閉目尋真真自歸玄珠一顆出輝輝終日翫莫拋離免使閻王
遣使追
子／宗教／道藏輯要／胃集／一上　王重陽祖師全真集一／詞一／晝夜樂　鍾公云鏡能照他人不能照自(P.52-2)..[清光緒丙午年(1906)成都二仙庵重刊本]
又鍾公云鏡能照他人不能照自
百鍊青銅圓又小平平正吐靈耀向人前相對相觀别辨容顏分曉好醜𡟎妍并老少塵凡一齊勘校彼此假中來怎生通內貌　别有輝輝親密要煥心鏡主玄妙偏能會顯古騰今又能鑑從前虛矯豔豔光輝宜自効把當初性珠返照裏面得全真永明明了了
子／宗教／道藏輯要／胃集／一上　王重陽祖師全真集一／詞一／金雞呌　警劉公(P.55-2)..[清光緒丙午年(1906)成都二仙庵重刊本]
金雞呌警劉公
占得虛空呈俊俏玄中玄妙中絕妙自然五彩通靈照一顆明珠萬道霞光罩　淨淨清清泠泠曉曉昏昏默默冥冥窈窈森羅萬象輝輝耀月裏蟾鳴日裏金雞呌
子／宗教／道藏輯要／胃集／一中　王重陽祖師全真集二／詞二／歸朝歡(P.2-1)..[清光緒丙午年(1906)成都二仙庵重刊本]
歸朝歡
天地初分何處寄父母無生名甚字須將這箇要分明推窮此
理甯論是細細傳不二一能仍究從前自往來頻不知迷迷甚日得言賜　忽爾真靈前面至認得元形歡喜示惺惺覷著甚端嚴輝輝返照通容易見時唯密祕妙玄微雅中深邃出圓光五般顏綵復本總祥瑞
子／宗教／道藏輯要／胃集／一中　王重陽祖師全真集二／歌詞詩／竹杖歌(P.39-2)..[清光緒丙午年(1906)成都二仙庵重刊本]
竹杖歌
一條竹杖名無著節節生輝輝灼灼偉矣虛心直又端裏頭都
是靈丹藥不搖不動自閑閑應物隨機能做作海上專尋知友來有誰堪可教依託昨宵夢裏見諸虬內有四虬能跳躍杖一引移一腳頂中迸斷銀絲索攢眉露目震精神吐出靈珠光閃灼明豔挑來固樂然白雲不負紅霞約
子／宗教／道藏輯要／胃集／一中　王重陽祖師全真集二／歌詞詩／得得歌(P.40-2)..[清光緒丙午年(1906)成都二仙庵重刊本]
得得歌
陰變為陽只自審冰鑽結火能唯恁有緣搜見古今真無始卻來呼箇甚呼箇甚喚神仙窈窈冥冥不記年撞著良因五劫祖相隨直入大羅天大羅天通妙景放開明耀須臾頃盈盈一粒任綿綿寂寂圓光傳永永傳永永做靈靈處此清涼絕視聽何用醍醐香馥郁不誇環珮響璫玎響璫玎聲滅歇別生彩艷重超越自然瑩瑩寶中珠返照輝輝天外月天外月走蟾輪怎此如如沒價珍正一悉除生滅相端嚴堅固妙玄因妙玄因誠祕訣那曾瞋怒并歡悅虛空空上達晴空言說說前非有說非有說愈昭彰得得歌中現道場曠劫未分新雅致從今傳出這名方
子／宗教／道藏輯要／胃集／一中　王重陽祖師全真集二／歌詞詩／惺惺歌(P.41-2)..[清光緒丙午年(1906)成都二仙庵重刊本]
惺惺歌
謂何四大復牽纏汩汩當時那箇仙好把圓成從雅正莫將假合做因緣殷紅再結雙關寶潔白重開五葉蓮得得先須修九轉盈盈首上養三田養三田為定壽金毛獅子頻哮吼日端午上看玄陰夜半子時分瑩晝常食休窮萬物機運神奪取三光秀外容焉用顯光華內貌多方頻整救頻整救是元初此事今應信有諸遊厯先逢太赤祖歸來還見黍中珠七般珠戶通開闡六道銀光任展舒百寶臺頭唯仰覷這迴親現這真如這真如實不錯逍遙服餌靈丹藥輝輝燦燦甚分明了了惺惺尤灑落迎日堪誇翠霧身臨風透出紅霞腳崑崙頂上玉峯前一朵
瓊花為誓約
子／宗教／道藏輯要／胃集／一下　王重陽祖師全真集三／詞／驀山溪(P.25-1)..[清光緒丙午年(1906)成都二仙庵重刊本]
公尋做作認取烏隨兔上下要沖和更左右交加龍虎搬傳大藥須是入紅爐成煅煉變銀霜一朵金花聚　清香遠遠透過崑崙去裊裊上青霄結雯光輝輝堪覩玉堂裏面參從大羅仙自怡喜得長春正處逍遙路
子／宗教／道藏輯要／胃集／一下　王重陽祖師全真集三／詞／七騎子(P.32-1)..[清光緒丙午年(1906)成都二仙庵重刊本]
七騎子
真箇重陽子得箇好因緣因緣待做做做神仙神仙惺惺誠了了了了金丹一粒圓圓圓祥雲送上天　上天明師更與白花蓮花蓮瑩最最最新鮮新鮮輝輝清灑灑清香馥郁妙玄玄玄上長生玉帝前
子／宗教／道藏輯要／胃集／二　王重陽祖師教化集等／王重陽祖師教化集／贈丹陽歌(P.12-2)..[清光緒丙午年(1906)成都二仙庵重刊本]
贈丹陽歌藏頭
謁扶風庵要住人歡喜心神許前鉛汞卯通孜後刀圭酉厮助看金飛過曲江蟾玉走超玄步年泗十五輪明月圓光覩公眉宇準規模使雲霓遮遏忤裏白蓮向日開前黃菊重陽猜瞳閃
閃輝輝赫炎炎燦燦鬼魅盡銷分地戶蟲皆滅現天台傳義相偎上人人物外迴子隨予師禮訪知銀海載蓬萊拆起來字
子／宗教／道藏輯要／胃集／二　王重陽祖師教化集等／王重陽祖師教化集／黃鶴洞中仙３／丹陽繼韻(P.36-1)..[清光緒丙午年(1906)成都二仙庵重刊本]
丹陽繼韻
大悟明明也大智閑閑也大道行行應自然風風馬永永逍遙也大水高高也大火炎炎也大藥輝輝晃寶瓶真真馬得得長生也
子／宗教／道藏輯要／胃集／又三　邱長春真人磻溪集／詞／無俗念／其七　月(P.57-1)..[清光緒丙午年(1906)成都二仙庵重刊本]
其七月
偎巖傍隴搤音隘長更蕭索昏魔非一皓月澄澄山上顯天角輝
輝初出露結霜凝金華玉潤淡蕩何飄逸淸臨寰宇發揚神秀姿質　悽愴六合羣情淹沈幽昧慘怛劬勞疾大闡良因弘濟度皆得逍遙寍謐浩氣騰騰餘光藹藹至性那虧失圓明法界法輪常自充實
子／宗教／道藏輯要／胃集／五　譚長真真人水雲集／歌／其三　落魄(P.16-1)..[清光緒丙午年(1906)成都二仙庵重刊本]
其三落魄
我落魄我落魄渾身𥿄布為衣着擺手行來萬事忘且喜一身空索索飢時覔困時睡元初本住淸涼地慧劍輝輝奪日光無限邪魔皆遠離樂真閑成真趣邪逕荒涼我不去真靈剔正漸分明超然走上烟霞路得真修應了徹實卽得時無可說水晶宮殿鎮安閑勘破春花與秋月
子／宗教／道藏輯要／胃集／五　譚長真真人水雲集／詞／西江月(P.28-2)..[清光緒丙午年(1906)成都二仙庵重刊本]
西江月
役我盡因心意滌除般若玄機不勞南北與東西方寸些兒便是　寶鑑塵埃蒙昧須從磨鍊輝輝光明一點照無為直入蓬萊幽邃
子／宗教／道藏輯要／胃集／五　譚長真真人水雲集／詞／憶王孫(P.41-2)..[清光緒丙午年(1906)成都二仙庵重刊本]
憶王孫
神舟穩駕出沉流明月輝輝命自周兩箇先生暗點頭有來由萬劫輪迴向此休
子／宗教／道藏輯要／胃集／六　馬丹陽真人洞玄金玉集／上／七言律詩／和月窬老人(P.63-1)..[清光緒丙午年(1906)成都二仙庵重刊本]
和月窬老人
金間隔晃胷襟殺邪魔理趣深裏神光成玉焰中蓮蕊結霜心靈瑩瑩通明旭曜輝輝蕩散淫上山侗能養活君保惜自瓊林拆木字起
子／宗教／道藏輯要／胃集／七　馬丹陽真人漸悟集等／馬丹陽真人漸悟集／西江月／贈任守一(P.22-2)..[清光緒丙午年(1906)成都二仙庵重刊本]
又
物物般般認認常常戰戰競競心心念念恐沉沉得得來來損
損　日日淸淸淨淨時時湛湛澄澄惺惺灑灑這靈靈燦燦輝輝永永
子／宗教／道藏輯要／胃集／七　馬丹陽真人漸悟集等／馬丹陽真人漸悟集／西江月／勸劉先生夫婦(P.23-2)..[清光緒丙午年(1906)成都二仙庵重刊本]
又
莫論心肝腎肺休搜南北東西勿言震兌坎和離别有些兒奧
旨　吸盡江河淮濟星辰日月輝輝精神氣血赴丹池便得超凡出世
子／宗教／道藏輯要／胃集／七　馬丹陽真人漸悟集等／馬丹陽真人神光燦／滿庭芳／贈張小仙(P.70-2)..[清光緒丙午年(1906)成都二仙庵重刊本]
贈張小仙
松峯之下閑飲刀圭薦盃火棗交梨撫動心琴鸞鶴上下爭飛虎龍一齊哮吼便諕囘六賊三尸陰魔散覺天淸地靜日月輝輝　斡運金光玉艷聚祥煙瑞氣結正嬰兒體挂仙裳足履霞彩雲霓口稱不生不滅指蓬瀛路上堪歸這些箇道家活計說與人知
子／宗教／道藏輯要／胃集／七　馬丹陽真人漸悟集等／馬丹陽真人神光燦／滿庭芳／贈嚴公(P.73-2)..[清光緒丙午年(1906)成都二仙庵重刊本]
贈嚴公
昨宵夢裏幸遇重陽授予秘密仙方杳杳冥冥恍惚太白其黃便是刀圭顏色往來流飲似瓊漿成彈丸服之一粒八脈安康　㩦執增添剛刃生光彩輝輝晃耀明堂諕得邪魔鬼魅遠遠潛藏自然化生兒現跨靑鸞得赴蓬莊這玄妙示同流各要消詳
子／宗教／道藏輯要／胃集／九　王處一真人雲光集／詩／門人張志明問日用事(P.3-2)..[清光緒丙午年(1906)成都二仙庵重刊本]
輝輝玉性晃晴霄本是無為福慧招玄理通融真自在妙光澄徹恣逍遙一聲仙樂朝金闕兩道靈泉灌瑞苗認正本來真面目依師且作度人橋
子／宗教／道藏輯要／胃集／九　王處一真人雲光集／詩／贈新出家(P.6-2)..[清光緒丙午年(1906)成都二仙庵重刊本]
贈新出家
迴頭欲覓長安道內外全空心上掃絕盡機關達杳冥抽添水火明顛倒鍊烹四象與三才咄出七情並六耗一性輝輝晃太虛玉京自有金書報
子／宗教／道藏輯要／胃集／九　王處一真人雲光集／詩／勸眾化緣(P.8-1)..[清光緒丙午年(1906)成都二仙庵重刊本]
立志甯心普化緣各酬洪願爇香煙宜搜道理重開悟好把塵情一併蠲五臟輝輝生玉蕊三田湧湧吐金蓮十方靈寶騰空起一性通朝不夜天
子／宗教／道藏輯要／胃集／九　王處一真人雲光集／詩／贈遠來道眾(P.9-2)..[清光緒丙午年(1906)成都二仙庵重刊本]
咄盡塵根一物無淸淸冷冷下功夫素光渺渺開心月紅豔輝輝覆性珠旣得元初真了幹任他四大散無拘將來功滿承天詔穩駕祥雲赴玉都
子／宗教／道藏輯要／胃集／九　王處一真人雲光集／詩／歸真(P.21-2)..[清光緒丙午年(1906)成都二仙庵重刊本]
歸真
悟徹根源一點深靈臺頤養紫芝金金光湧湧超生滅玉性輝輝了古今
子／宗教／道藏輯要／胃集／九　王處一真人雲光集／吟／開化吟(P.77-2)..[清光緒丙午年(1906)成都二仙庵重刊本]
開化吟
無為淸淨內修完始遇天元道不難自得無生相混合玄都靈物鎖幽關炎炎大氣空昇降赫赫天光輥玉壇寂寂萬神空裏
墜亭亭元寶接崑山攢攢玉姹投玄谷聚聚金嬰列瑞班處處靑蓮開滿日空空玄象始歸還騰騰五色圓光颭燦燦流霞萬化攢細細神風輕縹緲靈靈金相自粧鑾淸淸寶璧盤桓住淨淨靈砂透骨歡默默了真非有說明明全道事都刪玄玄守護真三寶妙妙功成一顆丹浩浩銀霞常覆罩輝輝玉性自追攀飄飄舞袖超三界混混朝元顯內顏朗朗閑如秋夜月煒煒常在玉霄間惺惺了了仙家樂湛湛澄澄道性閑曠劫真容離苦海古今圓象出波瀾大羅一會同歸去悟理明真子細看
子／宗教／道藏輯要／胃集／十　尹淸和真人葆光集／詞／無俗念／龍陽觀道眾索(P.54-1)..[清光緒丙午年(1906)成都二仙庵重刊本]
無俗念
龍陽觀道眾索
了心一法越三乘妙體果離生滅萬事知空非可取慧性輝輝通徹靜裏乾坤閑中日月堪對知音說家山還到自有無限風月　一點無相真如澄澄湛湛內外難分別要會玄元端的處無縱迷情乖劣勤論幽微頻修祕密參透天機訣此時不了更待何日休歇
子／宗教／道藏輯要／胃集／十　尹淸和真人葆光集／詞／江城子／和蒼蓋郭秀才韻(P.56-2)..[清光緒丙午年(1906)成都二仙庵重刊本]
江城子
和蒼蓋郭秀才韻
乘車坐馬走東西論玄規入幽微天下崢嶸隨分立楷梯吾教流通天地祐無不喜盡歸依　其中消息與誰期解忘機識無為霞友雲朋心地要平夷抱樸全真明日用神燦燦性輝輝
子／宗教／道藏輯要／昴集／六　雲山集一／五言古調長篇／形幻(P.8-2)..[清光緒丙午年(1906)成都二仙庵重刊本]
形幻
有身致大患忘我復何憂形骸最親切畢竟成土邱况茲身外物無物非何樓大塊勞以生冗冗不自由萬事素已定誰能分外求疑團自粉碎休休復休休莫為空幻具還作真箇囚廓然自心安宜與化同遊於生無一為姑置不復留穎脫出塵坌表裏絕綢繆亘古性月在輝輝天霽秋
子／宗教／道藏輯要／昴集／六　雲山集一／七言律詩／題遇仙宮活死人墓(P.33-2)..[清光緒丙午年(1906)成都二仙庵重刊本]
題遇仙宮活死人墓
靈源痛飲解吾宗浩劫師真面目同醉眼忽開天地窄夢魂驚覺海山空輝輝金玉花爭發璨璨珠玕樹作叢借問終南千古意百川無語自朝東
子／宗教／道藏輯要／昴集／六　雲山集一／七言絕句／心劍(P.51-1)..[清光緒丙午年(1906)成都二仙庵重刊本]
心劍
雪刃輝輝勢倚天舉之無上直無前豈徒氣焰衝牛斗切碎虛空露帝先
子／宗教／道藏輯要／昴集／七　白雲子草堂集等／白雲子草堂集／詞／滿路花／贈小崔評(P.20-1)..[清光緒丙午年(1906)成都二仙庵重刊本]
贈小崔評
人間何最苦說著替君愁眼前生滅景象悠悠虛名薄利隨分少貪求幸遇嘉時節乘興偷閒訪尋霞侶雲儔　更那堪猛悟回頭物外恣飄遊布袍襟袖闊好風流紛紛塵事一筆盡都勾磨瑩先天寶燦燦輝輝恰如朗月當秋
子／宗教／道藏輯要／昴集／七　白雲子草堂集等／白雲子草堂集／詞／醉桃源／贈趙姑(P.22-1)..[清光緒丙午年(1906)成都二仙庵重刊本]
贈趙姑
修行徑路坦然平直須斷愛情邪思妄念不相縈三尸勢自輕
坐與臥住兼行常休忘靜淸一朝忽爾顯靈靈輝輝晃晃明
子／宗教／道藏輯要／昴集／七　白雲子草堂集等／玄虛子鳴真集／鳴真集序　張志明(P.44-1)..[清光緒丙午年(1906)成都二仙庵重刊本]
鳴真集序
道本無言非言不顯道本無經非經不明令未聞者聞使未悟者悟僕肇拜玄沖師於汾陰龍興觀侍嵗餘師南邁綿山之右誘矣僕北遷姑射之陽寓焉時師欬唾珠玉不搆思或懷古或託物或贈答或逸興縱心所欲或詞或頌俱明宗旨陳非心之心言不言之言言言見諦句句朝宗其文簡其義淵鳴真云無影樹頭花笑日不萌枝上葉含春又云兔角敲開三毒鎖龜毛拂盡九衢塵斯言離物象遠聲色非徹法慧目離念明智焉能究之哉深若淵泉曠如太虛恢恢焉晃晃焉尊上德之玄風崇長春之英華非詭詐以惑時非左道而衒世玲玲瓏瓏如明珠
旋於金盤淸光罔極煥煥輝輝似秋月朗於碧天瑞氣何窮師亡金承安間有汾陰先生李公自海隅而還故邑師聞之迺長春之英徒也欲師之固辭拜長春者於是望拜祕奧得其一二悟機解有萬千幸有蒲坂同道寄世老人王巨川嗟憶師之珠玉特有英奇暢道之美云動若行雲之安泰止猶谷神之無隅發歎不已有寂子楊公劉先生等袖出師之集目之曰鳴真集恐湮微散落命繕鏤以廣其傳謁僕等飾題辭巨駭忸怩斗筲之器焉能納百川乎再三叩命固辭不已綜覽如瓊漿羊羹爽其羣口也體道之妙得道之用吐辭發言可不為梯航耳夫鳴真者鳴聲散宇宙不屈愈出若東君而發萌真光射乾坤體在
皆無如冰輪之鑒物明同杲日響若雷霆茲妙備矣嵗在辛亥重陽後三日愚魯忝職河中道錄汾陰張志明謹題
子／宗教／道藏輯要／昴集／七　白雲子草堂集等／玄虛子鳴真集／七言律／慧劍五首(P.46-1)..[清光緒丙午年(1906)成都二仙庵重刊本]
吾獲寶劍已多年入地穿山得自然瑞氣鑄成羣怪匿淸光磨就萬邪遷輝輝光焰射星斗燦燦鋒鋩覆地天閒挂碧霄宮殿側不須重舉伴神仙
子／宗教／道藏輯要／昴集／七　白雲子草堂集等／玄虛子鳴真集／七言律／述懷(P.48-1)..[清光緒丙午年(1906)成都二仙庵重刊本]
道人活計本無憂性月輝輝得自由養素不須身外覓修真何用意中求靈珠朗朗通天地素月輝輝射斗牛妙道從來常潔淨淸都隱隱恣優游
子／宗教／道藏輯要／昴集／七　白雲子草堂集等／玄虛子鳴真集／七言律／寂靜無憂(P.50-2)..[清光緒丙午年(1906)成都二仙庵重刊本]
無縈無繫有何求灑落瀟瀟萬事休俗態紛紛無惹絆世情冗冗不淹留神珠朗朗甯能汗性月輝輝豈有綢閬苑不須窮腳力悟來迴首到瀛洲
子／宗教／道藏輯要／昴集／八　中和集／歌／慧劒歌(P.67-2)..[清光緒丙午年(1906)成都二仙庵重刊本]
慧劒歌
自從至人傳劒訣正令全提誠決烈有人問我覔踪由向道不是尋常鐵此塊鐵出坤方得入吾手便軒昂赫赫火中加火鍊工夫百鍊鍊成鋼學道人知此訣陽神威猛陰魔滅神功妙用實難量我今剖露為君說為君說泄天機下手一陽來復時先令六甲搧爐鞴六甲然後動鉗鎚火功周得成劒初出輝輝如掣電橫揮澟澟淸風生卓豎瑩瑩明月現明月現瑞光輝爍地照天神鬼悲激濁揚淸蕩妖穢誅龍斬虎滅蛟螭六賊亡三尸絕緣斷慮捐情網裂神鋒指處山嶽崩三界魔王皆剿折此寶劒本無形為有神功強立名學道修真慿此劒若無此劒道難
成開洪濛剖天地消礙化塵無不備　　　　　　　　　　君會不會
子／宗教／道藏輯要／昴集／九　晉真人語錄等／晉真人語錄／玄門雜寶十八問答／先生(P.7-1)..[清光緒丙午年(1906)成都二仙庵重刊本]
先生
無法先有我輝輝不露形古今無改變豈不是先生
子／宗教／道藏輯要／昴集／九　晉真人語錄等／晉真人語錄／玄門雜寶十八問答／冠(P.7-2)..[清光緒丙午年(1906)成都二仙庵重刊本]
冠
一對星眼覷前後萬法收來腹內藏內外玲瓏無顯迹輝輝獨顯路堂堂
子／宗教／道藏輯要／昴集／九　晉真人語錄等／盤山語錄／盤山棲雲王真人語錄序　論志煥(P.47-1)..[清光緒丙午年(1906)成都二仙庵重刊本]
或問曰道家常論金丹如何卽是答云本來真性是也以其快利剛明變化融液故曰金曾經鍜鍊圓成具足萬刼不壞故名丹體若虛空表裏瑩徹一毫不掛一塵不染輝輝晃晃照應無方故祖師云本來真性號金丹四假為爐鍊作團不染不思除妄想自然滾出赴仙壇世之人有言金丹以有形象處作造及關情欲此地獄之見乃淫邪之所為見乖人道入旁生之趣矣
子／宗教／道藏輯要／畢集／十　張三丰真人全集四／卷七　九皇經　三教經　度人經　菩提經　鐘偈／洞玄度人寶懺諸天無上真經／志心皈命禮(P.34-1)..[清光緒丙午年(1906)成都二仙庵重刊本]
道德天王曰三教同源一編萬古佐我玄風揚吾正道爾諸仙眾盍同稱舉於是列聖羣真合掌賡歌和聲而退復次
玄天大帝謁
玉虛之座進
金闕之廷恭上瑤函懇垂寶誥
誥曰
玉虛上相金闕高真德暢人神經開井鬼廣三千之功行醒億萬之沉迷昔從元嶽而成真今繼玄天而闡化扶正教無黨無偏闢旁門有聲有色誅殺乾坤之方士挽回道德之宗風指先天而對月招後進以昇雲妙道無方玄微莫測至靈至聖至大至尊體合自然神凝般若三教真宰一氣權𢖍參法天師洞玄帝君猶龍六祖隱仙寓化虛微普度天尊
洞玄帝君拜受誥已
諸天神聖亦返天宮只見祥雲冉冉華日輝輝
帝君乃返本壇敷說此經而為世人言曰
願以此功德　　推及於萬世
與一切眾生　　皆成無上道
子／宗教／道藏輯要／觜集／八　鳴鶴餘音／甘露滴喬松(P.5-1)..[清光緒丙午年(1906)成都二仙庵重刊本]
甘露滴喬松
光陰迅速嘆世人朝朝貪生無已假若富過石崇金玉堆積謾贏得業相隨鎮日假瞞心昧己閻王請也從前罪業待交誰替　爭如早早修持伴物外仙家拋離凡世默默湛寂别有壺中
天地顯森羅月輝輝觀法界神光一體歸去也淸風送朝上帝
子／宗教／道藏輯要／觜集／八　鳴鶴餘音／蘇武慢１／十八(P.19-2)..[清光緒丙午年(1906)成都二仙庵重刊本]
十八
志氣凌雲精神英秀得脫遍求真理虛空爐火自已天真遭遇
便能修製師不高明咫尺如隔千里要分真偽這黃芽赤髓時人皆有奈何愚昧　真烈士斡運機關鑿開混沌奪得夜明如意輝輝寶蓋赫赫靈光影隱大淵無滯休縱心猿盗了金鼎還丹謾勞虛費起三陽真火時時烹煉九還逃避
子／宗教／道藏輯要／觜集／八　鳴鶴餘音／滿庭芳　修煉／其四(P.33-2)..[清光緒丙午年(1906)成都二仙庵重刊本]
其四
命似淸風性如朗月瑩然獨見輝輝靈光普照何日不歸依常在無明之處任昇騰斗轉星移通真理不無不有動靜應神機　其間多少事皆是方寸或是或非在人人運用志見高低悟者頭頭皆是未明時處處皆迷修真士觀天行道功滿步雲歸
子／宗教／道藏輯要／觜集／八　鳴鶴餘音／歸朝歡(P.50-1)..[清光緒丙午年(1906)成都二仙庵重刊本]
歸朝歡
天地初分何處寄父母無生名甚字須將這箇要分明推窮此理甯論是細細傳不二亦能整究從前事往來頻不知迷迷甚日得言賜　忽爾真靈前面至認得無形歡喜示惺惺覷着甚
端嚴輝輝返照通容易見時惟覓妙玄微雅深中透出圓光五般顏采復本總祥瑞
子／宗教／道藏輯要／鬼集／六　真詮／卷下　見精神而久生之道二／丹事／結丹(P.46-2)..[清光緒丙午年(1906)成都二仙庵重刊本]
王棲雲曰金丹體若虛空表裏融徹一毫不掛一塵不染輝輝晃朗照映無方
命宗人皆說鍊精鍊氣無中生有結成嬰兒以其聖父靈母之氣所成故虛而能靈與生人不同此說非也
張橫渠曰造化生人其來幾微易簡其究廣大堅固若嬰兒果有體質少間便會堅固只與生人一般焉能靈妙
邱長春真人曰所謂嬰兒者卽我一靈真性純陽不雜耳非
是腹中果有嬰兒也又云念有一毫之散亂神不純陽
白玉蟾曰人但心中無心念中無念純淸絕點謂之純陽蓋仙家本只教人養神因人迷溺於欲不能一刀兩段故設為長生之說誘人修鍊世人貪着長生方肯放下嗜欲一心鍊精氣此是內有緣而輕外也及修鍊到三宮升降時其身中快樂不可言便大生貪着一切都輕此心有所緣繫漸得甯靜元神漸顯此是嬰兒現象由是進入虛無心無染着萬慮俱融元神顯現去來自在形骸不能礙他此是超脫其實只是借鍊精鍊氣以繫縛此心養得元神靈妙耳所謂用鉛不用鉛還向鉛中作及至用鉛時用鉛還是錯非是元神之外
精氣別結一嬰兒也白玉蟾金丹等六圖李淸菴金丹等四圖悟真後序皆以心言直指真宗洩盡底蘊學道者宜細思之
子／宗教／道藏輯要／柳集／二　懺法大觀卷二／太上淸𡧾七政三光普照集福寶懺／收讚(P.87-1)..[清光緒丙午年(1906)成都二仙庵重刊本]
收讚
吉曜三光朗　輝輝斗極天　空明濶澈萬方圓　卽此悟重玄　微妙難宣　成就大羅仙
大聖回光返照大天尊三稱
子／宗教／道藏輯要／柳集／六　懺法大觀卷六／太上靈寶勅演消禳火災錫福寶懺／啟懺真言(P.72-2)..[清光緒丙午年(1906)成都二仙庵重刊本]
臣等伏聞
大冶洪爐燄陽為祖南方炎帝福德增光力足勝乎陰霾性能融夫寒沍大有功於宇宙詎反害乎生民惟是人違於理因而天罰以威果報昭彰纖毫不爽生成制伏順逆無差陽極成愆致有爍金之患離濟以坎乃全鑽木之功是火也者原於紫炁蘊於太陽烹飪釜鬻宣通蔬穀殆人寰賴以生活亦丹法調為節候默運四時有氣斯有帝宰潛符三昧無風豈無神存維冲和以平燥妄內火定而外火亦消更虛寂以養本原外火淸而內火益固善無回祿之災惡有焚巢之禍天殃貴禳人事宜修仰惟
穆穆至尊咸是天中之聖巍巍巨德能施法外之仁大調爕於
轉旋淸凉世界熄焮騰而𡧾靜福惠蒼生戶慶安居羣叨庇佑俗敦仁里永免災纏用秉虔誠初申朝禮
至心朝禮
南宮紫府玄祖真君
三清三境三寶天尊
萬天至尊玉皇上帝
掌劫至尊后土大帝
瑤天紫極圓明大帝
萬雷宗主天皇大帝
萬星教主紫微大帝
梵寶昌陽真老大帝
南極真王長生大帝
東極青華九陽上帝
北極法主玄天上帝
西極神王昭化大帝
三元三品三官大帝
消除災障慈濟天尊
法雲滋潤流和天尊
金容巍煥感應天尊
轉滅障難除罪天尊
紫霞浮葢妙惠天尊
斂風息燄靖暴天尊
南昌上宮好生天尊
斷除邪障豁達天尊
金光散彩睿照天尊
神威耀景閃爍天尊
消愆滅罪捍厄天尊
削除罪簿大度天尊
降魔護道普救天尊
丹闕上生左府天尊
寶羽瓊林慧光天尊
大赤離明和陽天尊
壬癸二炁至靈天尊
成聖化凡開度天尊
乘光濟物慈施天尊
慈光妙保慧解天尊
常清常靜住世天尊
讚
赤皇四品　德合離明　丹天左府妙持衡　南陸駕常行
高秉乾精　不怒儼聞聲
大聖垂慈憫苦大天尊三稱
至心皈命禮
乾元四品考校火官運符乾健德合離明居太陽丹天之中統左府注生之籍聖德在火炎帝持衡功叅佐於三元炁運行於四月駕赤龍而行南陸昭明熒惑之宮燭朱陵而顯丹臺煥赫文昌之府輝輝朗曜炳炳照臨大悲大願大聖大慈赤皇上品三炁火官炎帝真君洞陽大帝南丹紀壽天尊
爾時
無極玄元靈寶上帝在玄都玉京之上坐紫微瓊臺之中會諸天仙眾闡揚妙法忽見下方世界紅光閃爍驀地漫天
天尊注視良久撫膺長歎時有慈悲救苦真人越班前進俯顖作禮勃變長跪請曰此等炎災深為可憫以何因緣乃罹是罰願告欲聞
天尊曰火無私殃法無妄譴此等罹害眾生心火炎炎慾塵擾擾前生今世造業多端不忠不孝不義不仁倚官挾詐仗富吞貧恃強凌弱欺孤滅寡損人利己昧理瞞心大秤小斗入重出輕強取強求好侵好奪如是等罪不可枚舉三台錄其罪過司命奏其愆尤
上帝乃付南方三炁火府帝君量其罪過之大小酌以天罰之重輕如彼延燎非屬無辜乃人自取救苦真人跪奏請曰
天尊大慈天尊大聖倘能遍施法雨閭閻共荷安𡧾普放神光蔀屋群叨蔭護豈不德更無極率土蒙恩
天尊曰善哉善哉吾卽勅諭洞陽火府合部神祗各發慈悲同寬法網於是救苦真人卽將道旨流佈人間瞻天謝過易轍改行對聖酬恩更新自乂爰矢敬恭再申朝禮
至心朝禮
赤皇上品三炁火官丹闕洞陽大帝九拜
先天真火太陽帝官
九天雷火真明大帝
東嶽天齊仁元聖帝
七曲靈應宏仁大帝
三界伏魔協天大帝
華葢掌道孚佑上帝
北斗七元解厄星君
南斗六司注生星君
東方木德嵗星星君
西方金德太白星君
北方水德伺晨星君
中央土德鎮星星君
離明總御軫宿星君
離明分野井宿星君
離明分野鬼宿星君
離明分野柳宿星君
離明分野星宿星君
離明分野張宿星君
離明分野翼宿星君
四炁四曜四極星君
南方朱火燄明元君
火朱統御丹陵大帝
大赤明離丹黃道君
火元大赤宏曜真君
天火掌握儲肅真君
地火總司明上真君
大赤陽芒火鈴真君
先皇主火燧人真君
火元冡宰祝融神君
火府總轄閼伯神君
火府執法回祿神君
火府發鬱攸神君
火府揚威栗烈神君
嶽峯飛火燄明元君
讚
朝禮赤帝　再啟諸真　銀牙燿目總稱神　奉勅共施仁
息燄回嗔　萬類沐陽春
大聖體天好生大天尊三稱
寶誥一遍
子／宗教／道藏輯要／柳集／八　三寶萬靈法懺二／寅上　九宸誥一／進道宜徐第十五分(P.35-1)..[清光緒丙午年(1906)成都二仙庵重刊本]
進道宜徐第十五分
道言神思無幾鶩遠必荒然觀日月在天須循四正八垣之位躁行則錯時序須依生運之準疾則必乖水流盈坎金滯難鎔內外交通緩急透達人身血氣不週行流有塞天道升降不時運轉斯窮何學道之儔入道之子望之過急求之過專反退步以無成書語云其進銳者其退速正此類也心雖奢而力有限意求急而道則遙不如體之以實驗之以行奚為苟且輕遽而
有望山徒止之嗟若丹心不隔務火候之綿綿汞寶皈鉛在行功之息息不惟大道如斯即造工作力亦非輕速可就箕裘無次堂構不規終歸無濟何克建功書又云能與規矩不能使巧亦如斯類古之大聖大賢治平必由格致而始慮得必從知止而先何所不終不始而妄造乎又云行遠自邇登高自卑往往可監事事有箴今人不識大體未諳領綱輕曰道在我行功由我就有為者亦若是徒自詡詡矜矜幾從實地踏來至於月久歲㴱竟自虛置往功反曰大道若茲之難入也有若登天聖神何欺我哉吁嗟莫忽莫荒步步升堂如日如月永久一光如春如夏萬古依常如水之流盈科無傷如花之發如禾之秧循時
而秀及時而香果實自墜乃得成糧學道入聖依此循章必登妙果得證仙鄉恭遵科訓運禮稱揚
大悲玉清真王長生永命天尊
大悲尋聲赴感太乙救苦天尊
大悲九天應元雷聲普化天尊
大悲九天雷祖轟天利物天尊
大悲紫微碧玉天尊
大悲九天伏魔應感天尊
大悲九天丈人天尊
大悲九天可韓天尊
大悲九天採訪妙化天尊
大悲上護德祐天尊
大悲福天安明天尊
大悲明化丹正天尊
大悲福榮普定天尊
大悲安天真行天尊
大悲風正天尊
大悲聖臨天尊
大悲政丹普升樂命恬逸自如天尊
大悲身□自聖天尊
大悲鳳華天尊
大悲修名自聖天尊
大悲金安磐鼎天尊
大悲鼎升陽和天尊
大悲荷淨天尊
大悲水澄天尊
大悲丹合上陽天尊
大悲利陽得神天尊
大悲至德妙容天尊
大悲華寶天尊
大悲妙陽天尊
大悲妙正安和天尊
大悲德妙大安天尊
大悲大章天尊
大悲中領天尊
大悲中領寶陽天尊
大悲上朱天尊
大悲上朱真陽天尊
大悲陽明和升天尊
大悲右享帝榮天尊
大悲保陽和精華命神峻升體受丹天尊
大悲鼎命安體精丹保齡詔榮樂逸天尊
大悲化身自樂天尊
大悲妙真長樂天尊
大悲進聖無礙天尊
大悲大無礙天尊
大悲大正容天尊
大悲安容樂德天尊
大悲苦安復命天尊
大悲精益安固天尊
大悲盡正天尊
大悲神至逸天尊
大悲扶聖天尊
大悲輔大聖天尊
大悲佑聖德天尊
大悲啟丹明天尊
大悲恩天聖天尊
大悲福天聖天尊
大悲福天聖佑天德崇天政優天壽廣榮來定天尊
大悲㴱㴱安安天尊
大悲普定羅伽天尊
大悲阿伽唎阿羅伽唎丹丹伽唎天尊
大悲普陀羅唎天尊
大悲彌羅陀利天尊
大悲正丹利天尊
大悲風和利天尊
大悲丹天利天尊
大悲壽丹葆和天尊
大悲壽益大合天尊
大悲身田永正天尊
大悲鎮益天尊
大悲長益和寶天尊
大悲泰甯德精天尊
大悲昌隆永和天尊
大悲降壽普固天尊
大悲聖壽大益天尊
大悲亭鞏天尊
大悲丹亭朗耀天尊
大悲光天月淨天尊
大悲台星朗淨天尊
大悲福經天尊
大悲福經川會天尊
大悲淨嘉利德天尊
大悲身天合一神命符德永正光性天尊
大悲輝輝天尊
大悲灼定兩矅天尊
大悲陰定天尊
大悲陽安天尊
大悲日月正丹天尊
大悲風日不擾天尊
大悲七安天尊
大悲九固天尊
大悲天樂無礙天尊
大悲重器自御天尊
大悲徵福大崇天尊
大悲遵詔樂升天尊
大悲采羽朗升天尊
大悲七朗八明天尊
大悲浮紫天尊
大悲羅紫廣浮天尊
大悲炁結寶鼎天尊
大悲結紫采天尊
大悲浮靄炁天尊
大悲舉力安泰天尊
大悲鼎身天尊
大悲田和正命天尊
大悲養和天尊
大悲保毓陽元天尊
大悲光陽天尊
大悲正光保陽天尊
大悲宸聚丹府輔神九霄羣真在御天尊
如是天尊羅列於前弟子某等皈依三寶頂禮諸天應當悔雪前愆奈夙根淺薄至性難通不識造道之淺㴱罔明進修之終始有辜天訓致咎在躬或躐等而無序或妄想以求真徒苦心神多參旁學種種自誤兼悞他人若此多愆盡求豁釋可借訓指漸入仙門
偈曰
大道何曾在別修　　　　當循緩序莫輕求
妄思急進多無濟　　　　步步行來得路頭
讚曰
天傳妙訓自得禪機分明指出奧丹微細細去推思若透真諦定得步天墀休生妄想莫又狐疑望見前山高與低緩緩自輕移踏到通衢卻有上雲梯
太上虛皇三寶十方三界萬靈保生治世福顯利幽弭災集慶法懺九宸卷三上第五策畢
子／宗教／道藏輯要／柳集／十　三寶萬靈法懺四／午下　列星誥二／運斗證功第四十二分(P.16-2)..[清光緒丙午年(1906)成都二仙庵重刊本]
運斗證功第四十二分
道言斗列天空空含斗象人見其光莫明其理所云人與斗合斗與人應者何自按厥身實有妙理且勿論其百骸諸絡一身血氣週通者盡關斗辰即其所巨者而約言之心為身主心聽乎南斗以立其綱南斗火生之地故心屬之肝居心之左以為輔關乎東斗以為綱東乃木產之鄉故肝屬之肺根金以居心之右以為弼關乎西斗以屬金作事斷決故肺屬之脾在心之下以屬土正居乎中以受食上應肺之華蓋作事覆庇形脾中
納食恐四戶受傷因以肺為蓋四當其敵若寇來侵需金以抵故是敵之獨腎應北斗以居下屬水坎坎在北方而作樞軸故腎屬之坎為北斗之所下居而上正應於心心非腎無以交腎非心無以應二脉交復兩炁通穿實為主領所謂南斗陶魂北斗鑄魄者也身根坎位德配離宮是北斗作其要而南斗處其君故以火為先而水居下順乎理也北斗曰腎曰命人身非命莫生非命莫存是以北斗為要火乃燥物需水以滋以潤骸絡賴之以調經脉賴之以通此北斗在人之身不可不重視以存運之一身之津作丹家之妙餌津由乎腎重乎不重乎古之成真者莫不運禮乎北通乎丹津不敢忽荒知其斗合丹門始終
表裏即當年真武大聖運星勤篤證位北方蕩邪之尊又葛祖禮星煉藥祭乎北辰通以運法成其弘功上證左宮輔闕之位古昔運星成聖者縷縷而俗不聞因揭此二聖以示之更言日月二宮以喻人大腸有太陽陽明少陽之序小腸有太陰厥陰少陰之次太陽日也太陰月也盈虧在此而分向背在此而詳渾應於臟腑之間往通於三焦之路此大小二腸應乎日月合於五行乃成七政之全理運星之道又重乎不重乎運星非運於斗自運其心也運心得道實成其運斗也相運則生失運則死安敢荒違自取其殃因向諸天盡誠運禮
大悲先天盤古周御國王天尊
大悲中天斗母大聖元明道姥天尊
大悲北斗解阨延生天尊
大悲南斗六司延壽天尊
大悲東斗主算天尊
大悲西斗紀名天尊
大悲中斗大魁保命天尊
大悲二十八宿週輪天尊
大悲周天眾星合算應福天尊
大悲洪恩廣普天尊
大悲正道大生天尊
大悲仁慈大濟天尊
大悲神修天尊
大悲炁全修理天尊
大悲三炁均合天尊
大悲三光根炁天尊
大悲中達內外天尊
大悲內照外映炁氣關通上朝金闕真主朗明天尊
大悲真主金月丹由炁煉天尊
大悲帝闕朝宰天尊
大悲玉府流運天尊
大悲闕門內外輔應天尊
大悲宮中主運天尊
大悲中庭靜鎮天尊
大悲絳佐天尊
大悲黃居大佐天尊
大悲赤虎光生天尊
大悲黑煞生光天尊
大悲道左合神天尊
大悲至光顯赫百邪伏奔五天朝聖輔皇正位天尊
大悲大仁光天尊
大悲大義光天尊
大悲大忠光天尊
大悲大孝光天尊
大悲剛調五正天尊
大悲和合正居天尊
大悲恬退無思天尊
大悲恩流遐邇仁普外內居中自若樂悅恬熙四安天尊
大悲真禪不區正心自冥覺運化真立道天尊
大悲道光獨照天尊
大悲慧雨天尊
大悲智生雨潤天尊
大悲獨居幽密慧來天雨八方普德天尊
大悲睿生法雨天尊
大悲施澤雨成天尊
大悲斗成運雨天尊
大悲雷表雨天尊
大悲雷應斗星天尊
大悲斗中生電天尊
大悲電星光天尊
大悲日月生電天尊
大悲婦德合天斗應陰生成運合天帝道弘隆統生陰宮天尊
大悲大興道主天尊
大悲廣隆至道天尊
大悲陰陽兩符天尊
大悲真聖興道天尊
大悲相業興治天尊
大悲洪成天尊
大悲洪電成聖天尊
大悲風雨來合天尊
大悲身應風天尊
大悲身合雨天尊
大悲體神合雨天尊
大悲雷明覺天尊
大悲日月兩覺天尊
大悲正神勇道天尊
大悲勇生天尊
大悲正勇天尊
大悲法生天尊
大悲法生萬物天尊
大悲信篤天尊
大悲篤朗密覺天尊
大悲化飛天尊
大悲上證大真天尊
大悲上成無礙天尊
大悲炁浮斗星天尊
大悲炁生日月天尊
大悲吐霓成電天尊
大悲雲生足天尊
大悲雲步神天尊
大悲氣復天體天尊
大悲人道證神神道生人契星冥斗運合成聖天尊
大悲未來若形天尊
大悲聞虛天尊
大悲聞虛化化天尊
大悲化密成形天尊
大悲色相冥形天尊
大悲忘虛全體天尊
大悲兩冥神氣天尊
大悲大通禪脉天尊
大悲空燈虛花天尊
大悲炬生神天尊
大悲炬發聖花天尊
大悲燈焰花成證功花悟天尊
大悲詳花悟道天尊
大悲證禪天尊
大悲宗內禪朗天尊
大悲宗遠禪悟近禪心性契天正道覺覺天尊
大悲方明大道天尊
大悲素如天尊
大悲惺惺抱宗天尊
大悲祖脉透天尊
大悲宗脉貫天尊
大悲祖道二炁天尊
大悲祖炁全天天尊
大悲全天合人天尊
大悲二理合一天尊
大悲神冥真一天尊
大悲冥契天尊
大悲契天冥體兩正天尊
大悲證體化心天尊
大悲化感天尊
大悲感虛至一天尊
大悲化體印潭天尊
大悲空影天尊
大悲虛形上妙天尊
大悲洞明至妙天尊
大悲空洞正化一靈天尊
大悲洞天朗覺天尊
大悲開神天尊
大悲神照大開真理天尊
大悲正道透空天尊
大悲達理天尊
大悲直大廣利天尊
大悲弘達聖天真古天尊
大悲身不礙色天尊
大悲色氣無礙身空心了參化天尊
大悲明顯默通天尊
大悲神默天尊
大悲來光天尊
大悲召覺天尊
大悲召大朗天尊
大悲召大朗大覺神來呼應了達正通天尊
大悲召靈精天尊
大悲召五靈天尊
大悲召五虛天尊
大悲召呼身聖天尊
大悲方正成聖天尊
大悲先隍繼真始證弘功遠邇賴德幽明利濟廣修聖訓大道普應天尊
大悲內德大修天尊
大悲功證星宮天尊
大悲德廣星府天尊
大悲證斗卿天尊
大悲證斗相天尊
大悲證斗將天尊
大悲證斗府部屬功罪明朗罰賞天尊
大悲掌斗宿算錄傳送嶽宮定簿天尊
如此斗宮諸天大聖皆世人之所不聞今承尊力表表人間弟子某等功不加施咎自知重條條在牘奚所能寬風雷電雹而不知警日月星辰而不知敬累過不改自新無由今蒙諸聖提
濟存亡陰陽俱惠大小咸康遐邇得平人民得樂大宥愆過普福塵區復證仙階均沾洪利
偈曰
通明殿上有靈光　　　　斗次輝輝映上皇
加我身中光慧妙　　　　不憂不證聖神堂
讚曰
光輝八域徹透千方消災錫慶免洪殃遯刧致諸祥恩受穹蒼廣覆證天堂功從運禮德自隆昌空中合體共陰陽如何不自詳古聖商量參朝向北方
太上虛皇三寶十方三界萬靈保生治世福顯利幽弭災集慶
法懺列星卷七下第十四策畢
子／宗教／道藏輯要／柳集／十　三寶萬靈法懺四／未上　五嶽誥一／寬以度量第四十五分(P.21-1)..[清光緒丙午年(1906)成都二仙庵重刊本]
寬以度量第四十五分
道言風氣之衰始於懷淺心神之隘由於量促求壽者先去其促而後綿求祿者必培其薄而後固人當察其自心或能納不能納便知其祿壽之端也何故不廣其量而自趨淺促之途凡夫禱聖希神莫不曰我福我祿我壽並不及於量懷而量大得自處於寬道乃百福之所由生大人居萬羣之上拱聽一人呼師呼父何以得之孔氏納眾三千佛氏之斂恒河太上之化無邊千萬世之羣歸廟祀不絕享受稱名此何以故寬從亨處得
來其用猶易寬從惡裏收來不甚容易總關道德之心道德愈大而眾愈難服高以致憚憚則難親不親必疎疎以招毀道高德大而受人毀能乎不能乎至於是處而善納不惟善納而且善化之寬及於此而始滿其量而滿量造乎天地然後云極勿謂大聖人之譚為不可幾也學不廣大言不至遠不可以立訓不可以規遠此寬之道也宣聖曰寬則得眾尚書曰有容德乃大非其徵歟寬人者自寬責人者自責自寬之中不可自寬自責之嚴便無可責聖賢之理至此乃盡對心刻刻常審無容間隙後成聖賢之量大道如斯祿壽始綿綿而無竭也司祿壽之神自悅天懷誕降洪庥永享不替今向道前妄行希願望宥專
輕諒衷許運上拜真聖誠頂諸天
大悲東嶽齊天大生仁聖天尊
大悲南嶽司天大化昭聖天尊
大悲西嶽經天大利順聖天尊
大悲北嶽安天大貞元聖天尊
大悲中嶽中天大甯崇聖天尊
大悲功高聞聖天尊
大悲功德注嶽天尊
大悲廣修神理天尊
大悲密修天尊
大悲著大修天尊
大悲幽密顯修天尊
大悲真功默著天尊
大悲聖學大達天尊
大悲登無極天尊
大悲入太元天尊
大悲深造化功天尊
大悲統屬閻羅慈仁廣惠天尊
大悲輝明天尊
大悲華善天尊
大悲精道自證天尊
大悲仁道化物天尊
大悲空明天尊
大悲空禪得靈天尊
大悲普神天尊
大悲普三靈天尊
大悲得濟聖天尊
大悲得大道普大功淵廣自神天尊
大悲我心人念合一得化天尊
大悲羣霛大升天尊
大悲升禪理天尊
大悲升丹理天尊
大悲升鼎道天尊
大悲嶽功正合天尊
大悲嶽丹致聖天尊
大悲嶽醴合身天尊
大悲嶽賓敬天尊
大悲嶽神餌得道天尊
大悲嶽刑滅天尊
大悲嶽獄破天尊
大悲嶽圍解天尊
大悲獄化天尊
大悲獄冰解天尊
大悲獄畜類生智天尊
大悲獄三塗生天道天尊
大悲獄眾出大苦天尊
大悲獄羣類見大光天尊
大悲獄大眾見日月光天尊
大悲大日月光度苦天尊
大悲大智慧光普度天尊
大悲統屬卞成慈仁廣度天尊
大悲得光惠天尊
大悲得流恩大普天尊
大悲得慧照天尊
大悲弘利大苦天尊
大悲仁量及眾天尊
大悲容天容物一體天尊
大悲洪懷天尊
大悲廣納羣公天尊
大悲田鼎納天天尊
大悲天來我懷天尊
大悲天體在元天尊
大悲元神在體天尊
大悲容己容神神己一化天尊
大悲鼎心化天尊
大悲鼎神化天尊
大悲風香兩飄天尊
大悲雲炁弘收天尊
大悲真一來聖天尊
大悲壽命永天尊
大悲壽命大接天尊
大悲壽命得功天尊
大悲大觀神理天尊
大悲洪波救苦天尊
大悲神功洪拔天尊
大悲來和濟難天尊
大悲顯功濟危天尊
大悲㴱靈天尊
大悲輝化天尊
大悲輝輝遠著天尊
大悲真一不易天尊
大悲正聖化天神真符炁天尊
大悲靈遠證天尊
大悲幽出拔天尊
大悲幽出超天尊
大悲九冥高光天尊
大悲九幽大照天尊
大悲廣照遠迷天尊
大悲迷徑光天尊
大悲迷路明天尊
大悲痴徑破天尊
大悲貪徑出天尊
大悲瞋道絕天尊
大悲三徑至苦三塗至幽一道化道道化一苦滅苦苦滅千刼成功近刼始證天位聖高廣極天尊
大悲天果大成天尊
大悲天德共一天尊
大悲德同至高大聖廣救天尊
大悲仰思神理天尊
大悲一道合天尊
大悲一元合天尊
大悲一炁合天尊
大悲真汞出嶽天尊
大悲真鼎出嶽天尊
大悲水無侵天尊
大悲火無犯天尊
大悲刀兵無害天尊
大悲洪災可退天尊
大悲洪刼自免天尊
大悲弭災度體天尊
大悲風火免難天尊
大悲地道成吉天尊
大悲四大成運天尊
大悲正天合道五體運真一來萬集天尊
大悲慶祉天尊
大悲聖福天尊
大悲神吉天尊
大悲迎福集壽天尊
大悲迎大祿蒙天德吉星大合天尊
大悲化婚殺天尊
大悲化惡殺大殺吉福天尊
大悲致諸祥化諸惡合道昌明天尊
大悲三合集體天尊
大悲六合在身天尊
大悲輔道道合天尊
大悲修理理全天尊
大悲神禪天尊
大悲顯禪天尊
大悲默禪天尊
大悲同羣一禪天尊
大悲是禪無禪天尊
大悲道無禪天尊
大悲眾理一禪天尊
大悲體禪天尊
大悲神炁大禪天尊
大悲釋空禪滅天尊
大悲釋不空化神天尊
大悲聖學大空天尊
大悲聖道真空天尊
大悲僧有礙蒙大度天尊
大悲尼師有礙得大度天尊
大悲真礙實苦得大度天尊
大悲海覺岸天尊
大悲航慈天尊
大悲筏慈天尊
大悲山水無魔天尊
大悲魔鬼不侵天尊
大悲邪精盡滅天尊
如此天尊聖號為救人梯免火侵阨如拔人索免墜波苦一切大難悉得安全惟恐自昧自迷不能沾澤幸天開赦示以彰明
訓典在目訓典在心心與目交耳與心合入耳心融自然苦脫脫苦由於解門解脫有不證道嶽府不必東山覓至泰巔虛存一象處處有尊念念是嶽猶如西淨尋之益邈返之於心動念即是三元典云救苦地上好修行亦非有真實地騐於此地便得救苦門庭所言非妄宜騐以真從此修之休忽懺典若人誹謗自取嶽刑後悔何及聽聞勿輕證丹入聖功果非小同登樂境俱享清康
偈曰
洪恩保福在先寬　　　　養就寬懷體不凡
莫謂寬懷為小可　　　　天心海量豈羣然
讚曰
仙懷本裕聖體原容是污是穢總相從莫分罪與功陰府天聰自達不差萌神靈觀我我合神同胸中廣納萬羣洪誰個有偏風鑑朗何窮原存一至公
太上虛皇三寶十方三界萬靈保生治世福顯利幽弭災集慶法懺五嶽卷八上第十五策畢
子／宗教／道藏輯要／柳集／十　三寶萬靈法懺四／未下　五嶽誥二／明以入善第四十六分(P.1-2)..[清光緒丙午年(1906)成都二仙庵重刊本]
明以入善第四十六分
道言物慾之蔽本來至瑩至靈亦從而蝕之元善無所虧頹惟世塵最為巨害所謂明德為諸書首家作聖經綱典是以古之聖賢不置大理而先尚明心之學明乃萬機之要明實庶事之樞若非一明則務有紛紛當前莫辨若水蕩漾而無止若鏡蒙垢而無光何以映照之不失其美惡乎孔門稱先覺天民亦云先知先覺佛氏曰圓覺道家曰靜覺皆以明為本也明能生慧
明能生睿明以造聖明以入神會而通之變變化化莫可云盡何得謂為細節已哉且言反乎此者不明則是非莫辨不明則賢愚不分不明則奸忠莫剖不明則正邪難白真以溷偽莽如早殀雜于姬公何以明之可寡而不需耶是故修學之子醕尚正宗晰其純雜百家不得亂諸儒不得紊末學不得擾外道不得入是為大道之門洞洞曯曯堂堂輝輝高臨萬民下映羣生若日之懸若星之垂若漢之著若霞之彩百瑞堪集千祥並臻明之為福亦非淺矣幸我諸天昭以示我顯若周行恭對高尊至誠運禮
大悲東嶽齊天大生仁聖天尊
大悲南嶽司天大化昭聖天尊
大悲西嶽經天大利順聖天尊
大悲北嶽安天大貞元聖天尊
大悲中嶽中天大甯崇聖天尊
大悲玉品啟教慈悲度阨真人廣惠濟羣至德天尊
大悲玉品啟教尋聲救苦真人廣恩普聖大仁天尊
大悲玉品啟教濟生度死真人普功垂慈妙慧天尊
大悲功示後宗天尊
大悲巨流無滯天尊
大悲功飛九朗天尊
大悲困蘇九冥天尊
大悲幽朗大照天尊
大悲幽燭天尊
大悲朗燭天尊
大悲照燭法界天尊
大悲窺幽顯濟天尊
大悲太乙同恩天尊
大悲黎明同普訓章燭幽羣超高朗天尊
大悲規明天尊
大悲大則成濟天尊
大悲統屬泰山慈仁弘功拔度天尊
大悲德盛禪明天尊
大悲仁靈天尊
大悲德慧天尊
大悲能智大映天尊
大悲昭德慧天尊
大悲昭義靈天尊
大悲昭仁功天尊
大悲大昭朗天尊
大悲大神朗天尊
大悲大神光天尊
大悲德空獄門天尊
大悲德惠獄禁天尊
大悲開獄禁天尊
大悲破大獄禁天尊
大悲大光照啟無間大禁普仁慈愛天尊
大悲功在幽明合濟天尊
大悲掌屬嶽府男女嬰童生死大救天尊
大悲掌屬嶽府刀兵水火疫癘惠仁天尊
大悲掌屬嶽府殀折大慈天尊
大悲掌屬嶽府暴折功過普惠天尊
大悲掌屬嶽府鰥寡孤獨慈恩大惠天尊
大悲統屬平等慈仁功高至惠天尊
大悲誠禪達聖天尊
大悲上昊垂仁天尊
大悲蒼體天尊
大悲蒼心蒼德普昭天尊
大悲掌屬幽冥藏提摩羅候修羅達里天尊
大悲掌屬幽冥藏阿修陀那天尊
大悲掌屬幽冥藏普彌阿修羅達里摩呵天尊
大悲掌屬幽冥藏達修摩羅阿里密哆天尊
大悲掌屬幽冥藏泰都里摩達里多羅里阿修阿羅天尊
大悲泰明大林天尊
大悲泰山大靈普照同濟天尊
大悲泰山得道天尊
大悲恒山修證天尊
大悲南峯□化天尊
大悲華峯正化天尊
大悲華靈得上化道天尊
大悲華靈主天風和天尊
大悲恒靈映空昭上神王天尊
大悲南嶽中嵩合遊得道天尊
大悲華嶽行化天尊
大悲中嶽山行運天尊
大悲東南北嶽山廣布恢化天尊
大悲陀山華明天尊
大悲海中山部落天尊
大悲仁物大和天尊
大悲功續壽齡天尊
大悲功同朋羣天尊
大悲大甯共仁天尊
大悲大化同昭天尊
大悲大利普齊天尊
大悲大貞同德天尊
大悲德施無窮天尊
大悲統屬都市慈仁風教普施天尊
大悲正宗弘訓天尊
大悲宗門端則天尊
大悲至端恭天尊
大悲至肅明天尊
大悲至明正天尊
大悲至光正天尊
大悲地朗星光天輝九地風齊化正雅道新著天尊
大悲明聲遠顯天尊
大悲明昭遠融天尊
大悲融不朽天尊
大悲融常輝天尊
大悲融光大續天尊
大悲融神續命天尊
大悲融朗保命天尊
大悲風觸甯體天尊
大悲雨澤甯身天尊
大悲泰甯神靜天尊
大悲大亨甯天尊
大悲大康甯天尊
大悲大壽甯天尊
大悲平甯照融普明大惠天尊
大悲和聖天尊
大悲太和大聖天尊
大悲保太和天尊
大悲炁升八風天尊
大悲炁同幽嶽神共天階兩照德遠天尊
大悲功司曹府天尊
大悲功注羣曹天尊
大悲鑄身天尊
大悲鑄神天尊
大悲鑄命天尊
大悲治事遠光天尊
大悲根命長固天尊
大悲聖天納眾一德天尊
大悲思齊大聖天尊
大悲思遐即詣天尊
大悲遐方大著天尊
大悲荒治天尊
大悲遠荒合治天尊
大悲日星大著天尊
大悲雲景濟光天尊
大悲庶務剖德天尊
大悲德齊庶事天尊
大悲禪功得理天尊
大悲化理正齊天尊
大悲身命保神天尊
大悲神光遠映靈光合映身光遠續命光連運普幽普顯天尊
大悲真功連體天尊
大悲正聖得禪天尊
大悲邪不進魔遠化心神並靜天尊
大悲正合羣和天尊
大悲羣心愉怡天尊
大悲卓映天尊
大悲瞻照大道天尊
大悲忽偶飛空天尊
大悲大展飛天尊
大悲獨卓飛天尊
大悲孑舉天尊
大悲孑飛舉天尊
大悲孑沖神天尊
大悲孑高沖神體天尊
大悲正真妙合天尊
大悲真一大合天尊
大悲正禪天尊
大悲無魔擾天尊
大悲絕邪天尊
大悲截邪障天尊
大悲斷邪礙天尊
大悲斷欲河渡天河出苦海盪星海化靈天尊
大悲至高靈妙天尊
大悲至上神妙天尊
大悲懸思運道天尊
大悲實運天尊
大悲空虛得實天尊
大悲能運虛天尊
大悲能得虛天尊
大悲善虛天尊
大悲功德虛虛天尊
大悲虛虛化化天尊
大悲神靈應德天尊
大悲靈明大普天尊
如是天尊聖號功德何窮道在高高聞之邇邇若夫目覩之間恍矣身依之左非忽非渺實見實親憑衡倚輿亦莫敢越書紳佩帶亦是常存銘之盤盂之內鏤之几席之前著於衣屨垂於
座戶莫非大訓之文想像傳言之意時時凜聽念念契符至於嶽聖推恩刑庭解梏皆赦詔之所弘頒帝綸之所出格實大慶幸命得長延躋平亨之世樂有道之春咸歌盛靖共入天和
偈曰
得道還從明道來　　　　化心化體化天懷
至光誰許浮情蔽　　　　事事須融莫用猜
讚曰
顏賢大哲伊輔先知一聞得十始終齊天民豈妄施明也無馳怠滯障禪機輝輝一點有甚蹻蹊日月星辰象掛奇來往自相垂這等光兮個個體皆宜
子／宗教／道藏輯要／張集／一　道門功課／午壇功課／火官誥(P.19-1)..[清光緒丙午年(1906)成都二仙庵重刊本]
火官誥
至心皈命禮
乾元四品考校火官運扶乾健德合離明居太陽丹天之中統左府注生之籍盛德在火炎帝持衡功參佐於三元炁運行於
四月駕赤龍而行南陸昭明熒惑之宮燭朱陵而顯丹臺煥赫文昌之府輝輝朗耀炳炳照臨大悲大願大聖大慈赤皇上品三炁火官炎帝真君洞陽大帝南丹紀壽天尊
子／宗教／道藏輯要／張集／一　三　太上玄門晚壇功課經　大上三元賜福赦罪解厄消災延生保命妙經／大上三元賜福赦罪解厄消災延生保命妙經／火官寶誥(P.20-2)..[清光緒丙午年(1906)成都二仙庵重刊本]
火官寶誥
志心皈命禮乾元四品考較火官運扶乾健德合離明居太陽丹天之中統左府注生之籍盛德在火炎帝持衡功參佐於
三元氣運行於四月駕赤龍而行南陸照明熒惑之宮燭朱陵而顯丹臺煥赫文昌之運輝輝朗耀炳炳照臨大悲大願大聖大慈
赤皇上品三炁火官炎帝真君洞陽大帝南丹紀壽天尊三叩
子／宗教／道藏輯要／張集／五　太上濟度章赦／卷上／延生解厄延壽章(P.12-1)..[清光緒丙午年(1906)成都二仙庵重刊本]
延生解厄延壽章祈壽用
臣夙藉慶基生逢昌運佩鸞圖而領教承鳳牒以學真亶賴帡幪若為報稱輒瀆千鈞之聽庸陳一得之愚仰冀高明俯垂監察臣謹據齋意臣切惟人情欲壽大德好生儻運限有犯於威躔致身命或臨於屯否易逢厄疾曷保年齡今某人藉祖宗積累之功膺門戶付託之任欲祈眉壽式衍遐齡庸安樂於期頤
勿馳驅於障難子孫昌熾富貴利宜自非玄造之慈觀焉得黃垓之佚老謹為拜章一通上聞三天伏望廣運深仁廓施惠澤特降勅命行下三界十方合屬玄曹為某人辟斥凶星斷除戾炁𡨚愆頓釋身心雙隆八節四時纖災無惹常居吉慶永處福齡百嵗周圓一身康泰臣謹為上請天曹解厄去禍君益算延壽君五方生炁君六甲將軍主消災度厄益命除邪太和真一好生君萬福君解刑度厄君益壽延命君請命好生君保命生炁君收刑卻煞君斬絕刑煞增益壽命萬福君運炁君解厄君南上君司命君司錄君太白明星君拘魂拘魄君財庫君祿庫君定名玉厯君各五人官將各一百二十人主落除死籍注上
生名收𦍙君斷𦍙君破𦍙君各一人官將各一百二十人主解除𦍙厄拔贖壽命東斗主算君西斗紀名君北斗落死君南斗上生君中斗大魁君各一人官將一百二十人主度脫五行災厄增紀壽算六十甲子從官吏兵主張解年窮算盡之厄消除命衰運敗之災五方五帝君從官吏兵各乘本方真炁執符持節上詣三十三天星宿玉厯之宮檢尋命籍增注年齡延命大將軍兵士千二百人主解消災厄增益年命明堂君南昌君朱陵君黃老君天魂地魄君各一人拔命君十二人鼎倉玉女五人五緯玉女起生玉女玉厯玉女各一千二百人主度脫年命增壽延生諸部官君和合保護解除二十四厄增延壽算卽俾
某人命運亨通災危驅遁福祿興萃壽算延長無難無災多祥多慶雲仍袞袞門戶輝輝以為效信
子／宗教／道藏輯要／翼集／八　金蓮正宗記等／金蓮正宗記／重陽王真人(P.8-2)..[清光緒丙午年(1906)成都二仙庵重刊本]
重陽王真人
先生諱中孚字久卿家世咸陽㝡為右族當劉蔣水竹煙霞𠁊𤧸之地營起别墅作終焉計其為人也骨格雄壯氣象渾厚眼
大於口髯過於腹聲如鐘面如玉淸風飄飄紫氣鬱鬱有湖海之相焉膂力倍人才名拔俗蚤通經史晚習弓刀當廢齊阜昌間獻賦春官迕意而黜復試武舉遂中甲科逮乎四十有七嵗也喟然歎曰孔子四十而不惑孟子四十而不動心吾今已過之矣尚且吞腥啄腐紆紫懷金不亦太愚之甚乎遂辭官解印黜妻屏子拂衣塵外類楚狂之放蕩焉時正隆己卯四十有八嵗也甘河橋上過屠門嗜氈根而大嚼焉有二道者各披白氈忽從南方翛然而來煙霞態度霄漢精神觀厥眉宇大抵相類先生不覺驚起趨進俛首前揖相與語言皆出世語滌塵澣垢蠲膏剔盲如醉而醒如瘖而鳴密授真訣更名曰嚞字曰知明
號曰重陽子旣畢指東方曰汝何不觀之先生回首而望道者曰何見曰見七朵金蓮結子道者笑曰豈止如是而已將有萬朵玉蓮芳矣言訖忽失所在由是之後落魄不覊乞食於市短簑破瓢眠冰臥雪有詩曰四十八上始遭逢口訣傳來便有功一粒金丹色愈好玉京山上顯殷紅明年庚辰有一道者同宿月中乃言曰吾居西北大山之中彼間有人善於談演陰符道德尤所精通聞君平昔好此二經胡不相從試往觀聽先生躊躇未之能決道者忽起拋拄杖乘風而去左右求之杳無音耗茫然如有所失比及中秋過醴泉縣再遇道者趨而拜之忻然相邀入於酒舘共飲之次問其鄉里答曰蒲板永樂是所居也
又問年甲幾何答曰春秋二十有二復問其族默而不言遂索毫楮書祕語五篇使之詳讀先生讀之數過方悟妙理戒之曰天機不可輕泄卽令投之火中道者曰速往東海邱劉譚中有一俊馬可以擒之言畢不知所在其一篇曰驀遊秦地泛遊長安或貨丹於市邑或隱跡於山林因循數載觀見滿目蒼生盡是兇頑下鬼今逢吾弟子何不頓拋俗海猛悟浮囂好餐霞於碧嶠之前堪煉氣於松峯之下斡旋造化反覆陰陽燦列宿於九鼎之中聚萬化於一壺之內千朝功滿名掛仙都三載殷勤永鎮萬刼恐爾來遲身沉泉下其二曰莫將樽酒戀浮囂每向鄽中作繫腰龍虎動時拋雪浪水聲澄處碧塵消自從有悟途
中色述意蹉跎不計聊一朝九轉神丹就同伴蓬萊去一遭其三曰蛟龍煉在火烽亭猛虎擒來囚水精強意莫言胡亂道論說縱橫與事情其四曰鉛是汞藥汞是鉛精識鉛識汞性住命停其五曰九轉成入南京得知友赴蓬瀛先生遂歸劉蔣自搆一庵題其牓曰活死人墓又以𥿄牌立於墓上曰王害風靈位自作詩曰活死人兮王嚞乖水雲别是一般諧道名喚作重陽子謔號稱為沒地埋來者路不忘懷行𣪁須是挂靈牌他日又𢹂酒一壺立於路次有道人呼曰害風害風將汝酒來先生應聲與之一飲而竭却遣先生以空壺就甘河中取水令自飲之其味極佳真仙酎也道人告曰吾海蟾公也言訖忽失所在自
是以來不復飲酒但飲水而已常有醉容因述虞美人也害風飲水知多少因此通玄妙白麻衲襖布靑巾好模好樣真箇好精神不須鏡子前來照事事心頭了夢中識破夢中身便是逍遙達彼岸頭人忽一日自焚其庵鄰家爭來救火先生但婆娑而舞人問其故答曰三年之後别有人修乃題詩曰茅庵燒了事休休决有仁人却要修便做惺惺成猛烈怎生學得我風流大定七年四月二十六日迤邐東邁經過咸陽自畫一幅作三髻道者靑松鬱棲白雲繚繞仙鶴婆娑有出塵之格見史風仙欣然贈之曰待我他日擒得馬來以為勘同又過洛陽謁上淸宮題詩於壁間曰邱譚王風捉馬劉崑崙頂上打玉毬你還搬
在寰海內贏得三千八百籌東海衞州見蕭真人頗有仙風道骨深欲提挈盤桓數日話不相投贈之驀山溪曰真人已悟四海名先到只為有聲聞却隔了玄元妙道可憐仙骨落入鬼形骸一般衰一般老空恁一般了豈知玄妙剛把身心傲度日若聾盲誚不識丹砂爐竈好將二物鼎內結成丹服餌了得長生𢹂手歸蓬島真人讀之終不能悟其妙旨但點頭而已祖師遂東歸海邊徜徉數載接誘訓化旣得邱劉譚馬郝孫王以足滿七朵金蓮之數普化三州同歸五會一曰平等二曰金蓮三曰玉華四曰三光五曰七寶其牓曰竊以平等者為道德之祖淸淨之源乃金蓮玉華之本三光七寶之宗普濟羣生遍超庶俗
銀焰充盈於八極彩霞蒸滿於十方人人願吐於黃芽比比不遊於黑路玉華者氣之宗金蓮者神之祖氣神相結謂之神仙一但將引邱劉譚馬南赴汴京甆王逆旅中依泊嵗餘多所指明因書竹杖歌以示之曰一條拄杖名無著節節輝輝光灼灼偉矣虛心直又端裏頭都是靈丹藥不搖不動自淸閒應物隨機能做作海上專尋知友來兀誰堪可為依託昨宵夢裏見諸虬內有四虬能跳躍杖一引移一脚頂中迸斷銀絲索攢眉露目震精神吐出靈珠光閃爍明焰挑來共樂然白雲不負紅霞約書畢語之曰昔日披氈師真祕語云九轉成入南京得知友赴蓬瀛吾今將赴其約門人惶恐乞遺世語祖師曰我三年前
已題於壁矣曰地肺重陽子強呼王害風來時隨日月去後任西東作伴雲和水為鄰虛與空一靈真性在不與眾人同又云害風害風舊病發壽命不過五十八兩箇先生決定來一靈真性誠搜刷謂眾人曰吾歸之後慎勿舉哀言訖而委蛻焉丹陽不覺泣下甚慟眾皆勸之曰不可違仙師之語丹陽曰入道區區尚無所得吾師棄我遑遑何歸訴之未終忽開目曰汝輩憾恨奚為若此昔日甘河所得祕語五篇今付於汝丹陽再拜跪而授之復謂譚公曰汝等性命皆在丹陽手中矣遂言物外親眷曰一姪二子一山侗連予五箇一心雄六明齊伴天邊月七爽俱邀海上風真妙裏頭拈密妙晴空上面躡虛空東西南北
皆圓轉到此方知處處通又曰一弟一姪兩箇兒連予五逸做修持結為物外真親眷擺脫人間假合屍周匝種成淸淨境遞相傳授紫靈枝山頭迸出靈華會我趁蓬萊先禮師詩畢奄然返真異香馥郁瑞氣瀰漫白鶴翔空靑鸞拂地仙儀冉冉高出雲端士庶官寮號呼瞻拜如喪考妣靡不讚歎真千古異事也於是備棺槨衣衾禮而葬之時大定庚寅正月初四日也升遐之後濬儀橋下談玄誘臧老之心劉蔣溪邊賜藥愈張公之病或舞蹈於昆明池右或吟詠於終南境中有以表其不死者也邱劉譚馬四子相𢹂西入長安見史風先生獻以松鶴圖史風笑曰當時留下勘同正與此圖相合兩相比較毫髮無差於是
厯終南訪劉蔣住持祖庵修葺稍完卻返梁園共移仙骨發棺視之形神尚有生意四人交代負以西行程途所到將酬館穀之資逆旅主人必曰先有道者償價已訖竭力追之終不能見問其狀貌乃祖師之化身也旣至終南遂卜地而葬焉初遊登州望仙門外見畫橋太險遂言曰此橋異日逢何必壞眾皆莫曉其意後經一紀太守何公惡其險極遂毀其嶮而平甃之今改遇仙橋者是也繼有文登縣作醮於五色雲中見白龜甚大背有蓮花祖師端坐於蓮蘂之上須臾側臥而歸縣宰尼龎窟親見其事拈香恭禮命畫師對冩真容三州之人皆仰觀焉丹陽聞之作滿庭芳以讚之曰古郡登州望仙門外畫橋車馬難
通重陽聖跡對眾顯家風預說逢何必壞經一紀太守何公嫌巇嶮令人折毀命匠别興工文登重出現白龜蓮上端坐空中宰公緣底事得遇真容忽覩回身側臥祥雲動復返仙宮分明見丹靑邈出何處不欽崇可謂死而不亡者矣宜乎其為七真之祖也所有神變無窮不能備錄東海西秦勸化道俗長歌短詠殆千餘首目之曰全真前後集并雲中錄明鉛汞坎離之說盛行於世又答登州道眾書詩及十九枝圖
書
嚞稽首四時運轉能般年少之容三教分明解救平生之苦諸公存想一悟齊修九轉成指日登仙八門開長春作伴敢希搜
妙更乞投玄便作鄙章錄於圖後
詩曰
盡知常與道為鄰搜得玄玄便結親悟理莫忘三教語全真搜取四時春養成元氣當充滿結作靈神沒漏津十九光明如我願敢邀相伴樂天真
贊曰祖師出世四遇真仙飲甘河之一味授祕辭之五篇十九葉相承於桂樹一萬枝不絕於金蓮寶鏡高提照譚馬壺中之景神珠獨耀見邱劉劫外之緣誰知太古家風憑衲衣而暗度卻羡玉陽名字仗傘竹以偷傳錯上鉤竿大士出默然之海晚歸船舫散人遊淸靜之淵作大教權輿之主開全真戶牖之先逮功成而名遂然後跨鸞鶴而飛上靑天也張
神童詩曰占斷終南一洞天曾來東海領諸仙只憑入聖超凡手種出黃金七朵蓮
子／宗教／道藏輯要／翼集／八　金蓮正宗記等／金蓮正宗記／靈陽李真人(P.17-2)..[清光緒丙午年(1906)成都二仙庵重刊本]
靈陽李真人
先生之名悞忘之矣道號曰靈陽子京兆終南人也沉默寡言聰敏超世學問該博識量弘深道德留心利名絕念諒由宿契得遇重陽密泄真風頓消俗念坎倒離顛朝磨夕煉常與玉蟾子和公共結因緣愛人濟物損己利他多積陰功密符大造重陽有詩云傳與和公與李公首先一志三人同逮乎大定戊申嵗春二月世宗皇帝遣使召長春子邱公赴闕臨别謂先生曰劉蔣因緣祖師所建不可輕視善自住持先生曰來嵗春光早回鶴馭山野及期專待主喪眾人莫曉其理比及來年己酉二月先生無恙輒自淸齋門人勉之曰我師肌體素羸加以不穀
將如之何先生曰汝等無疑吾專俟喪主而已當是時也長春子得中旨還故山過秦渡鎮盤桓不進先生遣門人往迎之長春遽往纔抵庵中先生怡然化為周蝶栩栩而歸矣祥雲拂地瑞氣凝空靑鸞容與白鶴翺翔士庶官寮靡不欽歎於是長春子率門人具棺槨而瘞之時己酉之三月初一日也
贊曰天下不二道聖人無兩心故王公和公李公共傳祕訣同鍊還砂終南之丹桂齊芳海上之金蓮並秀遂使全真門下列以為三祖而尊祀之又何慊乎哉詩云兩手雙𢹂日月輪輝輝照破萬華新臨行未肯輕分付直待長春作主人
子／醫家／醫方類聚／卷四十／傷寒門十四／永類鈐方二／傷寒耳聾(P.390)
傷寒耳聾
耳者，腎之所候。腎氣實則精氣上通，聞五音而聰矣；精氣虛則風寒暑濕得以外入，喜怒憂思得以內傷，候其顴頰色黑者，知其耳聾也。亦有手少陽脈動厥而聾者，耳中輝輝焞焞也；手太陽脈動厥而聾者，耳內氣滿也，熱壅加之，出血出膿，則成停耳、底耳。氣厥耳聾尚易治，精脫耳聾不易藥治也。
太陽病七八日，脈浮，惡風反發汗，氣虛耳聾，陰陽俱虛。無熱人用甘草芍藥附子湯；素有熱人黃芪建中湯。
子／醫家／醫方類聚／卷七十七／耳門一／神巧萬全方／耳病方論(P.410)
耳門一
神巧萬全方
耳病方論
夫耳雖為腎之候，其耳聾鳴，非一途也。有宗脈虛聾鳴者；有腎虛而聾鳴者；有手少陽之脈逆而聾鳴者；有手太陽厥而聾鳴者；有風聾者；有勞聾者；有上焦熱而聾者。夫血氣虛損，宗脈不足，為風邪所乘，邪入于耳，與真氣相擊，則耳鳴嘈嘈然者，宗脈病也；足少陰腎之經，虛損而精脫，其候頰顴黑而耳聾者，腎自病也；手少陽之脈，動而氣逆，耳內輝輝焞焞然者，三焦病也，三焦屬手少陽也；手太陽厥而耳內氣滿者，少腸病也，少腸屬手太陽也；風入于耳脈，使經氣否塞，不得宣通，聾而時頭痛者，風聾也；將息得所，血氣平和，其聾則輕，或房室不節，其聾則甚，此勞聾也；腎實生熱，上焦氣壅，邪熱入耳，耳因而聾，此為熱聾。治法各随其證而治之。
子／醫家／醫方類聚／卷七十七／耳門一／嚴氏濟生方／耳論治(P.411)
嚴氏濟生方
耳論治
夫耳者，腎之所候。腎者，精之所藏。腎氣實則精氣上通，聞五音而聰矣。若疲勞過度，精氣先虛，于是乎風、寒、暑、濕，得以外入，喜、怒、憂、思，得以內傷，遂致[一]致：濟生方此下有“窒塞”二字。聾聵[二]聾聵：濟生方作“耳聾”。耳鳴，熱壅[三]熱壅：濟生方無此二字。加之出血出膿，則成聤耳、底耳之患，候其顴頰色黑者，知其耳聾也。亦有手少陽之脈，動厥而聾者，耳內輝輝焞焞也；手太陽脈，動厥而聾者，耳內氣滿也。大抵氣厥耳聾尚易治，精脫[四]脫：濟生方作“虛”。耳聾，不易藥愈。諸證既殊，治各有法。
子／醫家／醫方類聚／卷七十七／耳門一／聖惠方一／治耳聾諸方(P.418)
聖惠方一
治耳聾諸方
夫腎為足少陰之經，而藏精，而氣通于耳。耳，宗脈之所聚也。若精氣調和，則腎臟強盛，耳聞五音；若勞傷血氣，兼受風邪，損于腎臟而精脫，精脫者，則耳聾。然五臟六腑，十二經脈，有絡于耳者，其陰陽經氣，有相并時，并則有藏氣逆，名之為厥氣，搏入于耳之脈，則令聾。其腎病精脫耳聾者，其候頰顴色黑；手少陽之脈動，而氣厥逆而耳聾者，其候耳內輝輝焞焞也；手太陽厥而聾者，其候聾而耳內氣滿也。
子／醫家／醫方類聚／卷七十八／耳門二／聖濟總錄／耳聾(P.440)
聖濟總錄
耳聾
耳聾之證有二，有腎虛精脫而聾者，腎氣通于耳也；有經脈氣厥而聾者，經脈絡于耳也。腎虛而聾者，其候面色黑；氣厥搏入于耳而聾者，其候耳中輝輝焞焞，或耳中氣滿是也。輝輝焞焞，過在手少陽，耳中氣滿，過在手太陽。以至五絡，皆會于耳中，各有證候，審而治之。
子／醫家／醫方類聚／卷一百二／三焦門一／千金方／三焦脈論(P.567)
小腹腫痛，不得小便，邪在三焦，約取太陽大絡，視其結脈，與厥陰小絡結而血者，腫上及胃管，取三裏。
三焦脹者，氣滿于皮膚，殼殼而不堅疼。一云殼殼而堅。
久咳不已傳之三焦，咳而腹滿，不欲飲食也。手少陽之脈，起于小指次指之端，上出兩指之間，循手表腕，出臂外兩骨之間，上貫肘循臑外，上肩而交出足少陽之後，入缺盆，交膻中，散絡心胞，下隔，遍屬三焦，其支者，從膻中上出缺盆，上項俠耳後，直上出耳上角，以屈下額至䪼，其支者，從耳後入耳中，出走耳前，過客主人前，交頰至目兌眦是也[一]也：備急千金要方無此字。。動則病耳聾，輝輝焞焞，嗌腫喉痹，是主氣所生病者，汗出目兌眦痛頰腫，耳後肩臑肘臂外皆痛，小指次指不用，為此諸病，盛則瀉之，虛則補之，熱則疾之，寒則留之，陷下則灸之，不盛不虛，以經取之。盛者人迎大再倍于寸口，虛者人迎反小于寸口也。
子／醫家／醫方類聚／卷二百／養性門二／寶丹要訣一／易玄子詩一百首并序(P.383)
真鉛與世鉛，清濁地論天，若共灰沙雜，難教禮義全，迷應為下鬼，得者□高仙，儻問其形質，玄中又更玄。
歲月若易逾，人生合惜無，縱然堆白玉，未必勝玄珠，勉力尋三界，專心訪五符，一符如可契，有路□仙都。
無隘復無難，玄門大啟關，但知尋九鼎，自可到三山，妙在天交地，功能返與還，刀圭齋誡後，永謝鬢斑斑。
富貴與榮華，都來屬槿花，何妨霸王業，
不得到仙家，飽謾千鍾粟，靈須一粒砂，辛勤周後□，高跡訪雲涯。
往往見抽簪，仙方總未尋，何曾聞要妙，只是費光陰，山澤元非母，朱砂不屬金，若教言梗概，烏兔自相尋。
萬類稟陰陽，金丹味最長，循環諸帝位，封閉五神光，外抱□難色，中含不盡香，藥成開鼎後，輝輝焜煌煌。
姹女露妖容，秋蓮半吐紅，共因元化力，獨有可延功，悟即魚逢水，迷應鳥在籠，玉潭龍未出，烟霧靄濛濛。
何恨好兒郎，區區訊古方，例皆求玉液，不得到今鄉，但有三年苦，曾無一粒嘗，見余微露旨，遙想□顛狂。
史／編年／朝鮮王朝實錄／世祖實錄／六年（1460）　卷十九至二十二／卷二十二　十月至十二月／十一月／4日(P.15-2)
○丙子/動駕，百官皆以戎服侍衛。至沙峴具大駕、儀仗、皷吹，至南大門內，耆老檢校判漢城府事李携等進謌謠曰：
伏覩殿下卽祚以來，勵精圖治，朝廷淸明，無有欺蔽，外之四履，民靡噢咻，聖不自足。思廣咨詢，遂飭法駕，省方于西，大明黜陟，洞察民隱。德音誕布，羽旄所指，髦倪坌集。懽呼之聲，掀感天地。甫踰三旬，聿回龍馭，都人慰悅，曷可形容？臣携等生長太平，優游輦下，不圖晩景目擊盛美。深自鄙幸，扶杖就列，輒忘(部)〔鄙〕俚，謹綴謌詩，仰獻道左。
詞曰：
於赫我王，稽古省方。十月之良，廟于元龜，廼告神祇，過幸西陲，翠華浮天，羽衛翩翩，馳道平平。魚軒肅雍，副以靑宮，百僚景從。關西千里，父母孔邇，謳歌矢喜。吾王一遊，字民者優，不獲以休。吾王一豫，病民者去，不給以助。吾王來巡，匪逸是循，維爲吾民。庶幾無疾，於千萬億，在彼無斁。都人苦徯，如三月兮，若望雲霓。王曰旋歸，六龍載回，奄臨九街。乾坤淸寧，風雲協靈，日月增明。無小無大，士女雲靄，爭呼萬歲。臣輩皤皤，獲覩
光華，傴僂拜嘉，松栢之茂，天地之久，願獻聖壽。
進中宮謌謠曰：
伏覩殿下勵精圖理，王妃殿下媲德密贊，治定功成，民安物阜，猶懷不滿，夙夜惟寅。於天順四年十月初吉，擧歲巡之盛典，備法駕以西幸，誕布德音，洞察民隱，羽旄攸指，懽呼匝地。閱一月駕還，都人大小慶抃何極？臣携等生長太平，優游睿澤，願須臾毋死，益見盛化之大行，不意今日獲覩盛美，不勝欣幸。扶藜詣道，輒忘鄙拙，謹獻謌章。
詞曰：
天佑大東，聖神乃作。思齊我后，俔天配德，夙夜圖乂，邇安遠悅。日月照臨，容光畢燭。尙慮覆盆，一物不獲，稽古省方，維農之隙。玉輦煌煌，關西于適，于巡于省，載助不給。寒得以衣，飢得以食，攸徂相慶，不豫何休？庶幾無病，萬歲千秋。西人之樂，都人之愁。玉輅載回，五雲徂東。九街三呼，歡聲連空。皤皤臣輩，獲覩盛儀，曷伸賀忱？聊以矢詩。
成均進士崔允濟等進謌謠曰：
恭惟我殿下卽位之六年，朝廷肅淸，四域妥寧，民熙物皞，鰥寡無蓋，聖慮尙軫幽隱未燭，盍講時巡之典？遂以冬十月宜造社禰，過幸西土，所以省方觀民，布
德展義，無非事者也。念我國家，重雍襲熙，世增其德，惟是岳狩之禮，久而不修，逮至今日，獨觀英斷，累世闕典，一朝乃討，鑾輿所過，湛恩汪濊，神人懌愉，實殊尤稀闊，曠代絶迹也。臣允濟等聞自昔聖帝明王巡省四方，必有厖儒碩士稱述揄揚，使當時休聲烈光，流金石照簡策，奕寫煒燁，摛之罔極，如虞史之紀四巡，周人之頌時邁是已。矧我聖上盛德隆功，巍乎煥乎，磊磊軒天地，超周軼虞，固不可得而名焉。其可使鴻猷盛媺，暗昧無章，以泯於萬代也哉？況今岳儀旣訖，法駕言旋，都人士女，望屬車之塵，久徯之望，懽呼踴躍，街塡巷溢。臣允濟等俱以狂斐，深沐菁莪之化，游息賢關，歌頌盛德，廼吾職耳，不可以辭語鄙拙爲解。謹拜手稽首颺言曰，“於皇聖主，允文允武，作民父母，百度惟貞。兆民維寧，王道維淸。粤稽古昔，時巡四岳，觀風考職，我后是遵。玉輦西巡，遐邇同春。駐蹕箕邦，遹求舊章。洪疇其彰，乃開天闈。羅英騁奇，藹藹賢材。存問百年，惠鮮顚連。慶洽神天，士如奔波。爭瞻翠華，或咢或歌。吾王一遊，以助以休，民莫是求。都
人苦徯，望龍旗。王曰旋歸，都人懽愉，蹈舞康衢，萬口齊呼。我王寬仁，躬撫黎民，天命用申，申錫我王。茀祿是常，天地比長。我職詞章，宜揚烈光，用詔無疆。是輒作頌，歌于通衕，以御法從。”
進中宮謌謠曰：
伏覩殿下誕膺丕圖，王妃殿下密贊內治，坤承乾而育物，克成交泰之功，月偕日以麗天，蔚啓重光之運。尙軫千里之遠，或阻四目之明，時維冬初，駕行關右。爭呼萬歲，雖田野欣天日之瞻，如過三秋，奈都人苦雲霓之望？載回法駕，聿至神京，懽聲溢於臣隣，喜氣騰於城闕。臣允濟等躬沐周化，跡寄虞庠。屬覩翠華之芳塵，曷勝抃舞？載揚彤管之盛美，敢矢欨歈。謹再拜稽首獻頌曰，“於赫我王！龍飛御天。思齊我后！乃順承乾。化行治洽，黎庶晏然。不謂已足，夙夜拳拳。無邇無遐，一我惠煦。外或未周，迺眷西顧。龍旗啓行，翟茀以從。迺省迺詢，迺揚休風。助我不足，補我不給。養老恤窮，汪恩普洽。西人懽愉，耋老坌集。我王我后，實我父母，父母孔邇，胡不蹈舞？或歌或謳，爭呼輦前。庶幾無疾，共享萬年。僅浹數旬，瑤駕言旋，都人愷懌，巷溢街
塡。臣輩狂簡，於樂在泮。敬迓道左，歌頌是獻。”
女妓細柳枝等進謌謠曰：
伏以夙駕鑾輅，時邁比先王之觀，遄歸瑤京，一豫合諸侯之度。望羽旄以胥慶，傾巷陌以同歡。恭惟殿下放勳文明，﻿成湯勇智。濟雲雷之草昧，開天地之泰亨。內修外攘，祚已鞏於盤石，邇安遠肅，物盡登於春臺。河海晏淸，國家閑暇，尙慮民隱，或未周知，稽《羲經》之省方，效《虞典》之巡狩，御六飛而遠邁，指西土以光臨。王祖古都一統之迹如昨，箕子舊壤八條之風猶存。命太師以陳詩，觀群牧以考職。慰民生不給之望，霈王者無私之恩。羅致十室之賢，珍從百年之老。稱累朝未遑之大典，揚萬世無疆之休聲。鴻儀已講於塗山，龍馭遂回于天邑。迎迓載路，歌頌連衢。伏念妾等幸遭昌辰，謬參法部，聽一聲之淸蹕，曷勝鼇歡？獻數曲之鄙謠，聊申燕賀。
詞曰：
聖王西狩爲民遊，輦路塵淸露冕旒。日角輝輝明蔀屋，天威肅肅震群侯。六師未慕周王邁，一豫誰誇夏諺休？五彩雲移回玉仗，康衢處處鬧歌謳。佳氣葱葱靄紫宸，傾都瞻望迓淸塵。風傳仙仗鑾聲近，雲護金輿
日色新。一部洛陽吹法曲，三呼嵩岳舞神人。更催靑鳥邀王母，願獻蟠桃不計春。
進中宮謌謠曰：
伏覩殿下光膺景命，夙夜圖理，王妃殿下承乾內佐，治功旣成，四方寧謐，然猶求䘏民隱，爰擧虞巡之典，天順四年冬十月，巡幸關西，誕布德音，僅越月車駕還京師，歡騰九陌，頌聲洋溢。妾等幸際昌辰，獲覩盛事，不勝慶抃，謹獻頌詞，竝疏短引。伏以隨日馭以還紫宸，咸仰氷輪之彩，催霓裳而下玄圃，敬迓玉輦之塵。敢獻謌謠，庶垂採納。
詞曰：
天運方亨，聖神誕作。思齊我后，克配厥德。二曜幷明，四方畢燭。尙慮民隱，省方宜亟。法駕啓行，時維農隙。翟茀以從，于西乃適。迺諏迺詢，迺求民瘼。父母孔邇，載撫載育。于邇于遐，德洋恩洽。孰寒不燠？孰飢無食？懿其休風，是煦是吹。閭閻皞皞，爭歡以嬉。維願我后，眉壽無極。且願我后，子孫千億。萬口齊呼，頌聲載路。月僅再彀，迺旋玉輅，維(被)〔彼〕西人，又怨我遺。維此都人，亦訴何遲。天蹕才聞，塡咽闉闍。小大稽首，競騰嵩呼。梨園賤隷，何幸親覩？輒獻鄙謠，庶效天保。且蹈且舞，長言于逵道。
駐輦良
久覽訖，遂行日晡還宮。百官進賀箋，不受，俄而兩殿御思政殿，政府、六曹、忠勳府進豐呈。隨駕及留都宗親、宰樞、承旨等皆入侍，極歡，夜分乃罷。
○賜吏曹判書具致寬、兵曹參判金礩、京畿觀察使黃孝源各馬一匹。
○刑曹據咸吉道觀察使啓本啓：“北靑囚私婢卵加伊與奸夫沈靑謀殺其夫，請卵加伊凌遲處死，靑處斬，同謀水山絞。”從之。
史／編年／朝鮮王朝實錄／成宗實錄／七年（1476）　卷六十三至七十四／卷七十二　十月／21日(P.7-1)
○辛卯/御經筵。
○日本國上松甫能登大守賴永、一岐州守護代官兵部少輔源武、肥前州山城千葉介元胤、關西路肥、筑通守重朝、對馬州太守宗貞國、出羽守宗貞秀、越中守宗盛弘遣人來獻土宜，倭護軍道安子四郞來朝。
○宗貞國特送盛種等六人、倭中樞(平茂績)〔平茂續〕等三人辭，命承旨任士洪饋送。禮曹答書曰：
專使書問，得諳氣味淸勝開慰。所獻禮物，謹啓收訖。將土宜正布二十
七匹、綿(西)〔布〕一十三匹及今丙申年例賜糙米、黃豆各一百碩，就付回使，惟照納。
○御晝講。
○御夕講。講《名臣言行錄》，至《張詠傳》，上曰：“詠之殺人，當歟？”承旨任士洪曰：“在聖人則不然，其餘則須用嚴威。否則難以鎭服。所爲之事，雖非盡善，宋朝名臣，惟張詠、范仲淹而已。”侍讀官丘達孫曰：“刑亂國，用重典。當是時也，蜀亂，故以嚴治之耳。張詠之後，不能撫綏，而蜀人復亂，故再使張詠治之，蜀乃平。”
○都承旨玄碩圭等啓曰：“大小人員雖在職，或移病或告暇，則不得受祿。知中樞府事金良璥，以足疾在家，雖帶職，未得受祿。臣等聞良璥疾證彌留，計活淸貧。”傳曰：“自有其法，何取稟乎？”對曰：“良璥，老臣也，今疾證彌留，故敢告。”命給之，遣中官視疾，又遣內醫治療。
○下書平安道行臺監察李箴曰：
去乙未年正月，洪德海等數十名爲野人所擄，而匿不以聞，推鞫時亦且隱諱，其推鞫以啓，且其他被擄人有無及輒入人等因某事出城，被擄根由，竝鞫之。
○先是命採明君、先明後暗君、賢妃事跡，畫爲三屛，令文臣分題作詩，又命掌令朴孝元、
應校柳洵、進士成聃壽書事跡與詩于其上，至是孝元等書進，賜御衣各一領，仍饋宣醞。
其明君屛。
《神農圖》：神農知天地之道，明於人之性，以有天下。古者民茹草飮水，采樹木之實，食蠃蚌之肉。神農以謂人民衆多，難以久養。敎民種五穀，爲耒耜鉏鎒以墾草莽，然後五穀興。令曰：‘丈夫壯而不耕，天下有受其飢者，婦人豐盈而不織，天下有受其寒者。’故神農親耕，后親織，以爲天下先。詩曰：
“炎帝當年撫域中，却將神敎立神功。生民飢飽關農務，天下寒溫在女工。雨玉雨珠非世用，親耕親織與民同。千年幸覩三推禮，願取神農保始終。”玄碩圭。
《帝堯圖》：帝堯黃收純衣，彤車白馬，茅茨不剪，土階三等勤於君道，作布政之宮曰衢室，立誹謗之木，使天下得盡其言，建進善之旌，使天下得盡其才，置諫鼓於朝，使天下得攻其過。一民飢，曰我飢之也，一民寒，曰我寒之也。由是百姓戴之如日月，親之如父母。有老人擊壤而歌曰：“日出而作兮，日入而息兮。耕田而食兮，汲井而飮兮，帝何力於我哉？”詩曰：
“日日昏花史傳親，聖中無若帝堯仁。土階還有
第茨儉，謗木仍兼諫皷陳。允協萬邦臻至理，曰吁四岳動咨詢。巍巍蕩蕩天爲大，遐邇歸心無異人。”洪應。
《帝舜圖》：帝舜畏天而愛人，恤遠而親近，好問而好察邇言，隱惡而揚善，執其兩端，用其中於民。時日月光華，卿雲叢聚。舜彈五絃之琴，詠《南風》之詩曰：‘南風之薰兮，可以解吾民之慍兮。南風之時兮，可以阜吾民之財兮。’詩曰：
“海內謳歌曆數歸，重華千載仰巍巍。卿雲藹藹垂天仗，瑞日輝輝照袗衣。庶績凝時端冕儼，五絃和處惠風微。南薰一曲舒民慍，皞皞熙熙遍九圍。”洪貴達。
《大禹圖》：禹以五音聽治，懸鐘、皷、磬、鐸、鞀以待四方之士，爲銘於簨虡曰：‘敎寡人以道者擊鼓，論以義者擊鐘，告以事者振鐸，語以憂者擊磬，有獄訟者搖鞀。’一饋十起，一沐三握，以勞天下之民。出見罪人，下車問而泣之，左右曰：‘罪人不順道，君王何爲痛之？’禹曰：‘堯、舜之人，皆以堯、舜之心爲心，寡人爲君，百姓各自以其心爲心，是以痛之？’詩曰：
“當年足跡遍寰瀛，辛苦腁胝績用成。擊皷撞鐘聞理道，搖鞀振鐸達民情。哀矜問罪存深愛，吐握迎人見至誠。恥俗不如堯、舜世，
至今功化妙難名。”洪貴達。
《成湯圖》：湯適野，見野人張網四面，祝曰：‘自天下四方，皆入吾網。’湯乃去其三面，祝曰：‘欲左，左，欲右，右，不用命者，乃入吾網。’諸侯聞之曰：‘湯德至矣。’歸者四十餘國。時大旱七年，太史占之曰：‘當以人禱。’湯曰：‘吾所爲請雨者，民也，若以人禱，吾請自當。’遂齋戒剪爪斷髮，素車白馬，身嬰白茅，以身爲犧，禱于桑林之野，以六事自責曰：‘政不節歟，民失職歟，宮室崇歟，女謁盛歟，苞苴行歟，讒夫昌歟？’言未已，大雨方數千里。詩曰：
“夏德將衰日欲亡，人心天命屬﻿成湯。七年荒旱憂民切，六事兢皇責己詳。一念至誠通肸蠁，四郊甘雨澍汪洋。自從祝網仁心大，便做商家奕葉長。”玄碩圭。
《商高宗圖》：高宗卽位，思復興殷，而未得其佐，〔三〕年不言政事，決於冢宰，以觀國風。高宗夜夢得聖人，名曰說。以夢所見視群臣百吏，皆非也，於是審厥象，俾以形使百工營求之野，得說於傅巖中，與之語，果聖人也。擧以爲相，殷國大治。詩曰：
“湯德巍巍不可肩，高宗燁燁亦光前。三年不語心治道，一夜無端夢大賢。忽作鹽梅調巨鼎，便爲舟楫濟洪川。若
敎胥靡終巖穴，殷社焉能六百年！”洪貴達。
《周文王圖》：文王時有呂尙者，年已八十餘，釣於渭上。文王將獵卜之，卜人曰：“所獵非龍，非彲，非虎，非熊，而王者之輔也。”遂出畋，至磻溪，果遇呂尙，同車而歸，立爲師。嘗鑿沼得朽骨，命葬之。左右曰：“此無主矣？”文王曰：“天子主天下，諸侯主一國，寡人固骨之主矣？”遂葬之。天下聞之，曰：“西伯仁及朽骨，況生者乎？”詩曰：
“造周基業至文隆，天下三分有一中。德感歧陽鳴有鳳，祥凝渭涘獵非熊。皇風時向靈臺播，易象曾從羑里窮。莫問生民游聖澤，九原枯骨尙恩蒙。”金紐。
《武王圖》：武王代紂，陳于商郊，俟天休命，紂率其旅若林，會于牧野，罔有敵于我師。前徒(例)〔倒〕戈，攻于後以北，血流漂杵，一戎衣天下大定。乃反商政，政由舊，釋箕子囚封比干墓，散鹿臺之財，發鉅橋之粟，大賚于四海，而萬姓悅服。詩曰：
“應順天人問獨夫，倒戈攻北是前徒。壤泉毅魄應銷恨，縲絏忠臣得脫軀。已放馬牛歸野牧，更分財粟及民孤。若非訪道傳《洪範》，未識彝倫敍得無。”李克培。
《漢文帝圖》：文帝初封代王，守薄于代。周勃等旣誅諸呂，迎王立
之，王命(宋旦)〔宋昌〕驂乘，張武等六人乘傳，從詣長安，至代邸，遂卽天子位。卽夕入未央宮，夜拜宋昌爲衛將軍，鎭撫南北軍，還坐前殿，下詔書赦天下。元年有獻千里馬者，帝曰：“鑾輿在前，屬車在後，吉行日五十里，師行三十里，朕乘千里馬，獨先安之？”於是還其馬與道里費，而下詔曰：“朕不受獻也。其令四方毋獻。”帝每朝郞從官上書疏，未嘗不止輦受其言，言不可用置之，言可用採之，未嘗不稱善。詩曰：
“由來恭儉足爲臨，況復驕奢不受侵。異物未能售喪志，善言方得沃虛心。翠葉停處皆休命，丹詔飛時盡德音。坐致提封開富庶，始知淸淨化民深。”崔淑精。
《唐太宗圖》：太宗時，畿內有蝗。上入苑中見蝗，掇數枝，祝之曰：“民以穀爲命，而汝食之，寧食吾之肺腸。”擧手欲呑之，左右諫曰：“惡物或成疾。”上曰：“朕爲民受災，何疾之避？”遂呑之，是歲蝗不爲災。上以宮女衆多幽閟可憫：“灑掃之餘，亦何所用”，於是遣官於掖庭西門簡出之，前後所出三千餘人。林邑獻五色鸚鵡，新羅獻美女二人，上曰：“林邑鸚鵡，猶能自言苦寒，思歸其國，況二女遠別親戚乎？”幷鸚
鵡各付使者而歸之。詩曰：
“鄴城宮殿已斜陽，晋邸風雲滿八荒。十萬義兵隨日表，三千宮女出椒房。放回思土籠中鳥，(含)〔呑〕却傷農口裏蝗。最是力行仁義效，致令貞觀比虞唐。”任元濬。
先明後暗君屛。
《吳夫差圖》：吳王闔廬伐越，越王句踐迎擊大敗之，靈姑浮以戈擊闔廬，闔廬病傷且死，告其子夫差曰：“必毋忘越。”夫差旣立，使人立於庭，苟出入必謂己曰：“夫差！而忘越王之殺而父乎？”則對曰：“唯。不敢忘。”常以報越爲志，乃悉精兵，以伐越，敗之夫椒。越王乃以甲兵五千，棲於會稽，進西施請退軍，吳王乃許行成。先明詩曰：
“吳曾呑越越呑吳，勝敗輸贏一局圖。兩地山河兵爛熳，先君髑髏血糢糊。讎如未復心寧忍，動必相箴誓不渝。直向夫椒能一雪，會稽當日目中無。”徐居正。
夫差旣得西施，築姑蘇臺高三百丈 遊宴其上，子胥諫曰：“臣恐不久爲麋鹿之遊。”王不聽，賜屬鏤之劍以死，將死曰：“樹吾墓上以檟，令可爲器，抉吾眼置之吳東門，以觀越之滅吳也。”王慍曰：“孤不使大夫得有見也。”乃取子胥之尸，盛以鴟夷，而投之於江，吳終爲越所滅。後暗詩曰：
“血戰夫
椒得意歸，旋携春色上高臺。飄飄舞袖凌雲去，杳杳歌聲雜雁來。當日舘娃殊寂莫，至今江月獨俳徊。可憐千載東門目，猶作驚潮擊岸回。”柳洵。
《漢武帝圖》：帝初卽位，擧賢良方正直言極諫之士，親策問之，詔申、韓、蘇、張之言者皆罷之。上雅尙儒術，趙綰薦其師申公，上使使者奉安車蒲輪，束帛加璧迎之。先明詩曰：
“至言當訪衆論聞，發策賢良闢四門。屛黜蘇張排異術，表章周孔右斯文。賑窮下詔仁恩洽，束帛徵賢禮意勤。若使力行爲治本，隆功何止漢明君！”任士洪。
帝用方士公孫卿言，令長安、甘泉作蜚廉桂觀、通天臺，使卿持節設具而候神人，益廣諸宮室，起栢梁臺，作承露盤，高二十丈，大七圍，以銅爲之。上有仙人掌以承露，和玉屑飮之，云可以長生。帝如候氏，禮祭中岳太室，從官在山下聞若有言萬歲者三。詔加增太室祠，遂東巡海上求神仙，封泰山，禪肅然。復東北至碣石而還。後暗詩曰：
“百尺銅臺入紫烟，侍臣長奉《栢梁篇》。已娛神馬傳音譜，更恨匈奴賁戍邊。祠罷甘泉還灑淚，藥無蓬島可求仙？誰知簫鼓橫汾樂，今日重尋事已遷！”月山
大君。
《晉武帝圖》：帝初卽位，承魏氏刻迫奢侈之後，欲矯以仁儉。有司言：“御牛靑絲靷斷”，詔：“以靑麻代之。”大醫司馬程據獻雉頭裘，帝命焚之於殿前，勅內外，敢有獻異技異服者罪之。先明詩曰：
“銅雀臺傾王氣衰，晋王開創勵精時。奢華欲矯前朝弊，仁儉還應四海知。已用雉裘投烈熖，更將牛靷替靑絲。石頭一片降幡竪，莫遣功成意氣。”金訢。
武帝旣平吳，頗事遊宴，怠於政事。詔選孫皓宮人五千入宮，掖庭殆將萬人。常乘羊車，恣其所之至便宴寢，宮人競以竹葉揷戶，鹽汁灑地，以引帝車。後暗詩曰：
“一破金陵氣轉驕，色荒無乃倦臨朝。五千歌舞吳宮選，十二樓臺晋殿高。鴆宴向來貪愒日，羊車隨處幾經霄。流連不是苞桑計，五馬蕭墻禍不銷。”徐居正。
《唐玄宗圖》：玄宗初卽位，以風俗侈靡，制乘輿服御金銀器玩，令有司燒毁，以供軍國之用，其珠玉錦繡，焚於殿前。又禁採珠玉及爲刻鏤器玩，復廢織錦坊。帝於苑中種麥，率皇子以下，躬自收穫，謂曰：“此將薦宗廟。是以親之，亦令爾等知稼穡之艱難也。”因分賜侍臣等曰：“比歲令人巡檢苗稼，所對多
不以實，故自種植以觀其成。且《春秋》書無麥禾，豈非古人所重也？”先明詩曰：
“初臨九五志昇平，端冕垂衣更勵精。庭下焚珠昭儉德，苑中種麥供粢盛。百年流俗終歸化，當日皇孫亦解耕。畢竟操存能窒慾，未塵心鑑自昭明。”李克基。
玄宗在位歲久，漸肆奢慾，怠於政事，納壽王妃楊氏爲貴妃，專以聲色自娛。每酺宴先設太常雅樂坐部立部，繼以皷吹胡樂敎坊府縣散樂雜戲。又以山車‧陸船載樂往來，又出宮人舞霓裳羽衣。又敎舞馬百匹銜盃上壽，又引犀象入場或拜或舞，安祿山見而悅之。祿山叛於范陽，上召宰相謀之，楊國忠首唱幸蜀之策。上然之，獨與貴妃姊妹、皇子妃、主皇孫及親近宦官、宮人，出迎秋門。至馬嵬驛，將士飢疲，皆憤怒，陳玄禮等以禍由楊國忠，殺之。上聞喧嘩，出門慰勞，令收隊，軍士不應。上使高力士問之，玄禮對曰：“國忠謀叛，貴妃不宜供奉。願陛下割恩正法。”上曰：“朕當自取之。”高力士進曰：“將士已殺國忠，而貴妃在陛下左右，豈敢自安？將士安，則陛下安矣。”上乃命縊殺於佛堂，輿尸置驛庭，召玄禮等入視之，軍
士皆呼萬歲，始整部伍爲行計。後暗詩曰：
“一自楊妃入禁圍，鴛央金殿鎖羅幃。胡兒浴後聲多醜，戚里驕來事已違。鼙鼓忽從燕塞動，龍輿驚向錦城飛。可憐耽玩霓裳日，那料間關萬里歸！”李崇元。
《唐德宗圖》：德宗在諒闇中，動遵禮法。先是諸國屢獻馴象，上曰：“象費豢養，而違物性，將安用之？”命縱於荊山之陽。及豹貀鬪鷄鷹犬之類，悉縱之，又出宮女數百人，中外皆悅。淄、靑將士投兵相顧曰：“明主出矣！吾屬猶反乎？”又詔曰：“引朝集使二人，訪遠人疾苦。”先明詩曰：
“奇獸魁然性自馴，遐方重譯獻楓宸。尙嫌異物來千里，幷出宮娥過百人。朝野爭歡稱聖主，淄靑相顧感深仁。爲迎朝集垂淸問，四海窮民恐未伸。”任士洪。
德宗初年，崔祐甫爲相，務崇寬大。故當時政聲蕩然，以爲有貞觀之風。及盧杞爲相，以疑似離間群臣，勸上以嚴刻御下，中外失望。時兩河用兵，月費百餘萬緡，府庫不支。括富商錢出萬緡者，借其餘以供軍，大索長安商賈所有貨，意其不實，輒加榜棰，人不勝苦。百姓爲之罷市，相率遮宰相馬自訴，盧杞始慰諭之，勢不可遏，疾馳得免。
涇原兵作亂，上幸奉天，於行宮廡下，貯諸道貢獻之物，榜曰瓊林大盈庫。宮中市外間物，以宦官爲使，謂之宮市，抑買人物，以紅紫染故衣敗繒，尺寸裂而給之，仍索進奉門戶及脚價錢。嘗有農夫以驢負柴，宦者稱宮市取之，又就索門戶。農夫曰：“我有父母妻子，待此然後食，今以柴與汝，不取直而歸，汝尙不肯，我有死而已。”遂毆宦者。後暗詩曰：
“年來秕政比初加，志大才疎性忌何？黃屋蒙塵非細事，瓊林揭榜爲誰誇？商錢取括寬恩少，宮市開張斂怨多。最識此心愚暗處，不知盧杞是奸邪。”徐居正。
賢妃屛。
《周文王后妃圖》：周文王生有聖德，又得聖女姒氏以爲之妃。《葛覃》之詩，后妃所自作也。其詩曰：“葛之覃兮，施于中谷，維葉萋萋。黃鳥于飛，集于灌木，其鳴喈喈。葛之覃兮，施于中谷，維葉莫莫。是刈是穫，爲絺爲綌，服之無斁。言告師氏，言告言歸，薄汚我私，薄澣我衣。害澣害否，歸寧父母。”詩曰：
“周家厚德在民心，八百年基自二南。要識文王新景命，須看太姒嗣徽音。儉昭絺綌輝千古，慶篤螽斯則百男。聖母也能生聖子，丕承武烈照來今。”李承召。
《周宣王
姜后圖》：姜后賢而有德。宣王嘗早臥晏起，姜后脫簪珥待罪於永巷，使其傅母通言於王曰：“妾之不才，至使君王失禮而晏朝，以見君王樂色而忘德也。夫苟悅色，必好奢窮慾。亂之所興也，原亂之興，從婢子起，敢請婢子之罪。”王曰：“寡人不德，寔自生過，非夫人之罪也。”遂復姜后而勤於政事，早朝晏退，遂成中興之名。詩曰：
“濟濟群臣會且歸，數竿朝日上彤闈。由來樂色爲治累，斗覺懷安是禍機。直以此身當罪責，庶敎君子免愆違。須知赫赫中興業，正在賢妃一格非。”朴孝元。
《齊孝公夫人圖》：夫人孟姬，好禮貞一。公遊於琅琊孟姬從，車奔，姬墮車碎。孝公使駟馬立車載姬以歸，姬使侍御者舒帷以自障蔽，而使傅母應使者曰：“妾聞妃后踰閾必乘安車輜輧，下堂必從傅母阿保，進退則鳴玉環佩，內飾則結紐綢繆，野處則帷裳擁蔽，所以正心一意，自斂制也。今立車無輧，非所敢受命者也，野處無帷，非所敢久居也。二者失禮多矣，無禮而生，不若早死。”使者馳以告，公更取安車，比其反也，則自經矣。傅母救之，不絶。傅母曰：“使者至，輜輧已具。”姬
氏蘇，然後乘而歸。詩曰：
“當日君王自在閑，故携妃嬪恣遊觀。尋常每守操存地，顚沛那踰禮義關？早識此身輕似葉，由來大節重於山。淸風澟澟長如昨，驚起人間萬代頑。”李坡。
《楚樊姬圖》：樊姬，莊王之夫人也。莊王卽位好狩獵，樊姬諫，不止。乃不食禽獸之肉，王改過，勤於政事。王嘗聽朝罷晏，姬下庭迎(日)〔曰〕，‘何罷晏也？得無飢倦乎？’王曰：“與賢者語，不知飢倦也。”姬曰：“王之所謂賢，何也？”曰：“虞丘子也。”姬掩口而笑。王曰：“姬之所笑，何也？”曰：“虞丘子，賢則賢矣，未忠也。今虞丘子相楚十餘年，所薦非子弟則族昆弟，未聞進賢退不肖，是蔽君而塞賢路。知賢不進，是不忠，不知其賢，是不智也，妾之所笑，不亦可乎？”王悅以告虞丘子，虞丘子避席不知所對。於是避舍，使人迎孫叔敖而進之，王以爲令尹，治楚三年，莊王以覇。史書曰：“楚王之覇，樊姬之力也。”詩曰：
“莊王虎視覇圖雄，爲有樊姬密贊功。獸肉不曾嘗一臠，禽荒深欲戒三風。笑他丘子防賢路，敢恃君恩擅後宮？迎得叔敖爲令尹，使君榮顯耀無窮。”李承召。
《漢元帝馮昭儀圖》：昭儀以選入宮。帝嘗幸虎圈鬪獸，後宮
(皆從)〔皆坐〕。熊逸出圈，攀檻欲上殿，左右貴人皆驚走，而馮婕妤直當熊而立，左右擊殺熊。帝問婕妤：“人情皆驚懼，何故當熊？”對曰：“妾聞猛獸得人而止。妾恐至御座，故以身當之。”帝嗟嘆，以此敬重焉。詩曰：
“上苑遊觀勝事重，三千粉黛藹雲從。圈熊忽逸來(樊)〔攀〕檻，宮女皆驚走失容。萬死獨能當獸立，一身都是愛君忠。區區傅輩顔堪厚，天子咨嗟只屬馮。朴孝元。
《漢成帝班婕妤圖》：婕妤賢才通辨。始選入後宮爲小使，俄而大幸爲婕妤。帝遊於後庭，嘗欲與婕妤同輦，辭曰：“觀古圖畫，賢聖之君，皆有名臣在側，三代之下末主，乃有女嬖，今欲同輦，得無似之乎？”帝善其言而止。太后聞而喜曰：“古有樊姬，今有班婕妤。”趙飛燕姊妹有寵，驕妬譖訴婕妤云：“挾邪詛祝。”上顧問，婕妤對曰：“妾聞死生有命，富貴在天。修正尙未蒙福，爲邪欲以何望？且使鬼神有知，不受不臣之訴，如其無知，訴之何益？故不爲也。”上善其對而憐之，賜黃金百斤。詩曰：
“辭輦當時帝眷隆，漢家妃嬪慕高風。蒼蠅一點生昭質，妖燕雙飛入後宮。早斷死生緣賦命，敢將禍福訴天公？黃金不用
施虛賞，長信年年武帳空。”姜希孟。
《漢明帝明德馬皇后圖》：皇后旣正位宮闈，愈自謙肅，常衣大練，裙不加緣。朔望諸姬主朝請，望見后袍，疎麤以爲綺縠，(執)〔就〕乃笑。后辭曰：“此繒特宜染色，故用之耳。”六宮莫不嘆息。后置織室蠶於濯龍中，數往觀視，以爲娛樂。詩曰：
“從容閨範自柔貞，坤極居尊戒滿盈。衣斥奢華便大練，獄因冤濫感皇情。每將儉德先閨閫，肯爲私親借勢榮。自是平生重蠶織，魚軒時向濯龍行。”盧公弼。
《唐太宗文德長孫皇后圖》：皇后性仁孝儉素好讀書。嘗與帝從容商略古事，而獻替裨益弘多。上或以非罪譴怒宮人，后亦陽怒，請自推鞫，因命囚繫，俟上怒息，徐爲申理，由是宮閫之中，刑無枉濫。上嘗朝怒曰：“會須殺此田舍翁。”后問爲誰，上曰：“魏徵每廷辱我。”后退具朝服立于庭上，上驚問其故。后曰：“妾聞主明臣直，今魏徵直，由陛下之明故也，妾敢不賀？”上乃悅。詩曰：
“文德謙恭稟性溫，含洪光大合坤元。從容啓沃雷霆霽，好讀《詩》《書》道義存。賢相見遺臨訣薦，宮人當譴請囚原。若非太后扶持力，殺諫之名誤至尊。”孫舜孝。
《宋仁宗光
獻曺皇后圖》：皇后性慈儉，重稼穡，嘗於禁苑種穀親蠶。慶曆中衛卒數人夜作亂，越屋叩寢殿。后方侍帝，聞變遽起，帝欲出，后閉閤擁持，趣呼都知王守忠，使引兵入。后度賊必縱火，陰遣人挈水踵其後，賊果〔擧〕炬焚簾，水隨滅之。詩曰：
“至仁純儉實天資，民事艱難只自知。禁苑春深分麥隴，公桑葉盡長蠶絲。諫燈已覺能回聽，應變方驚喜出奇。千載遺蹤新樣畫，令人指點重嗟咨。”朴孝元。
《宋英宗宣仁高皇后圖》：皇后生神宗，神宗立，尊爲皇太后，哲宗嗣位，尊爲大皇太后，權同聽政。廷試擧人，有司請循天聖故事，帝后皆御殿，后止之。又請受冊寶於文德，后曰：“母后當陽，非國家美事。況天子正衙，豈所當御？就崇政足矣。”力行故事，抑絶外家私恩。文思院奉上之物，無問巨細，終身不取其一，人以爲女中堯、舜。詩曰：
“天聖風流不是多，宣仁謙抑更無加。垂簾尙愧臨便殿，受冊何心就正衙！恩數未曾推外戚，勳勞應已在王家。年來新法除還盡，堯舜稱名豈謾誇！”盧公弼。
史臣曰：“聃壽性恬淡，於物無所求。父母早沒，家産盡推與弟。家甚貧窶，處之晏如
也。幼孤三弟養育婚嫁，撫愛不啻如父母，人多稱之。”
史／編年／朝鮮王朝實錄／成宗實錄／二十四年（1493）　卷二百七十三至二百八十五／卷二百七十五　三月／10日(P.3-1)
○乙亥/上詣先農壇，行祭如儀。祭畢傳于承政院曰：“前月會天雨雨，未克行事，今則星月明郞，行祀之時，事無差失，予甚喜之，欲降恩旨，還宮後啓之可也。”遂詣籍田親耕，五推而止，還御觀耕臺。世子從耕，大臣尹弼商等亦從耕，庶人終畝如儀。駕至興仁門內，成均館生員劉瑾等獻歌謠。其文曰：“聖神應千齡之運，化國之日方長；禮樂必百年而興，籍田之儀乃擧。乾坤交泰，朝野騰懽。恭惟主上殿下，四乳養民，重瞳燭物。功成理定，式克至于今日休；宵衣旰食，不敢寧于上帝命。菲飮食而惠鰥寡，躬稼穡而服艱難。玆當暮春之良辰，特講祈年之縟禮。戾東郊而躬祀，緣南畝而親耕。播黍稷示勤於黎氓，供粢盛致孝乎宗廟。群臣首至地而拜賀，四民手加額而欣瞻。廻日輪於黃道，屬輿望於翠華。臣等俱以狂簡之徒，獲蒙菁莪之敎，欣欣然有喜色；共聞車馬之音，蕩蕩乎無能名。咸仰天日之表，不勝蹈舞，敢獻歌謠。”詞曰：“樂彼東郊，
厥壤衍沃；農祥晨正，土膏動脈。王曰臣工，時事將作，載涓吉亥，有事王籍。春官祗栗，先事戒勑，廬幕星羅，靑壇嶽立。王乃夙駕，淳濯齊宮，公卿駿奔，執事益恭。仙丈環衛，旗常婀娜，宵升于壇，奠璧獻斝。鍾皷更豗，簫管融冶，登降拜俯，玉佩錚鎗。神保煥赫，飯沃羶薌，洋洋如在，産祥降福。王乃躬耕，葱犗縹軛，冕以從事，乃耕一墢。五推而舍，觀耕御幕，班三以多，百畝告訖。出自宮闈，種獻穜稑，魚鱗繡錯，乃播乃植。都人士女，垂髫戴白，觀望如墻，鰲忭雀躍。金輿載回，羲御未昃，甲騎如雲，擁衛前後。魚龍雜沓，鵷鷺左右，萬歲如雷，曰我父母。丞哉我王，敎民稼穡，三農勸耕，昏勞自勖。休徵時至，曰雨曰暘，溥彼田原，擢穎揚芒。禾稼油油，滋若雲煙，多黍多稌，穰穰有年。含飽皷腹，皞皞康莊，粢盛旣潔，酒醴其香。神格鬼享，俾熾而昌，(不)〔不〕顯我王，德冠千古。無怠永久，惠我東土，天錫我王，黃耉眉壽。眉壽萬千，永荷天佑。”
耆老曺壽命等獻歌謠。其文曰：“伏聞千畝之制，三推之義，所以重社稷而勸少民，奉粢盛而敦大孝。周德下替，禮旣廢於百
年；漢道中興，詔始行於三世。有嚴熙事，復覩昌辰。恭惟主上殿下，聖繼伸傳，功成治定，以夏禹勤儉之德，知成王稼穡之艱，不敢般于遊田，顧惟力于溝洫。惠澤隨雨露而溥，萬物育焉；菽粟如水火之多，百室盈止。尙軫惰農之自安，謂宜務本而身率。以殷仲春，載涓吉日，輾金輪於黃道，移翠華於靑郊。潔爾牛羊，旣昭格於先嗇；以我耒耜，聿躬履於甫田。於！赫縟儀之成，誕膺嘉祥之至。有穉有穧，寡婦利其遺禾；如茨如梁，曾孫樂其多稼。嗟！吾民之福，伊我后之功。載當法駕之旋，益慰都人之望。輦路登呼山之祝，康衢動擊壤之歌。瑞日輝輝，祥風習習。臣等桑楡晩景，蒲柳殘姿，屬聖人五百歲之興，傴僂而瞻天表；値仙桃三(年千)(千年)之實，蹈舞而獻歌謠。衆口齊聲，五章均賦。其一。玉殿風傳漏，金莖露洗空。雲移仙仗出璇宮，夜月正矇矓。華屋霏春霧，霓旌拂曉風。明明文后卽田功，萬姓樂時雍。其二。淡月靑壇逈，蒼雲翠幄張。於論鍾皷奏喤喤，明德又馨香。旨酒淸而潔，皇靈樂且康。吾君精意感農祥，祈穀致豐穰。其三。初日寅賓後，東郊
俶載時。紺轅親御禮三推，玉佩響參差。奔走臣工在，趨蹌保介隨。蒼生感位亦何爲，爭誦大田詩。其四。瑞日明丹闕，卿雲爛紫宸。萬人歌舞迓金輪，綺陌動香塵，車衛三千士，龍旗十二辰。太平文物更彬彬，佳氣滿城春。其五。四境開耕稼，三時協雨風。農人有慶獲年豐，叩腹帝何功。化國韶光麗，春臺氣象融。養得餘年壽域中，億載仰重瞳。”
女妓寶千金等獻歌謠。其文曰：“伏以東郊有事日，馭驅六龍以照臨，下民爭懽嵩呼，環四境以蹈舞，山川動色，草木增輝。恭惟主上殿下，剛健對時，中和育物。艱食庶食，思夏禹之儉勤；康功田功，體周文之徽懿。念厚生要修乎土穀，而奉先莫切乎粢盛。維暮之春，卜日斯吉，肅靑壇而三獻，庶幾貽我來牟。勞玉趾於五推，于以敎民稼穡，甸徒競勸以終畝，上帝明賜以有年。聳熙事之觀瞻，値韶華之浩蕩。瑞日臨丹闕，車駕載旋祥。風吹翠華，士女咸覩。簪紱塡街而喜色，笙歌動地而懽聲。濟濟靑衿，其口皆能誦德；皤皤皓首，厥心正欲貢年。妾等逖離蓬島，來隷梨園，入夢楚臺，雖慙十二峯之暮雨；馳誠
漢殿，願獻三千歲之仙桃。”
詞曰：“霂紱催花條風，蘇柳東郊正値靑陽。塵淸黃道寶輦輾，春光袞冕躬耕耒耜，敎我民畢力農桑，斯民福大平日月，醉飽樂時康，熙熙皆帝力，喧喧萬口彊，歌誦唐、虞緬，華山矗矗、漢水汪汪，中有篷萊窓闕，繄一人萬壽無疆，蓮花臺雲輧霜珮，拜獻滿庭芳。”
○上御仁政殿，王世子陳賀訖，百官上箋陳賀如儀。箋曰：“恭己無爲，贊天地之化育；祈年孔夙，示稼穡之艱難。盛禮考成，歡聲競沸。恭惟功參輔相，德合彌綸。粒我蒸民，克蕆先農之祀；播時百穀，聿講終畝之儀。玆萬姓之攸依，賴一人之有慶。伏念臣等，俱以庸質，獲際昌辰，佇頌周年之屢豐；多黍多稌，竊祝箕疇之五福，曰壽曰康。”仍頒敎，王若曰：“蓋聞王者，躬籍千畝，服勤稼穡，非惟供粢盛，致孝于宗廟，所以躬率以儉，勸民務本之意也。予以寡昧，叨守丕緖，思所以奉宗廟、厚民生，而未得其道，歷稽古昔聖帝明王之臻至治者，莫不以民生爲重，予竊有志於斯，頃於乙未、戊申兩年，嘗擧躬籍之禮，予所以敬天、勤民者非不至矣，而歲或不稔，民尙艱食，深惟
其故，實由予躬率之未至，農自不暋耳。肆於今年三月吉亥，又用舊典，率世子、宗宰、文武百官，齋戒沐浴，祗祀神農、后稷，而又躬緣南畝，行五推、七推、九推之禮，以至庶人，畢力終畋，將使四方萬姓之聞者，莫不具起，敏於耕稼，各遂生生之業，其不在玆歟！屬玆縟禮之成，盍布寬大之澤？自今月初十日昧爽以前，除謀叛大逆、謀叛、子孫謀殺毆罵祖父母、父母、妻妾謀殺夫、奴婢謀殺主、謀故殺人、蠱毒魘魅盜及關係國家綱常贓汚，故燒人家墓外，已發覺、未發覺，已結正、未結正，咸宥除之。敢以宥旨前事相告言者，以其罪罪之。於戲！旣重穀而務農，將受來牟之賜；宜滌瑕而棄咎，廣布雷雨之恩。”
○日本國畿內攝津州兵庫津平方式(副)〔部〕尉源忠能、一岐州南海飯田出羽守源集、豐州太守大友八郞師能、對馬州豆南天道山藤阿比留治夫大夫茂國〔藤阿比留治部大夫茂國〕遣人來獻土宜。
○對馬州太守宗貞國特遣久禪，來獻土宜。其書契曰：“去歲饗庭新右衛門尉職宣爲專使，所送黃金、朱紅之價，謹拜領。每歲不貳其價應求，而綿布尙方之所有已賜之，
其意猶重，且又宗國吉回時，辛亥年例米太幷二百碩受訖，歡忭之至也。就中，臣比頃欲營大船，而命島中令覓良材，吾對馬以爲小島，未覓得良材，臣之曾祖以來，纖毫靡不聖恩，臣特蒙深恩，今又啓此事者，以慙以懼。雖然，非貴國之助者，百事難成矣。伏庶幾命邊吏賜鐵幷板若爾者，命本島之工匠，令往于浦，以令營船。鐵本以非本島之産，爲釘鉋望焉。愈雖恐貴國之費用，爲專使遣森戶兵庫助久宣，今承報命，重遣使者，蒙鐵板之恩賜。久宣口實陳者，伏望啓達。進上練二匹、大刀二把、馬二匹黑毛，照領萬幸。”
○傳于政院曰：“正朝使金克儉等亦在原例乎？事干上國，不可棄之。”
○命賜從獻官尹弼商鞍具馬。從耕雲山君誡、韓致亨、李世佐、安瑚，耕籍使鄭崇祖，左右衛將軍任光載、李鐵堅，禮儀使盧公弼，進幣爵酒官洪貴達，都承旨曺偉馬各一匹。奠幣爵酒官安琛，堂上執禮李琡瑊，內官金處善、金子猿，禮曹參判鄭敬祖，左承旨金應箕，右承旨韓斯文，左副承旨鄭誠謹，右副承旨黃事孝，同副承旨尹俶兒馬各一匹。傳旨
吏、兵曹，典祀官金秀光，協律郞慶絍、韓忠順，贊者鄭旻，左通禮鄭叔墀，右通禮鄭蘭孫，奉禮金靈雨，司僕寺正朴林宗，夾侍金守貞，畿邑令李仁文、權仲愷、尹坡、金悰，耆民朴仲成代加一資，執禮崔璡，大祝趙文琡、表沿沫，祝史李復善、李均，齋郞李琚、黃啓沃，執尊盧公裕、兪好仁，捧俎官李懿孫、趙穎、閔訔、金瑩、李德洪、黃厚仁，掌牲令邊希達，爵洗位李粹彦，盥洗位柳應龍，贊者閔琳，謁者金崶、李世英、李管林，贊引李孝篤、尹承世，奉常寺副正朴璟，主簿閔景翼，籍田令朴三吉，奉靑箱官安晋生，受俎官李守元，禮曹正郞金淑貞、李自健、許輯，佐郞南慄、李大亨、梁賀，祭監韓謹、姜諿，注書宋千喜、孫澍，夾侍文賮，耆民李昌文，方山崔繼霖、李春、尹自賢、安從仁、魯忠、金壽、張仲老、柳美、崔子諸、李永、徐存、徐好、韓有才、朴仲善、朴長守、孫七星、金守卓，典樂令朴𦓼、姜仲孫、金福根，雅樂令張得仁各加一資。
○司憲府持平閔壽福、司諫院正言崔連孫等來啓曰：“祭執事加資如是，故朝士希望恩數，或以父兄折簡，或身自奔競爭占執事，士風不美，侍
從執事，有何功勞？且赦者小人之幸，君子之不幸，前年八月赦，今又赦，無乃數乎？”傳曰：“有古例，不允。”
史／編年／朝鮮王朝實錄／明宗實錄／即位年（1545）　卷一至二／卷一　七月至八月／七月／22日(P.18-1)
○壬午/院相權橃問安于王大妃殿，仍啓曰：“聞自上全不進膳云，至爲悶慮。雖不惜一身，豈不可顧念一國乎？大行聖上，以過於哀毁，不得終孝於三年之內，朝野攀號之慟，曷有窮已？今若自上，倍加傷毁，又至不能救藥，則國家之事，終至何如？自中宗大王山陵之役，民之凍死者多，而及其天使之來，樻軍飢死者，尤不可勝數，公私之力，旣盡掃蕩矣。況大行王臨薨，猶以蒼生疾苦爲念，則果可忘其遺意乎？請勉自保，勿用過哀，以慰一國臣民之望。”答曰：“(固)〔國〕事民弊，予亦豈不慮乎？自慈殿連勸食飮，故氣候則平常矣，願勿更問。心甚未安。”
○政院以領經筵事尹仁鏡意啓曰：“二十七日後則當始開經筵，而朝晝講則《小學》，夕講夜對則《孝經》，以此迭講何如？《小學》則自上固已習知，而更欲進講者，正爲此書，有切於日用常行之道，而在初
服，所當急先務耳。《孝經》，亦辭約理備，言近指遠之書，而不可闕於聖學者也。”答曰：“如啓。”
○領議政尹仁鏡、左議政柳灌、左贊成李彦迪、右贊成權橃、左參贊丁玉亨、右參贊(申光灌)〔申光漢〕、禮曹判書尹漑、兵曹判書李芑、工曹判書(許礙)〔許磁〕、兵曹參判申瑛、刑曹參判李浚慶、大司憲閔齊仁，磨勘大行大王行狀于賓廳。王大妃以御製草八幅下之，卽大行王少日爲世子時所製詩文，其祭文一章，乃卽位後祭中宗文也。其祭文曰：
天地覆載，品物以生；父母顧復，子支以成。一髮一膚，皆有所受，自孩至長，養專且久，凡有血氣，其孰無是？矧臣昏塞，倍荷天賜。生未浹旬，奄棄慈侍，零丁無護，殆不可遂。雨露曲霑，獲保殘軀。叨侍靑宮，恩眷卓殊，進趨龍庭，每接玉音。揆分難堪，倍殫葵心。方期岡陵，永享無彊，何料一夕，(處)〔遽〕罹大殃？未半舜齡，天何茫茫？罔極之慟，摧骨熏腸。日月荏苒，因山已卜，只憑几筵，亦將難覿。天長地久，怨慕則深。聊爲菲奠，庶垂俯臨。
中宗大王有疾大漸，曾亦祝天以祭，其文曰：
伏以天鑑孔明，有誠必格。今某德雖甚涼，不
足動物，然至於君臣父子之間，情義俱到，迫切之懷，自不容已。惟我主上，自前月間得疝苦，今累日不能下氣。僅得下氣，熱又爲患。藥餌之救，極盡其力，乍寧乍疚，氣候不常，彌留至今，未有痊愈，焚腸熱中，呼籲曷極？天乎天乎！今當聖明之時，而使愆攝之憂，如此其久苦耶？伏願明神，冥佑默扶，俾上體卽寧，享壽如岡焉。居高聽卑，其理昭然，肆竭〔情〕悰，敢薦香幣。伏惟尙歆。
其箋文曰：
世子臣某，恭遇誕辰，不勝慶抃，謹奉箋稱賀者。伏以電繞星樞，合千齡之熙運。虹流華渚，昌萬福之宏休。賀溢朝臣，歡均黎庶。恭惟主上殿下，堯仁舜哲，湯敬禹勤。膺曆數而在躬，垂衣裳而致治。惟天爲大，宜蕩蕩之難名。如日斯升，固輝輝之徧照。伏念臣猥將庸質，叨側儲闈。端遇昌辰，願獻嵩恒之壽。祗成喜頌，徒陳犬馬之懷。
進中宗誕日詩曰：
誕彌佳節屆，重協太平年。五色卿雲裏，百工抱笏前。頌聲盈廣宇，壽斝薦華筵。此日欣遭遇，祝祺似泰巓。
進大殿春帖子曰：
葭管飛灰節，三陽協聖時。君心唯有正，天道亦無私。瑞霧晴空繞，華幡紫闥垂。
微臣逢令節，祈算自能知。右五言律。臘盡春回斗轉東，三陽佳節又來通。祥雲靄靄金門上，瑞日輝輝玉殿中。靑匪盤盤香政動，銀幡處處燦相同。太平聖代明良際，但祝吾王壽極崇。右七言律。堯庭開瑞莢，舜殿藹禎雲。禁苑韶光滿，龍池化日分。右五言絶。令節臣民歌頌齊，祥雲遍繞殿東西。深仁千載超唐、漢，聖德難濡一筆題。右七言絶。杓指東方節號新，風雲嘉會是良辰。樓邊浮舞銜書鳳，苑裏遊嘶葆德麟。白雪將殘知送臘，靑芽欲吐覺迎春。年年每被殊恩渥，祝福端宜駑劣身。右七言律。木德方臨日，卿雲繞碧空。堯衢含哺裏。舜殿獻歌中。彩燕搖因節，粧幡動應風。君臣相慶會，眉壽享吾東。右五言律。春入宮中晝漏長，呈祥獻瑞徧無方。微臣更遇三陽節，敬進椒醪滿玉觴。右七言絶。臘殘逢令節，泰氣協明時。臣子齊聲祝，應知萬壽遲。右五言絶。
進中殿春帖子曰：
令節宮庭寶露霑，從知聖姒本虛謙。祥雲周繞金樓裏，瑞旭長昭玉殿簷。禁苑梅枝思皓潔，御溝柳樹欲黃纖。徽音遠播窮閻巷，澤被凡彙巨與尖。右七言律。暖律回佳節，東風入殿邊。治閨追姒德，補衮
邁姜賢。遐福應如岳，休祥亦似川。菜芽新甲柝，知是孟春天。右五言律。喜遇佳辰，祝壽長祥曦照殿動淸光。關睢允績周家姒，懿德從闈達四方。右七言絶。苑上條風暢，殿頭瑞霧凝。壼儀踰馬、鄧，敬想茂禧膺。右五言絶。葭管灰飛日，韶光處處生。關睢歌盛德，樛木頌仁聲，柳眼浮金媚，梅腮柝玉明。微臣逢令節，徒祝永安平。右五言律。今朝斗覺始陽春，鳳闕龍墀物色新。懿範徽音遐邇徧，嵩呼鼎沸摠臣人。右七言絶。
仍傳曰：“上之所作，非止此耳，而方在罔極之中，未暇盡搜得也。但上常以此樣事，爲不足道，恐有人之或知也。今若謄諸行狀，則大非上之本心，只可共爲一覽後，卽還入也。”仁鏡等覽畢，急令史官傳書，藏諸政院，愼勿出見。
○午時，太白見於未地。
史／編年／朝鮮王朝實錄／宣祖實錄／二十八年（1595）　卷五十九至七十／卷六十二　四月／1日(P.1-1)
宣宗昭敬大王實錄卷之第六十二
▣二十八年 四月
○朔癸卯/王世子朝問安。
○司憲府啓曰：“海平府院君尹根壽、行護軍崔岦、司成申欽等，奉使天朝，請建國本，事莫重於此者，而未能竭誠周旋，已失專對之責。及其奉勑而還也，所當登時復命，不可一日淹滯，或遲留中路，以濟(已)〔己〕私；或取便迂道，以挈家眷，遂致迎勑大禮，累次退行。至於公議已發，罪不可掩，則托稱畿甸殘破，川水漲溢，多費辭說，欺罔聖聽，其不有皇勑，奉命無狀之狀大矣。請竝命罷職。”上曰：“若然則事極可駭，當依啓。海平，乃是一品元勳，不可罷職，推考。”
○行判中樞府事崔興源、左議政金應南、右議政鄭琢，率海平府院君尹根壽、行判敦寧府事鄭崑壽、行漢城府判尹金命元、商山君朴忠侃、左參贊韓準、戶曹判書金睟、同知洪進、知事申點、判決事趙仁得、行護軍郭嶸‧崔遠‧趙儆‧崔汝霖‧曺大坤、工曹參判李輅、兵曹參判尹先覺、行護軍李忠元、禮曹參判柳希霖、右尹李瓘、刑曹參判姜紳、戶曹參判韓孝純、行護軍許晋‧邊良俊、同知李嗣命、工曹參議張士重、戶曹參議尹仁涵、禮曹參議李遽。啓曰：“臣等伏閤籲呼，誠未格天，兪音尙閟，不勝惶懼悶鬱之至。竊念，皇朝專勑，只因上年總督全、慶之命，申勑責成而已。今若因此，擧一國軍務而委諸東宮，則非但有
違於勑旨，自中朝聞之，其將謂何？至於昨日，則備邊司公事，亦爲還下，此命一下，瞻聆驚駭，人皆解體，臣等尤極惶惑，不知所出。皇勑本意，旣非如此，而自上牢拒堅執，至於此極，則此非但於義理，大有所未安，祖宗在天之靈，以中興之責，望於聖明者，恐不止此而已也。數年以來，將此等事，上下之間，有若相持者然，所傷已多，而及至今日，聖敎益峻，臣等相顧血泣，罔知所爲。伏乞更加睿念，俯循輿望，不勝幸甚。”上曰：“今但就聖旨中論之。聖旨曰：‘總督全、慶軍務，便宜區處。’總督者，總治之謂也。全、慶者，全、慶方與賊對壘，乃一國之本，全、慶之外，有他大叚軍務乎？至於便宜區處云者，乃是自斷之意。聖旨如此其昭昭，此乃天地之大義。豈容更有他言，許多禦賊保守之方，皆一一指授？皇恩罔極，所當欽遵之不暇，而(返)〔友〕爲如此之言，其於大義，豈非乖違？今日之事，不得不爾。且此非如攝政之比，只依皇命，治軍務而已。勿爲如是煩擾，速遵聖旨施行。”
○大臣以下再啓，上曰：“雖百樣言之，得罪
於大義之事，何敢爲之？願勿更言，欽遵聖旨施行。”
○政院都承旨吳億齡、右承旨李德悅、左副承旨柳永詢、右副承旨鄭逑、同副承旨(鄭叔夏)〔鄭淑夏〕。啓曰：“昨日，伏承聖敎，以爲總督軍務，便宜區處，卽是聖旨，以此下諭可也。若皇旨，果在於總督一國軍務，則嚴命之下，臣等敢有所違越也哉？皇旨，則只全‧慶軍務總督而已；聖敎，則欲擧一國之軍務而付托焉。孔子借王者之筆，而於一字異同，其義至嚴。聖上親奉天子之明命，而便將一國，換却全、慶。作爲諭書，布告四方，則下民以爲何如？天子以爲何如？於聖上，平日事大臨下，純亦不已之至誠亦如何？而臣等惟知將順之爲美，不能反覆論啓，以回聖意，則後世之公論，又復以爲何如哉？此臣等之所以終始懇懇，不敢承命爲恭也。臣等不勝惶恐之至。”上曰：“定後爲之。”
○大臣以下三啓，上曰：“聖旨旣如此，今日之事，不容議爲。願勿更擾，惟當欽遵聖旨而已。”
○大臣以下四啓，上曰：“違逆聖旨，自陷於蔑義之歸。寧死，豈敢强爲？如是煩論，實爲未曉。”
○王世子啓曰：“臣連
日伏地，哀呼天門，而非但未蒙允兪，反承嚴峻之敎，踧踖震慄，無所自容。夫愚臣之無狀，國事之罔極，聖鑑旣已洞燭無餘，故不敢更瀆宸嚴。伏望聖明，俯察微悃，更加三思，還收成命，則其於國家生民，無不幸甚。臣不勝惶悶懇迫，瞻天泣血之至，謹伏地(冒)〔昧〕死以聞。”上曰：“嚴旨昭如日，皇恩不可違。惟當能繼述，靑史照輝輝。”
○弘文館典翰金時獻、應敎黃是、校理朴弘老‧申湜、正字尹義立。上箚曰：
伏以，伏覩頃日下大臣之敎，皇勑旣降，今後軍務，稟世子裁決。臣等相顧失色，且驚且惑，實不知聖意之所在也。竊念皇朝之賜勑於東宮者，只因上年駐箚全、慶之命，申勑責成，爲他日另議優處之地而已。非以殿下盡委軍務於東宮，而欲使東宮，專制而顓斷也。夫總督云者，乃中朝命官置使之號，故凡於戎旅、轉漕，槪以總督稱之，此不過一奉勑幹事之任也。今若因此，而命東宮，專行聽斷，則大非皇上降勑之本意。殿下，固不得以此而命之；東宮，亦不敢以此而承之也。況今讎賊壓
境，兇謀叵測，禍機將發，莫保朝夕，策應庶務，日急一日，而規畫可否，不許裁處，深恐軍國重事，坐失機會，終至於無可爲者，豈不大可懼哉？殿下爲今日計，只在於薪膽刻厲，圖恢再造，以自獻于先王，而奈何過爲貶損，每下未安之敎？王言一出，擧國(扁)〔徧〕(該)〔駭〕。臣等，豈料以殿下聖明，有此擧措於遑遑汲汲之時也？若牢執意見，必欲行之而後已，則臣等抑恐殿下之所謂欽遵皇命者，適足爲違越之歸耳。伏願聖明，更加三思，亟收成命，以答生民之望，不勝幸甚。
上曰：“聖旨旣下，但當欽遵。此大義所關，豈可有他議？”
○大臣以下五啓，上曰：“雖極言之，不可爲之事，爲之乎？”
子／醫家／御定佩文齋廣群芳譜／天時譜　卷一至卷六／春　卷一至卷三／卷一　春／集藻／七言絶句(P.31-1)..[文淵閣四庫全書本]
〔七言絶句〕
〈御製春日〉佳氣山川浃地行物随節𠉀變初晴雪消樹底花爭𤼲冰泮池頭草欲生　〈春晴舟中作〉野水漫漫野岸長幾行嫩柳𢃄斜陽不知春色来多少但覺飛花處處香
〔増〕唐岑参〈山房春事〉風恬日暖蕩春光戯蝶遊蜂亂入房數枝門栁低衣桁一片山花落筆牀　王維〈遊春詞〉
經過栁陌與桃溪尋逐春光著處迷鳥度時時衝絮起花繁滚滚壓枝低　韋應物〈春思〉野花如雪繞江城坐見年芳憶帝京閶闔曉開凝碧樹曽陪鵷鷺聽流鶯　錢起〈春郊〉水透冰渠漸有聲氣融煙霧晚来明東風好作陽和使逢草逢花報𤼲生　盧綸〈曲江春望〉菖蒲翻葉栁交枝暗上蓮舟鳥不知更到無花最深處玉樓金殿影参差　〈翫春因寄馮衛二補闕戲呈李益〉掖垣春色自天来紅藥當堦次第開萱草叢叢爾何物等閒穿
破緑莓苔　韓愈〈曲江春遊寄白二十二舎人〉漠漠輕隂晚自開青天白日映樓臺曲江水滿花千樹有底忙時不肯来　白居易〈晩春〉晝静簾踈燕語頻䨇䨇闘雀動堦塵柴扉日暮随風掩落盡閒花不見人　元稹〈與吴侍郎春遊〉蒼龍闕下陪驄馬紫閣峰頭見白雲滿眼流光随日度今朝花落更紛紛　李賀〈南園〉花枝草蔓眼中開小白長紅越女腮可憐日暮嫣香落嫁與春風不用媒　李約〈江南春〉池塘春暖水紋開堤柳𡸁絲間
野梅江上年年芳意早蓬瀛春色逐潮来　羅鄴〈春日題城南韋曲〉韋曲城南錦繡堆千金不惜買花栽誰知豪貴多羈束落盡春紅不見来　韋莊〈春陌〉滿街芳草卓香車仙子門前白日斜腸斷東風各回首一枝春雪凍梅花　王周〈問春〉遊絲𡸁幄雨依依枝上紅香片片飛把酒問春因底意為誰来後為誰歸　〈春荅〉花枝千萬趁春開三月䦨珊即自回剰向東園種桃李明年依舊為君来　劉𠔥〈春遊〉栁成金穗草如茵載酒尋花共
賞春先入醉鄉君莫問十年風景在三秦　宋𡨥準〈春晝偶書〉白晝偶成芳草夢起来幽興有新詩風簾不動黄鸝語坐見庭花日影移　趙抃〈賞春亭〉滂葩浩豓滿亭隈當席芳樽醉看来始信君恩不私物亂山窮處亦花開　歐陽修〈豐樂亭遊春〉綠樹交加山鳥啼晴嵐蕩漾落花飛鳥歌花落太守醉明日酒醒春已歸　春雲澹澹日輝輝草惹行襟絮拂衣行到亭西逢太守籃輿酩酊挿花歸　紅𣗳青山日欲斜長郊草色綠無涯遊
人不管春将老来往亭前蹋落花　王珪〈宮詞〉麗日祥煙鎖禁林櫻桃初熟杏成隂年年翠輦来遊幸花落春宫一寸深　王安石〈春風〉春風栁緑如繅晴日蒸紅出小桃池暖水香魚沒處一環清浪湧亭臯　秦觀〈春日〉黄金䔩䔩滿垂楊尚有春寒到畫堂酒力漸消歌扇怯入簾飛雪𢃄梅香　崔鷃〈春日村居〉春草門前已沒靴更無人野人家離離細竹時聞雨淡淡疎簾不隔花　王鎡〈叚橋春望〉拾翠車間輦路塵山南山北杜鵑
春誰家庭院東風裏吹出桃花不見人　金元好問〈梁園春〉暖入金溝細浪添津橋楊栁綠纎纎賣花聲動天街逺幾處春風揭繡簾　元薩都剌〈春日偶成〉蹋馬歸来過早春空階已見草如茵東風吹緑青溪栁馬上輕寒不著人　馬臻〈春日閒居〉茶香庭院一枰棋柳影侵堦日自移因見刺桐花滿樹等閒憶煞故園時　〈西湖春日〉要囑園丁取折枝紅桃白李紫薔薇石函橋畔人煙晩挑得春光一擔歸　〈春日幽居〉淺淺春風尚𢃄寒
日斜香篆半燒殘杏花一樹開如錦怕觸啼鶯不倚䦨　釋石屋〈山居吟〉滿山筍蕨滿園茶一樹紅花間白花大抵四時春最好就中尤好是山家
子／醫家／御定佩文齋廣群芳譜／天時譜　卷一至卷六／春　卷一至卷三／卷一　春／集藻／詞(P.37-2)..[文淵閣四庫全書本]
〔詞〕
〔増〕唐馮延巳〈三臺令〉春色春色依舊青山紫陌日斜
栁暗花蔫醉臥春風少年年少年少行樂直湏及早　王建〈三臺令〉蝴蜨蝴蜨飛上金枝玉葉君前對舞春風百葉桃花樹紅紅樹紅樹燕語鶯啼日暮　宋毛滂〈憶秦娥〉夜夜夜了花朝也連忙指㸃銀瓶索酒𡮢　明朝花落知多少莫把殘紅掃愁人一片花飛減𨚫春　洪适〈生查子〉桃疎蜨惜春栁困鶯銜絮日影簾旌多少閒愁緒　紅綻武陵溪緑暗章臺路春色似行人無意花間住　唐和凝〈春光好〉蘋葉軟杏花明畫船輕䨇浴
鴛鴦出緑汀棹歌聲　春水春風無浪春天半雨半晴紅粉相随南浦晚幾含情　宋張槃〈浣溪沙〉習習輕風破海棠鞦韆移影上廽廊晝長蝴蜨為誰忙　度柳早鶯分暖綠過花小蝶𢃄春香滿庭芳草又斜陽　髙觀國〈菩薩蠻〉春風吹綠湖邉草春光依舊湖邉道玉勒錦障泥少年遊冶時　煙明花似繡且醉旗亭酒斜日照花西歸鴉花外啼　程垓〈菩薩蠻〉畫橋泊泊春江綠行人正在春江曲花潤接平川有人花底眠　東風原自好
只怕催花老安得萬垂楊繋教春日長　周密〈謁金門〉芳事晩數㸃杏鈿香淺惻惻輕寒風翦翦錦屏春夢逺　穉栁拖煙嬌軟花影暗藏深院初試輕衫并畫扇牡丹紅未展　李之儀〈好事近〉春到雨初晴正在小樓時節栁眼向人微笑傍䦨干堪折　暮山濃淡瑣煙霏梅杏半明滅玉斚莫辭沉醉判歸時斜月　唐歐陽炯〈清平樂〉春来階砌春雨如絲細春徑滿飄紅杏蔕春燕舞随風勢　春幡細縷春繒春閨一㸃春燈自是春心撩
亂非𨵿春夢無憑　宋王安國〈清平樂〉留春不住費𥁞鶯兒語滿地殘紅宫錦汚昨夜南園風雨　小憐初上琵琶曉来思繞天涯不肯畫堂朱戸春風自在楊花　王安中〈清平樂〉花時微雨未減春分數占取簾疎花密處把酒聽歌金縷　斜風輕度濃香閒情正與春長向晩紅燈入坐𡮢新青杏随觴　盧祖臯〈西江月〉燕掠晴絲裊裊魚吹水葉𥻘𥻘禁街微雨灑芳塵寒食清明相近　謾著宫羅試暖閒呼社酒酬春晚風簾幕悄無人
二十四番花信　毛滂〈西江月〉煙雨半藏楊柳風花初著桃花玉人細細酌流霞醉裏将春留下　柳外鴛鴦作伴花邉蝴蝶為家醉翁醉也且由他月在栁橋花下　周密〈西江月〉波影暖浮玉甃柳隂深鎖金鋪湘桃花褪燕調雛又是一番春暮　碧桂情深鳯怨雲屏夢淺鶯呼繡𥦗人倦冷薫爐簾影揺揺亭午　吴潜〈南柯子〉池水凝新碧欄花駐老紅有人獨倚橋東手把一枝楊桞繫春風　鵲伴遊絲堕蜂黏落蕊空秋千庭院小簾
櫳多少閒情閒緒雨聲中　楊无咎〈於中好〉墻頭艶杏花初試繞珍叢細挼紅蕊欲知占盡春明媚悄無意看桃李　持杯準擬花間醉一葉兩葉飛墮晚来旋旋深無地更聽得東風起　毛滂〈蹋莎行〉階影紅遲柳苞黄徧纎雲弄日隂晴半重簾不捲篆香横小花初破春叢淺　鳳繡猶重鴨爐長暖屛山翠入江南逺醉輕夢短枕閒欹綠𥦗窈窕風光轉　元何可視〈蝶戀花〉金井啼鴉深院曉颺盡東風柳絮吹難了燕子多情相識早杏
梁依舊䨇䨇到　一縷沉煙簾幕悄滿眼飛花祗攪人懷抱十二玉樓春樹杪天涯不斷青青草　宋俞國寳〈風入松〉一春長費買花錢日日醉湖邉玉驄慣識西湖路驕嘶沽酒樓前紅杏香中歌舞緑楊影裏秋千　暖風十里麗人天花壓髩雲偏畫船載得春歸去餘情付湖水湖煙明日重扶殘醉来㝷陌上花鈿　栁永〈木蘭花慢〉坼桐花爛熳乍疎雨洗清明正豔杏燒林緗桃繡野芳景如屛傾城盡尋勝賞驟雕鞍紺𨏥出郊坰風
暖繁絃脆管萬家競奏新聲　盈盈闘草蹋青人艶冶逓逢迎向路旁徃往遺簮墜珥珠翠縱横歡情對佳麗地任金罍罄竭玉山傾𨚫明朝永日畫堂一枕春酲　黄機〈喜遷鶯〉平湖百畆種滿湖蓮葉繞堤楊栁冉冉波光輝輝煙影空翠濕霑襟䄂静惬鄰雞啼午暖逼沙鷗眠晝西園路更紅塵不斷蝶酣蜂痩　知否堪畫處野薺蕪菁罥地鋪茵繡桃李隂邉桑麻叢裏斜矗酒帘誇酒竹寺小依山趾茅店平窺津口春又晚正香風有
客倚䦨搔首
子／醫家／御定佩文齋廣群芳譜／花譜　卷二十二至卷五十三／卷三十八　木蘭等／辛夷／集藻／七言古詩(P.9-2)..[文淵閣四庫全書本]
［七言古詩］
〔增〕唐韓愈〈感春〉辛夷花房忽全開將衰正盛須頻来清晨輝輝燭霞日薄暮耿耿和烟埃朝明夕暗已足歎况乃滿地成摧頽迎繁送謝別有意誰𡧓留念少環廻
〔原〕元稹〈辛夷花問韓員外〉問君辛夷花君言
已斑駁不畏辛夷不爛開顧我筋骸官束縛縛遣推囚名御史狼籍囚徒滿田地明日不推緣國忌依然不得花前醉韓員外家好辛夷開時乞取三兩枝折枝為贈君莫惜縱君不折風亦吹
〔增〕明朱曰藩〈辛夷花曲〉昨日辛夷開今日辛夷落辛夷花房髙刺天却共芙蓉亂紅萼小山桂樹猶連卷五湖荷花空綽約連卷綽約宜秋日端居獨養徵君疾髙枝朶朶艶木蓮密葉層層賽盧橘山鬼已見駕香車文人應是夢綵筆辛夷辛夷何
離竒照水偏宜姑射姿蕭晨東海霞光爛𤣥夜西園露氣滋檀心倒卷情無限玉面低囘力不支見説東都便露坐惟應御史殢風吹此花愛逐東風暖故人逸韻嵇中散山陽聞有合歡齋石湖亦築辛夷館嫋嫋巖櫳碧樹圓紛紛磵户香花滿塢裏王孫舊路長卷中裴廸新詩短新詩已舊不堪聞江南荒館隔秋雲多情不改年年色千古芳心持贈君
子／醫家／御定佩文齋廣群芳譜／花譜　卷二十二至卷五十三／卷四十七　百合花等／鳯仙／集藻／詩散句(P.8-2)..[文淵閣四庫全書本]
〔詩散句〕
〔原〕宋劉敞緑葉紛映階紅芳爛盈眼輝輝丹穴禽矯矯翅翎展　張耒金鳯乃婢妾紅紫徒相鮮
〔増〕明劉基庭前金鳯花向晩爭嫵𡡾
〔原〕宋僧北澗飛花
只合秦樓去莫與金釵壓翠蟬　元楊維楨夜搗守宫金鳯蘂十尖盡換紅鴉嘴　明徐階金鳯花開色最鮮佳人染得指頭丹　金盤和露搗仙葩解使纖纖玉有瑕
子／醫家／御定佩文齋廣群芳譜／花譜　卷二十二至卷五十三／卷五十二　雞冠等／水仙／集藻／七言絶句(P.19-2)..[文淵閣四庫全書本]
〔七言絶句〕
〈御製見案頭水仙花偶作二首〉翠帔緗冠白玉珈清姿終不汙泥沙騷人空自吟芳芷未識凌波第一花　冰雪為肌玉鍊顔亭亭如立藐姑山羣花只在軒𥦗外那得移来几案間
〔増〕宋陳摶〈詠水仙花〉湘君遺恨付雲来雖墮塵埃不染埃疑是漢家𣹢徳殿金芝相伴玉芝開　劉攽〈水仙花〉
早扵桃李晩扵梅冰雪肌膚姑射来明月寒霜中夜静素娥青女共徘徊　黄庭堅〈共郡送水仙花并二大本〉折送東園粟玉花併移香本到寒家何時持上玉宸殿乞與官梅定等差　劉邦〈直送水仙花〉得水能仙天與竒寒香寂寞動冰肌仙風道骨今誰有淡掃蛾眉篸一枝　錢塘昔聞水仙廟荊州今見水仙花暗香靚色撩詩句宜在林逋處士家　〈次韻中玉水仙花二首〉借水開花自一竒水沉為骨玉為肌暗香已壓荼䕷倒只此
寒梅無好枝　淤泥已作白蓮藕糞壌能開黄玉花可惜國香天不管随縁流落野人家　張耒〈賦水仙花〉宫樣鵞黄緑帶垂中州未省見仙姿只疑湘水綃機女来伴清秋宋玉悲　范成大〈次韻龔養正送水仙花〉色界香塵付八還正觀不起况邪觀花前猶有詩情在還作凌波歩月看　楊萬里〈水仙花〉江妃虛𨚫蘂珠宫銀漢仙人謫此中偶趁月明波上戲一身冰雪舞東風　額間拂煞御袍黄衣上偷將月姊香待倩春風作媒妁西
湖嫁與水仙王　張孝祥〈和人詠水仙花二首〉瘴土風煙那有此只疑姑射是前身仙風道骨難消得付與霜臺衣繡人　浄色只應撩處士國香今不落民家江城望㫁春消息故遣詩人詠此花　朱子〈用子服韻謝水仙花〉水中仙子来何處翠袖黄冠白玉英報道幽人被渠惱著詩送與老難兄　姜特立〈水仙〉六出玉盤金屈巵青瑶叢裏出花枝清香自信髙羣品故與江梅相並時　徐似道〈水仙花二首〉天然初不事鉛華此是無塵
有韻花翠帶詎容縈俗客金杯只合勸詩家　林下清風自一家稍親梅竹近蘭芽只縁羞與凡花伍移植名園不肯花　㳺寒巖〈水仙花二首〉金玉其相一兩花遐心空為爾興嗟山礬不用来修敬只許江梅共一家　黄琮白璧綴幽花珍重髙人為嘆嗟織女横河溪月堕杯盤狼籍水仙家　来氏〈水仙花二首〉瑶池来宴老仙家醉倒風流萼緑華白玉㫁笄金暈頂幻成癡絶女兒花　花盟平日不曾寒六月曝根髙處安待得秋殘親
手種萬姬圍繞雪中看　元張伯淳〈題趙子固水仙圖〉裙長帶裊寒偏耐玉質金相宻更竒見畫如花花似畫西興渡口晩晴時　陳旅〈題水仙花圖〉莫信陳王賦洛神凌波那得更生塵水香露影空清處留得當年解珮人　袁士元〈水仙〉醉欄月落金杯側舞倦風翻翠袖長相對了無塵俗態麻姑曽約過潯陽　姚文奐〈題虞瑞巖描水仙花〉離思如雲賦洛神花容婀娜玉生春凌波韈冷香䰟逺環珮珊珊月色新
〔原〕倪瓉〈水仙花〉曉夢
盈盈湘水春翠虯白鳯照江濵香䰟莫逐冷風散擬學黄初賦洛神
〔増〕丁鶴年〈水仙花二首〉湘雲冉冉月依依翠袖霓裳作隊歸怪底香風吹不㫁水晶宫裏宴江妃　影娥池上曉凉多羅襪生塵水不波一夜碧雲凝作夢醒来無奈月明何　明李東陽〈題水仙〉澹墨輕和玉露香水中仙子素衣裳風鬟霧髩無纒束不是人間富貴妝
〔原〕文徴眀〈水仙〉羅帶無風翠自流晩寒微軃玉搔頭九疑不見蒼梧逺憐取湘江一片愁
〔増〕杜大
中〈水仙二首〉玉貌盈盈翠帶輕凌波微𡵯不生塵風流誰是陳思客想像當年洛水人　靈雨濛濛幻態輕驚魂想像逝懐傾願將玉珮遙相逐脱骨逍遥水上人　張新〈水仙花〉玉質金相翠帶圍霜華月色共輝輝江妃方欲凌波去漢女初從解珮歸　孫齊之〈水仙花〉碧江香和楚雲飛銷盡冰心粉色微乍向月中看素影𨚫疑波上歩𩄇妃　鍾惺〈暮春水仙花〉偶向殘冬遇洛神孤情只道立先春今從九月過三月疑是前身與後身
物值同時妒亦宜梅花今見子離離相逢洞口千紅裏素影當前君不知　萬花如燄柳如煙常恐冰綃畏不前曽在水邉衣不濕可知入火不能然　毎笑梅花太畏喧一身自許厯寒温春風特念冰霜後邀與春花共慰存
子／醫家／御定佩文齋廣群芳譜／竹譜　卷八十二至卷八十六／卷八十五　竹四／集藻／七言律詩(P.1-1)..[文淵閣四庫全書本]
欽定四庫全書
御定佩文齋廣羣芳譜卷八十五
竹譜
竹譜四
〔集藻〕
〔七言律詩〕
〔増〕唐崔涯〈竹〉領得溪風不放廻傍窓緣砌遍庭栽行招野客為鄰住看引山禽入郭來幽院獨驚秋氣早小門深向緑隂開誰憐翠色兼寒影静落茶甌與酒杯　令狐楚〈郡齋左偏栽竹百餘竿炎凉已周
青翠不改而為墻垣所蔽有乖愛賞假日命去齋居之東墻由是俯臨軒堦低映帷戸日夕相對頗有翛然之趣〉齋居栽竹北窓邊素壁新開映碧鮮青藹近當行藥處緑隂深到卧帷前風驚曉葉如聞雨月過春枝似帶烟老子憶山心暫緩退公閑坐對嬋娟　劉禹錫〈和宣武令狐相公郡齋對新竹〉新竹翛翛韻曉風隔窓依砌尚䝉籠數間素壁初開後一片清光入坐中欹枕閒看知自適含毫朗詠與誰同此君若欲長相見政事堂東
有舊叢　李紳〈南庭竹〉東南舊羙凌霜操五月凝隂入坐寒烟惹翠梢含玉露粉開春籜聳琅玕莫令戲馬童兒見試引為龍道士看知爾結根香實在鳳凰終擬下雲端　楊巨源〈和令狐舍人酬峯上人題山欄孤竹〉滿院冰姿粉籜殘一莖青翠近簾端離叢自欲親香火抱節何妨共嵗寒能讓繁聲任真籟解將孤影對芳蘭范雲許訪西林寺枝葉須和彩鳳看　李逺隣〈人自金仙觀移竹〉移居新竹已堪看斸破莓苔得㡬竿圓節不教
傷粉籜低枝猶擬拂霜壇墻頭枝壓和烟緑枕上風来送夜寒第一莫教漁父見且從蕭颯滿朱欄　方干〈越州使院竹〉莫見凌雲飄粉籜須知礙石作盤根細看枝上蟬吟處猶是筍時蟲蝕痕月送緑隂斜上砌露凝寒色濕遮門列仙終日逍遥地鳥雀潛來不敢喧　〈題新竹〉青苔斸破植貞堅細碧竿排鬱眼鮮小鳳凰聲吹嫩葉短蛟龍尾褭輕烟節環膩色端勻粉根拔秋光暗長鞭怪得入門肌骨冷綴風黏月滿庭前　〈羅鄴竹〉翠葉
纔分細細枝清隂猶未上堦墀蕙蘭雖許相依日桃李還應笑後時抱節不為霜霰改成林終與鳳凰期渭濱若更徵賢相好作漁竿繫釣絲　薛能〈新竹〉桞營茅土倦麤材因向山家乞翠栽清露便教終夜滴好風疑是故園来欄邊匠去朱猶溼溉後蟲浮穴暗開他日㑹應威鳳至莫辭公府受塵埃　秦韜玉〈題竹〉削玉森森幽思清阮家髙興尚分眀捲簾隂薄漏山色欹枕韻寒宜雨聲斜對酒缸偏覺好靜籠棊局最多情𨚫驚九陌輪
蹄外獨有溪烟數十莖
〔原〕鄭谷〈竹〉宜烟宜雨又宜風拂水藏村復間松移得蕭騷從逺寺洗来疎淨見前峯侵堦蘚折春芽迸繞逕莎微夏䕃濃無賴杏花多意緒數枝穿翠好相容
〔増〕王貞白〈洗竹〉道院竹繁教畧洗鳴琴酌酒看扶疎不圖結實来䨇鳳且要長竿釣巨魚錦籜裁冠添散逸玉芽修饌稱清虛有時記得三天事自向琅玕節下書　殷文圭〈題友人庭竹〉叢篁蕭瑟拂清隂貴地栽成碧玉林盡待花開添鳳食可憐風擊伏
龍吟鈿竿離立霜文靜錦籜飄零粉節深何事子猷偏寄賞此君心似主人心　李中〈詠竹〉森森移得自山莊植向空庭野興長便有好風来枕簟更無閒夢到瀟湘䕃来砌蘚經疎雨引下溪禽帶夕陽閒約羽人同賞處安排碁局就清凉　徐夤〈詠竹〉翠染琅玕粉漸開東南移得㑹稽栽游絲挂處漁竿去緑水夾時龍影来風觸有聲含六律露沾如洗絶浮埃王猷舊宅無人到抱𨚫清隂葢緑苔　劉兼〈新竹〉近窓臥砌兩三叢佐靜添幽
别有功影鏤碎金初透月聲敲寒玉乍揺風無憑費叟烟波碧莫信湘妃淚㸃紅自是子猷偏愛爾虚心髙節雪霜中　宋韓琦〈次韻和方謹言郎中再觀省中手植竹〉翠影參差漸拂堦清郎曽此占竒栽辭君昔為蓴羮去戀爾今同菊徑来玉聳勁枝欺暮雪繡殘文籜委寒苔虚心髙節依然在幾見繁英落又開　梅堯臣〈和新栽竹〉斸破烟叢帶筍移映軒臨檻特為宜龍孫已見多竒節鳳實新生入翠枝不向阮家林下集還思渭北水
邊窺一花一草公休詠慣作蘭臺侍從詩　孔武仲〈惜竹詩并引〉東齋有竹數竿翠蔚可喜其傍衆筍附生漫益深茂最後出者尤若竒特無不應意解籜未盡而為老兵手折之悲夫以干雲蔽日之勢而摧於窓戸之下以凌霜冐雪之姿而失於俄頃之間環歩往来悽愴良久不能忘情因寓之以詩老蘚墻隂夕照間何人折我翠琅玕即之緑葉隨塵化猶有低枝帶露殘不放雲梢侵霰雪因嗟世故足波瀾故園未乏篔簹品十頃繁隂
六月寒　王安石〈華蔵院此君𠅘詠竹〉一徑森然四座凉殘隂餘韻去何長人憐直節生来瘦自許髙材老更剛曽與蒿藜同雨露終隨松栢到冰霜煩君惜取根株在欲乞伶倫學鳳凰　蘇軾〈次韻劉貢父西省種竹〉要知西掖承平事記取劉郎種竹初舊徳終呼名字外後生誰續笑談餘成隂障日行當見取筍供庖計已疎白首林間望天上平安待報故人書　〈孤山竹閣〉海山兠率兩茫然古寺無人竹滿軒白鶴不留歸後語蒼龍猶
是種時孫兩叢恰似蕭郎筆千畝空懐渭上村欲把新詩問遺像病維摩詰更無言　蘇轍〈寄題陳憲郎中竹軒〉家有修篁緑滿軒趨庭詩禮舊忘言凌霜自得良朋友過雨時添好子孫試翦輕筠扶健歩旋收凉葉煑清樽風流共道勝桑梓鄰里何妨種百根　〈次韻劉貢父西掖種竹〉竹迷誰定知迷否趁取滂沲好雨初栽向鳳池吹律處斸從芸閣殺青餘迎風一笑朝回早弄月相差直宿疎應怪籍咸林下客相看不飲作除書　曽鞏
〈南軒竹〉密竹娟娟數十莖旱天蕭灑有髙情風吹已送煩心醒雨洗還供逺眼清新筍巧穿苔石去碎隂微破粉墻生應須萬物冰霜後来看琅玕色轉眀　黄庭堅〈陳氏園詠竹〉不問主人来看竹小溪風物似家林春供饋婦幾番筍夏與行人百畝隂直氣雖衝雲漢上髙材終恐斧斤尋截竿可比北溟釣欲贈溪翁誰姓任　韓駒〈次韻何文縝種竹〉杜陵窮老覓榿栽不似何郎種笛材三徑莫憂荒草合一樽如與故人開未堪急雨枝枝
打便有幽禽日日来坐誦東坡食無肉詩腸日午轉饑雷　陸游〈東湖新竹〉插棘編籬謹䕶持養成寒碧映淪漪清風掠地秋先到赤日行天午不知解籜時聞聲簌簌放梢初見葉離離官閒我欲頻来此枕簟仍教到處隨　楊萬里〈新竹〉青士何年入大荒羽儀禁省立如墻錦綳半脫娟娟玉粉節新塗拂拂霜帶雨小酣三日後出墻忽喜一梢長今年秋閏防多暑剰借先生格外凉　劉克莊〈種竹〉借居未定先栽竹為愛疎聲與薄隂一
日暫無能鄙吝數竿雖少亦蕭森窓間對了添詩料郭外移来費俸金自笑眀年何處在虚簷風至且披襟　岳珂〈詠小園䨇竹〉錦綳玉立紀䨇清瑞牒千年重得名龍竹髙標儼元致熊湘素節凜皇英質同隴麥兩岐秀竒並庭柯連理榮𨚫羡此君尤特立虚心直道不孤生　金李獻〈能丹陽觀竹宮中移賜〉素士如林侍紫清紫清新許住蓬瀛娟娟粉節霜勻出矗矗烟梢玉削成福地根莖䝉化育中天雨露借恩榮緑章封事朝来奏又
聽風前彩鳳鳴
〔原〕郭長倩〈義師院叢竹〉南軒移植自西壇瘐玉𠅘𠅘十數竿得法未應輸老柏植根兼得近幽蘭雖無穠艶包春色自許貞心老嵗寒百草千花盡零落請君来向此中看
〔増〕毛端卿〈題崞縣郝子玉此君軒〉桂林名姓一枝新萬竹青青徳有鄰渭上風烟分别𣲖山陽詩酒屬閒人心期已到冰霜窟眼界不知花桞塵萱背從今看輝映嫩香新粉四時春　元白珽〈竹隂〉占斷人間瀟灑地全身水墨畫篔簹非烟非霧一林
碧似雨似晴三徑凉翠袖佳人黯空谷白鬚道士𨼆南塘數竿醉日君須記移向西軒補夕陽　宋旡如鏡〈伐竹架過墻蒲萄斷竹插地復生枝葉無住序曰瑞竹余以詩贈之〉為引寒藤延晚翠試栽碧玉動秋根鳳梢依舊生虚籟龍籜相將添逺孫林月過庭窺斷影茶烟潤色到啼痕陽休麗藻題還徧貝葉應多此處繙　成廷珪〈題崔原亨竹深處並序〉余家有竹數竿人號之居竹軒原亨城西時則有竹亦數竿人號之竹深處余與崔
君通家来往所好相同故及之居竹軒中也自寛不愁無地著琅玕文公胸次空千畝李侗門前只一竿天與老夫醫惡俗日憑童子報平安崔家别墅尤髙致遲子歸来守嵗寒　貢性之〈雪竹山房〉此君節操獨凌寒冰雪叢中更耐看簾幙影迷金瑣碎珮環聲動玉䦨干只疑𤣥圃翻瓊樹錯訝瑤臺舞素鸞白戰㡬時能著我萬竿深處一憑欄　倪瓚〈居竹軒〉翠竹如雲江水春結茅依竹住江濱階前迸筍從侵逕雨後垂隂欲覆鄰映葉
黄鸝還自語傍人白鶴亦能馴遙知靜者忘聲色滿屋清風未覺貧　眀髙啟〈新篁〉南池雨後見新篁裊裊烟梢漸出墻風度亂翻交籜響露垂微挹粉痕香簾前嫩色初含暝琴畔疎隂已送凉野飯休燒林下筍留添碧玉嫩竿長　李東陽〈雨中種竹〉石欄沙路雨聲乾為欠蕭蕭一兩竿深𢃄土膏從地底暝移茅屋過江干方於辰日依時種影待晴天拂翠看試倚蓬窓聽疎密布袍沾盡不知寒　吳寛〈竹〉種處能招鳳鳥来月眀清影拂
書堆筍鞭遇石猶斜出花米逢春莫亂開此物似賢今合薦吾宗醫俗舊曽栽若從後圃論髙節棃白桃紅孰取材
〔原〕文徵眀〈竹〉分得𠅘𠅘緑玉枝雨餘生意滿階墀凌霄已展疎疎葉䕶粉聊營短短籬肎信移来真是醉不愁俗在未能醫人間此夜頻前席凉月虚窓更自宜　申時行〈竹粉〉浮筠忽自散琳琅解籜依然抱雪霜應是鳳苞揚素彩非關蝶翅膩瓊芳鉛華半染湘妃淚玉筍微含漢署香不見侍中頻拭面曉来新雨沐蒼筤
鄧雲霄〈竹粉〉萬竿晴拂渭川烟解籜瓊枝自皛然湘水裙揺珠珮冷葛陂雲䕶玉龍眠看来翻恨何郎妬栽處應將漢署連六月林間猶帶雪可留清韻待羣賢　于若瀛〈竹粉〉新抽翠篠碧於妝皜質輝輝抱節長操幹未須逢越女解苞疑是試何郎痕銷乍染三湘淚素積猶疑五月霜僕射盤中勞記事未裁斑管已含光
經／四書／讀四書大全說／卷六　論語　三／衞靈公篇／九(P.432)
九
朱子既云「常若有見」，又云「不成是有一塊物事，光輝輝在那裏」。既無物可見，則「常若有見」者又何見耶？潛室云「令自家實有者個道理鎮在眼前」。夫其曰「自家實有」，則在中之謂矣。在中者，其可使在眼前乎？此與人不能自見其臟腑一理。
書曰：「顧諟天之明命。」天之為命，雖行於無聲無臭之中，而凡民物之化，治亂之幾，則未嘗不麗於形色，故言「常目在之」可也。自家所有之理，固將不假於物，而何以可使在目前耶？
此說既非，則當但云「念之 念不忘」，如朱子所謂「言必欲其忠信，行必欲其篤敬」可耳。乃欲者志願也，未能如此而欲之也。凡人之所欲者，非其即能見者也。其或見而後欲者，則見無權而欲乃有功。乃熟繹經文，必如此見之而後能行，則不但以欲為功，而得力
在見矣，已能忠信篤敬而見為加密也。是則以「必欲」為「常見」，義亦疎矣。
既非有諸內者之可見，又非但常欲之不忘而即得云見，宜夫求其實而不得，必將以為有一光輝輝物事在面前矣。此又釋氏「處處逢渠」之邪說，非聖教也。
夫所謂見者，見夫忠信篤敬也。此四者，與仁義禮知之固有於己者不侔。仁實有仁，不待有不仁者而後顯其仁；義、禮、知之不待不義、無禮、不知之相形而顯其有也，亦然。若夫忠，則待有不忠而後顯其忠，信與篤敬亦無不然者。是故仁義禮知，不以用之不顯而體亦隱。若夫忠信篤敬者，則必待言行而後有，且無不忠而即已忠，無不敬而即已敬，非別有體也。若仁，則無不仁未便是仁。是則欲於其未言、未行之際而在前在衡，實無物之可見也。
無物可見而「常若有見」，此不容不疑已。乃其必有可見者，則以忠信篤敬者，合乎人與事以生者也，是己與天下相為貫通之幾也。故忠信篤敬無體，而言行有體。即未言而有其可言之體，未行而有其可行之體，故言行之體無閒斷。夫未言而有言之體，未行而有行之體者，言行之體隱而人與事之受吾言行之體者不隱也。無體者不可見，而有體者可見。體隱者有時不見，而不隱者無時而不可見。
經／四書／讀四書大全說／卷七　論語　四／季氏篇／一一(P.457)
一一
曰「知之」、曰「學之」，「之」字所指，不當有異。然則以「知之」「之」字指此理而言，謂洞見本源，該括萬理，則夫「困而學之」者，亦豈盡天下之理，全體、大用，一學焉而無遺乎？學此者以漸，則知此者亦何得獨為頓也？
史記稱黃帝「生而能言，幼而徇齊，長而敦敏」，其說出於內經。內經者，固周、秦之際精於醫者之贗作耳。史氏據之以為實，誕矣。且云「幼而徇齊」，則亦徇齊焉耳；「長而敦敏」，則亦敦敏焉耳；豈無所不知，而一如聰明睿知達天德者之極至哉！至云「生而能言」，則亦佛氏「墮地能言，唯吾獨尊」之猥說也。
夫人之所以異於禽獸者，以其知覺之有漸，寂然不動，待感而通也。若禽之初出於鷇，獸之初墜於胎，其啄齕之能，趨避之智，啁啾求母，呴噳相呼，及其長而無以過。使有人焉，生而能言，則亦智侔雛麑，而為不祥之尤矣。是何也？禽獸有天明而無己明，去天近，而其明較現。人則有天道命而抑有人道性，去天道遠，而人道始持權也。
耳有聰，目有明，心思有睿知，入天下之聲色而研其理者，人之道也。聰必歷於聲而始辨，明必擇於色而始晰，心出思而得之，不思則不得也。豈驀然有聞，瞥然有見，心不待思，洞洞輝輝，如螢乍曜之得為生知哉！果爾，則天下之生知，無若禽獸。故羔雛之能親其母，不可謂之孝，唯其天光乍露，而於己無得也。今乃曰生而知之者，不待學而能，是羔雛賢於野人，而野人賢於君子矣。
叢書２／歲時習俗資料彙編／新增月日紀古／卷之二上／二月卷上附春社／春社(P.626)..[清順治宛委山堂勘重較說郛本]
沈遼踏盤曲湘水東西踏盤去青煙白霧將軍樹社中飲酒不要錢樂神打起長腰鼓女兒帶環着縵布歡笑作郎神作主明年二月近社時載酒牽牛看父母
沈貞社公辭月維仲兮日維剛肅齋宮兮神所藏靈輝輝兮垂佩儼飛馭兮高蓋降靈雨兮來斯右有翁兮左有妃悵嘉期兮難又羌永嘆兮陳辭靈修修兮不語逝翩翩兮歸去
叢書２／歲時習俗資料彙編／新增月日紀古／卷之三上／三月卷上附寒食／清明(P.909)..[清順治宛委山堂勘重較說郛本]
韓濬前題朱騎傳紅燭天厨賜近臣火隨黃道見煙遶白榆新榮耀分他曰恩光共此辰更調金鼎膳還暖玉堂人灼灼千門曉輝輝萬井春應憐螢聚夜瞻望及東隣
鄭轅前題改火清明後優恩賜近臣漏殘丹禁晚燧發白榆新瑞彩來雙闕神光照四隣氣回侯第暖烟散帝城春利用調羹鼎餘暉燭縉紳皇明如照隱願
及聚螢人
叢書２／歲時習俗資料彙編／新增月日紀古／卷之七上／七月卷上／初七日(P.2406)..[清順治宛委山堂勘重較說郛本]
四民月令七月七日曝經書設酒脯時果散香粉於筵上祈請於河鼓織女言此二星神當會守夜者咸懷私願或云見天漢中有奕奕正白氣如地河之波輝輝有光曜五色以此為徵應見者便拜乞願三年乃得
問禮俗或問董勛曰七月七日為良日飲食不同於古何也答曰七月黍熟七日為陽數故以麋為珍今
北人惟設湯餅無復有麋矣
史／正史／清史稿／志　凡一百三十五卷／卷九十八　志七十三／樂五　樂章三／筵宴／嘉慶元年太上皇帝三大節筵宴三章(P.2876)..[底本：關外二次本]
嘉慶元年，太上皇帝三大節筵宴三章　進饌，中和清樂；進茶、進酒，丹陛清樂
進饌莢衍箕疇之章　莢衍箕疇，春滿瀛洲，六甲慶重周。功德誰儔！位祿兼名壽，並包帝道王猷。十全建極八徵念，五福居長百祿遒。駕蒼周，軼赤劉，共臚萬萬添籌。一解敬維作所酬高厚，圜壇冬至齋宮就。方壇夏至明禋奏，祈年雩祭均循候。加玉表精忱，縮鬯通聲臭，珠囊氣協神祇祐。二解遵守寶籙，朝朝誦大猷，萬乘謁珠丘，冠服貽謀，弓矢貽謀。盛京賦，賦鴻庥，霞綳燃處明如晝。紀恩堂，堂構綢繆。習騎射，御驊騮，歲歲木蘭蒐狩。三解宵衣問夜傳清漏，瑤殿上，勤政名留。不待雞人報曉籌，燃絳蠟，答詞頭。四解睿慮充周，後樂先憂，茅檐蔀屋蓋藏謀。不惜金鏐，蠲租賜復登仁壽，茨梁在野羅漿酒。吉亥親耕勤早耰，雨暘驛遞馳封奏，沃壤年年報有秋。五解包羅星宿，御丹毫，文成萬首。味腴餐秀，有數萬餘篇摛錦繡，丹黃四庫皆經奏。更臨雍宣講，璧水環橋欣覯。禮成釋菜，又看典茂鴻都，石經鐫就。六解二十矢，天弧彀，廣運南朔東西，威棱處處周。拓疆二萬，亥步全收。遐陬襁負投，歸降歸順，更兼廓喀鯤番一候。七解仁壽貞符同輻輳。十一世，金枝秀。聯珠合璧，月將
日就。二千里黃河清潄，仙蝶呈祥晴雪後。慶昌期，中天候，重逢重遘。八解玉燭金甌，天行一日一周。孜孜惟日耄期猶，自強不息符乾九。膺篤祜，璿莢珠籌，子帝承歡千萬壽。趨辭
進茶玉燭調元之章　玉燭調元，日彩旭曈曨，正聯珠合璧慶重逢。星輝雲爛藹和風，角亢吐三耀辰居拱。春意盎，瑞光融，看萬年枝更動，萬年觴奉，添籌積算乾綱總，一家堯舜貞符共。繞陛雲煙擁，壽介衢尊，恩流寶甕。一解主敬宸衷，後天而奉，紀元周甲蘿圖鞏。隆授受，養尊崇，積京垓，臣民頌，萬禩慶延洪。如日方中，麗桐軒，輝松棟。二解瓜瓞綿綿，椒衍金枝重，五福名堂萬福同。瑤牒書石眾瑞徵，麟趾慶恆鍾，繩繩繼繼，疊見祥雲擁。祝來晜，奕禩荷蒼穹。三解武於鑠，十全同頌，文丕煥，四德俱隆，箕疇錫福福來崇。皇極慶，道泰時雍。四解恩牓制科，先中慶遭逢，杏花春雨桂秋風。澤龐洪，年逾耆耋觀光踊，遠超五老首曹松。首曹松，七旬以外成均貢。五解會耆英，三千眾，奏鈞天廣樂同雲夢。甘膏渥，湛露濃，十年方舉燕方瞳，鳩飾許攜筇。六解藏富三農，八蠲常貢，偏隅薄歉停輸供。問暘雨，罷租庸，樂京坻，勤耕種，鼓腹共融融。寰宇綏豐，舞康衢，賡豳頌。七解就日瞻雲九宇同，占風協律集球共，嶽修川效朝正眾。拓輿圖，河玉山蔥，里逾二萬入堯封。奉車書，玉帛重重。八解昌辰嘉會隆儀重，聽雅樂九成鳴鳳。八極盡承風，九瀛齊獻頌。趨辭
進酒日麗瓊霄之章　日麗瓊霄，春風先盎蓬萊島。樂奏簫韶，天賜徵難老。一解祗承皇道，歡心萬國會三朝。正籌添玉莢，更斗轉珠杓。糺縵縵，袞衣依黼座；爛輝輝，瑤斝奉瓊膏。慶昌辰，重光重潤；仰景運，稽舜稽堯。養隆山海，美軼祁姚。二解奕葉臚歡衍慶饒，詠振振，瑞牒標。瑤林琪樹萬尋高。蘭芽馥郁彤墀繞，幔亭仙樂元音妙。祥光絢鳳條，祥飆暖鳳巢，集雲礽獻壽和風劭。欣舞綵，燦螭坳。三解列清班，鵷鸞翮高。鹽梅一氣調，看肅肅衣冠拜絳旓。北闕開，催曉箭，西山爽，靜鳴梢。斟沆瀣，酌葡萄。四解欣邇英，日轉槐龍清影搖。更集賢，風緩梅花雜絮飄。喜華纓共彯，爐煙暖未消。鳳池頭，仙翰染；鸞掖外，珮聲敲。齊祝頌，聖壽天高。五解更皤皤黃髮飄，玉杖初扶，來聽雲璈。祝萬八昌期鎬燕，列三千吉語衢謠。六解皇州暖，淑氣調，千門萬戶歡聲早。九衢初旭和光繞，東華紅軟雲煙裊。黃圖紫陌總臚歡，萬年枝上鳴春鳥。七解聯三殿，達四郊。緜區帀宇茅檐表，綺塍繡罫農功早，提壺布穀春聲好。兕觥共願獻公堂，衢尊衢室歌鴻造。八解威棱震，德化遙。王會冠裳，海角山椒，長股僬僥。瑤階上，干羽功昭。趨閶闔，拜舞兼歡蹈。帀爻閭，赤帟飄颻。紈牛露犬輸奇寶，兜離僸昧，盡入咸韶。九解玉河縹緲，星海迢遙。占城馴擾，撣國招邀，南掌山高，荷蘭颿飄，卻值元正齊到。慶中天，仰碧霄，路繞銅標，韻叶鸞鑣。占青雲，疊來重譯；趨黃道，共上輕軺。會嘉慶，舞雲翹，南詣北燮祥輝耀。鳧趨魚藻，式燕翔翱。十解軼黃
農，超羲昊，進長生，水玉膏，金鑑常懸帝範高。群欽帝德嶢嶢，煥珠弧，上瑞先昭。泰策乾符，上下交頌，兼容並包。積京垓億兆，霞觴重酌種蟠桃。趨辭
史／正史／清史稿／志　凡一百三十五卷／卷九十八　志七十三／樂五　樂章三／筵宴／乾隆五十年千叟宴三章(P.2888)..[底本：關外二次本]
乾隆五十年，千叟宴三章　進茶、進酒丹陛清樂，進饌中和清樂
進茶壽愷昇平瑞之章　壽愷昇平瑞，慶叶重熙。仰宸躬，行健天儀。乾符象顯泰階期，久於其道唐虞際。超頊俈，軼循蜚，正宵衣旰食。德之純不已，德之純不已。輿圖二萬鴻勛啟，全書三萬奎文麗。允文武，古稀天子。四海羲圖，萬年軒紀。一解燕啟拜舞首宗支，首宗支，公卿牧伯共追隨。歸田人許扶鳩至，扶鳩至，更陪臣海外高麗。更陪臣海外高麗，封翁壽爵上丹墀，並皤皤，皓首龐眉。二解黃鸝練雀群僚底，兜鍪隊帥旅熊羆，濟濟章縫士。
宸躬撫錫遍群黎，老農匠藝，鼓舞軒鼚喜。軒鼚喜，春筵上，萬萬萃期頤。三解溯當年，龍光喜起，到於今，燕翼謀貽。五皇繼述茂前徽，重開燕，重光奠麗。四解尚爵朝廷先尚齒，觥稱兕，千復千人介維祺。樂清時，東膠養老三王治，南山獻頌九如詩。九如詩，引年今日多加禮。五解況天家，諸福備，慶曾元五代同堂喜。桐有蕤，蘭載猗。春風花發萬年枝，瓜瓞衍洪禔。六解福有由基，人惟德致，君王有道嘉祥備。風皞皞，景熙熙，風皞皞，景熙熙。合諸天，環大地，都是吉雲垂。日月無私，普人間，添甲子。普人間，添甲子。七解寶翰天題，元音虞陛，人分一首賡颺義。聯百韻，柏梁詩。聯百韻，柏梁詩。帝庸歌，人七字，金石播英詞。日月無私，普人間，添甲子。普人間，添甲子。八解天人嘉應重華世，問史策，誰能媲美！珥筆慶昌期，稱觴千萬歲。趨辭
進酒紫禁春開之章　紫禁春開，壺天雲靄群仙會。願祝臺萊，春滿三千界。一解春風寰海，紫霞同上萬年杯，仰乾清辰共，正泰運天開。紅瑟瑟，初陽昇若木；白輝輝，晴雪在宮槐。換桃符，千門懸彩。喧爆竹，萬戶轟雷。南弧獻瑞，北斗㪺醅。二解大禹崇情惡旨懷，但尋常卻酒杯。獸樽庭下醴成醅，衢樽陌上春濃海。瓦樽田畔盤堆菜，同浮玉罍。不是等閒排，是豳風春酒公堂介。稱觥眾，遍九垓，稱觥眾，遍九垓。三解雲縵縵，卮琢瓊瑰，皚皚映玉階。光灩灩，和闐白玉材。碧瀣漿，芳滿壺，黃封醞，甘滿罍，德產自西來。四解有年華九
十，幾人壽耈鮐。更頭銜一品，幾人廊廟材，總優老恩推。幾人手賜杯，照天光，席近前，斟天酒，春生靄。三爵也，酡貌春回。五解更芳筵，布兩階。萐莆堯廚，桃實瑤臺。但到處，飽餐沆瀣。問何人，曾聞天籟。六解三百歲，合三槐，綸扉阿伍兼嵇蔡。朝天免使晨星戴，寒風免使朝珂待。天恩頤養享康寧，傳來感激群寮寀。七解瞻雲日，閱嶠來，春巡六度江干屆。春綸兩度殊恩沛。新銜司業諸生拜。持將百五歲春秋，酬恩萬倍籌添海。八解堯尊沛，周賚排。如意瑰材，繡緞雲裁。鳩杖天街，三十兩，人帶銀牌。萬民衣，字寫皇恩大。萬民衣，字寫皇恩大。帶爐煙，捧出瑤階。兒孫巷陌傳佳話，人間誰到，天上初回。九解山龍繡綵，金石雍諧。德貫三才，堂顏「五代」。勝上春臺，勝拜堯階，勝祝華封人在。帝揮絃，民阜財。壽世羲媧，大有埏垓。問來朝菜甲挑纔，樂春盤，有酒如淮。樂春盤，有酒如淮。願年年，天上春來，香山洛社人千倍。燕毛禮洽，燕喜圖開。十解願從今，嘉會再，壽宿長明上台，千叟恩榮燕屢開。重將十體詩排，積篇章，無量京垓。敷錫宜民福孔皆，感雨露，恩栽壽佛醍醐海，五雲長是繞蓬萊。趨辭
進饌壽宇同登之章　壽宇同登，萬國咸寧，協氣遍寰瀛。三宵露盈，三殿春生，一人端拱乾清。鵲鑪鸞扇祥煙裊，珠樹銀旛繡影縈。鷺序橫，虎拜成，布筵設席同慶。一解先春瑞雪農祥正，上辛一日豐年定。雞竿詔下新韶令，階蓂六葉良辰慶。迎氣浹旬旂，剪綵來朝
勝，駢蕃瑞叶筵前應。二解昭敬，白髮蒼顏氣屏營，黃帕正高擎。瑤檻趨迎，瓊陛階升。移雕案，近金莖，柘黃傘直龍銜柄。望紅雲，低傍前楹。調寶鼎，晉仙羹，捧向御筵端正。三解何須侈，麟腴鳳脡，何須詡，駝峰豹羹。君王旰食為民情，菲飲食，禹功成。四解綏桃露零，碧藕風清，摘梨大谷瑞煙凝。金盤幾層，安期巨棗如瓜贈。粻餭粔籹高頭飣，不是尋常燕席橫。回城三果徠包貢，帝耤天禾種得成。五解龍墀排定，啟黃封，四豆甘凝，天卮味永，看八百瓊筵班列整。群臣長飽天家祿，有田間瓦釜鼓腹，兒孫偕慶。今朝筵上，又來飽德堯廚，含滋周鼎。六解執醬爵，祝噎哽，更有春仲羅鳩，君親袒割牲。古儀傅會，諸儒掇拾，何如此日誠。一堂和樂，仰君酢臣酧，情親禮敬。七解歡慶，玉筵頒，天語命。克食賜，傳餐盛。鼎珍禁臠，共得斟羹。更招來孫曾扶掖，六膳攜歸仙味敻。飫堯廚，荷分惠，衢樽非幸。八解授几儀成，三千黃髮盈庭，今古何人見此曾，億兆京垓燕屢行。願長此萬壽稱觥，照世杯明仁壽鏡。趨辭
史／地理／金山龍遊禪寺志略／卷之一／記／康熈皇上登覽金山集(P.28-1)..[民國二十五年金山江天寺景清刊本　　本書與法鼓文理學院合作製作]
康熈皇上登覽金山集
僧明眞記錄
歲次甲子二十三年十月二十四日
皇上登覽金山方丈和尚超淨普領闔山大衆僧俯伏恭迎
聖駕至山登岸問和尚汝是住持麽旁僧奏他是方丈和尚住持是僧人　上問和尚你是何方人和尚奏是江西　上云引道和尚即旁行引道　上路問你是宗門麽和尚奏是宗門　問是那一派　奏是磬山一脉玉林和尚姪孫　問是何法名　奏法名超
淨　問多大出家　奏十六歲出家　上行至大殿闔山大衆僧排立兩旁舉香讚和尚奏
萬歲拈香　上卽拈香禮　佛畢云遊山和尚奏闔山僧衆朝賀
萬歲衆僧俱向上班齊和尚首領一同朝和九拜口呼
萬歲萬歲萬萬歲禮畢　上云遊山和尚卽引道　上遶殿而出至第一泉僧獻水　上問好麽僧奏甚是淸凉　上飲些些云果然好水卽命取此水煎茶　上遂登山路問和尚你年多少和尚奏六十九歲　問多大出家　奏十六歲出家　問名甚麽　奏法
名超淨　問可曾到京　奏曾到過　上對王爺云聽得有個超淨　上遊至無樑殿旁僧云此處原有座無樑殿久被山石墜下打去了旁臣云誰知有殿無殿　上卽以手自點胸復拍和尚肩云這個老和尚曉得和尚點首奏是　上隨行指一草云是甚麽和尚奏是萬年靑　上微哂之遂登寶塔　問老和尚能上麽和尚奏還能　上云引道　上卽登塔層層禮佛直拜至頂　上如是敬　佛和尚感歎曰眞乃佛心　天子今古罕聞遂奏　萬歲出塔外看看上遂出外倚欄四望見其江濤廣濶船隻紛然　時
龍顏大悅快觀一會暢然下塔上塔者甚多和尚未能下塔　上問老和尚何在遂詔和尚聽然下急促不覺撞至　上背　王爺以手隔之　上知轉身云這老和尚好徤硬和尚遂啟奏　萬歲登畱雲亭看看　上至畱雲亭見其破敗不堪哂而下山至公廳坐定命大臣云　萬歲用午宴和尚領衆且廻和尚云禪堂恭辦有齋供獻　萬歲大臣云　萬歲不用你們齋且廻和尚領衆暫廻竢之　上宴畢和尚奏
萬歲恩賜御筆　上喜云有筆墨麽和尚奏恭備禪堂上步至禪堂登樓坐定和尚獻茶　上問你寫得有
字麽和尚奏有卽獻字　上逐一看過又看墨筆梅遂命和尚寫大徹堂三字和尚奏　萬歲前不敢寫上云你寫看無妨和尚卽寫數筆不覺筆頭活動　上卽賜御筆和尚卽領寫徹堂二字　上遂寫江天一覽四字畱雲二字又命和尚寫詩條和尚奏寫何詩句　上云寫片石孤雲窺色相和尚奏知道卽寫上又命大臣寫一幅　上遂自寫一幅卽下樓至梯問禪房何處和尚奏旁有小居　上云引道直至禪房坐定見案頭大册一圅問是甚麽和尚奏是歷代佛祖圖　上卽檢閱問好麽和尚奏好是名筆獻上
萬歲請至宮中
太皇太后皇太后太后千歲隨喜隨喜　上云且放著　上自取一册葉問是甚麽和尚奏是募修大殿緣簿
皇上看畢遂下樓至法堂中坐定取出自寫御筆心經手卷展開桌上云老和尚你看和尚卽看奏
萬歲寫的是淳化　上云是董字和尚奏強董百倍　上卽自卷好簽定親手賜與和尚又賜石刻心經三卷　上對大臣言大臣復對和尚云　萬歲說喜你年高有德是宗門方纔賜與你的一字也是難得的好好收供著和尚頂領謝　恩時有二宿跪求
和尚奏此二僧甚是有德　萬歲賜他等二卷供養上卽出隨　駕臣云你問老和尚要看　上聽得卽著臣云俱和尚的卽取筆寫十月二十四日賜金山禪堂老和尚超淨　御筆心經手卷石刻心經翻本三册江天一覽四字畱雲二字書條一幅逐一記去　上卽步至公廳坐定與大臣言過大臣復與和尚言　萬歲說廻京卽差人來修理金山要你老和尚用心料理和尚卽謝　恩奏　聖恩千古名山有幸　上卽出公所和尚隨至江隄　上立定似有未盡之意和尚啟奏　萬歲還有金言分付　上云先
俱分付過了和尚卽領衆江邊謝　恩　上卽登舟和尚領衆立竢　萬歲舟行望不見處各各俱廻數日和尚聞知　聖駕至蘇州江寧定轉維揚廻都預乘舟至維揚三晝夜在天中寶塔舟前見　駕
龍顏大悅云老和尚你也來的和尚奏特迎　聖駕獻佛祖圖內有祖圖二册有一册未完待完再獻又語錄四本淨土偈六本字條八幅梅一大幅俱同獻上上卽命大臣接上舟命臣云　萬歲收下分付曉得和尚廻罷和尚卽廻至金山數日寒窗切感普集大衆云　皇恩彌布　聖德滋切生渴仰之心大作
難逢之想若非宿結善因此生寧能如是乎明辰當大辦普齋供　佛陞座謝祝
皇恩時十一月十二日
和尚陞座拈香云此一瓣香巍巍堂堂輝輝煌煌亘古亘今為瑞為祥熱向爐中耑為祝延
當今皇上聖壽無疆　伏願
帝道同　法輪永固
皇圖共　佛日齊彰　復拈香云此一瓣香奉為
太皇太后　皇太后　皇后遐齡地久
太子儲君妙算天長更願天下尊官滿朝將相一念
精忠報國永增祿位名揚斂衣就座西堂白椎云法筵緇素衆當觀第一義
和尚揮拂子云此是第幾義會者出衆道道未會者急須切忌子西堂問龍游古寺幸
龍遊無限風光孰可酬　御筆
聖恩師得受弘揚祖道鎭中流請問　和尚
聖恩
佛恩如何酬謝師打圓相○云如是如是進云恁麽則九重恩力光天地一鏡高懸耀古今師云可知禮也進云燈籠露柱添光彩佛殿山門瑞色新師云讚之
有分乃舉手卷云大衆可知個中消息麽遂云始自釋迦西降漢王夢感金人像法東流白馬駝來玉軸聖駕親迎立建鴻臚供奉公卿恭敬時揚士庶皈崇瑯妙典行行展皆梵字鳩摩羅什字字譯作華言言言見諦高超十地三賢句句明宗普救四生六道卽佛卽寺因如縱橫宇內其法其僧自此闡布坤維說法利生雖弘釋氏之家風攝歸眞大助　國家之正氣前王後帝以三綱五常治兆民忠信而共善吾佛世尊說三皈五戒利六道心法之雙融戒愼恐懼遵嚴儒範得成賢暮究朝叅依佛眞乘而證道明
德新民力繼天倫之不盡自覺覺他足延
聖道之無休如是則
佛道
帝道總名一道儒也釋也何問然也遂舉手卷云且道此中是　佛道是　帝道儒也釋也良久云此中乃佛祖之心經人天之命脉始從唐時先帝欽命金山有德禪師元奘特至西天取來東土合國　君民恭敬供養可為醒迷度衆永鎭國家之大寶也幸感
當今皇上於紫霄宮中御筆親書一字一句從
龍腹中寫出立成手卷牙籖傳至金山親手　賜與超
淨淨卽謝　恩受供於方丈亦為開迷度衆永鎭金山大徹禪堂之寶此乃歷歷古今不異明明授受皆然千年一念莫大因由豈得作尋常世諦流布之爭論乎大衆若道
聖上親手　賜超淨是　御筆心經手卷卽是凡情見解大負
皇恩了不可得若道
聖上親手　賜超淨不是　御筆心經手卷亦是凡情見解大負
皇恩了不可得諸仁者可會麽設或未然只得更下個
註脚復舉手卷云此乃佛說心經從　佛心日中流山卽是佛心又從
聖天子心手中書出卽是天心賜與超淨者何也要知世尊說法四十九年末後在靈山會上拈花示衆百萬人天悉皆口啞惟迦葉破顏微笑世尊云吾有正法眼藏涅槃妙心付囑與汝無令斷絕自迦葉二十八傳而至東土東土六傳而至曹溪曹溪五傳而至臨濟臨濟三十傳而至磬山磬山四傳而至金山超淨淨得無所得者　佛佛授受祖祖相傳正法眼藏涅槃妙心所以
聖天子得心於心於心授心卽
佛心天心涅槃妙心且道那一心是眞心聻良久遂厲聲喝一喝云三一分明會者難聲前句後任追攀光超日月燈明佛續燄傳輝滿世間僧受
皇恩何願謝遂打圓相○云雲泥一統萬年歡西堂結座諦觀法王法法王法如是師豎拄杖下座
十月廿四日
聖駕登山廻鑾和尚感拈俚句
天舒嘉運小陽暉　駕至光騰遠近依水獻江心紅日麗林呈峰頂白雲威
皇恩普布頺山秀　帝澤滋祖道徽萬里江山今在握滿襟風月轉
皇畿
皇上親手　賜和尚　御筆心經和尚感拈俚句
江心古寺朽緇衣何幸
龍顏一面暉非是多生緣有分何能此際擅瞻依臣輪玉帶時為異
帝賜靈文世罕希受闡祖庭山色麗
恩光千古鎭巍巍
康熈二十三年十二月
八日西堂明眞記錄募刻
史／地理／金山龍遊禪寺志略／卷之三／選詩　小引／明／五言律詩／登金山多寶塔６　鄧伯羔(P.44-2)..[民國二十五年金山江天寺景清刊本　　本書與法鼓文理學院合作製作]
鄧伯羔
古寺微裏輝輝木葉紅蛟龍日下舞麋鹿水邊逢淸磬有時發禪房無路通遠心何處是千里付冥鴻
史／政書／大清會典事例（嘉慶朝）／樂部　卷四百十至卷四百二十六／卷四百二十二　樂部十三／樂章六　丹陛淸樂／嘉慶元年定太上皇帝三大節筵燕(P.15-1)..[清嘉慶年間刻本]
日麗瓊霄之章進酒
日麗瓊霄。春風先盎蓬萊島。樂奏簫韶。
天賜徵難老。一解祗承
皇道。歡心萬國會三朝。正籌添玉筴。更斗轉珠杓。糺縵
縵、袞衣依
黼座。爛輝輝、瑤斝捧瓊膏。慶昌辰、重光重潤。仰景運、稽舜稽堯。養隆山海。美軼祁姚。二解奕葉臚歡衍慶饒。咏振振瑞牒標。瑤林琪樹萬尋高。蘭芽馥郁彤墀繞。幔亭仙樂元音妙。祥光絢鳳條。祥飈暖鳳巢。集雲礽。獻
壽和風劭。欣舞綵。燦螭坳。三解列淸班。鵷鸞翮高。鹽梅一氣調。看肅肅、衣冠拜絳旓。北闕開。催曉箭。西山爽。靜鳴梢。斟沆瀣。酌蒲萄。四解欣邇英日轉。槐龍淸影搖。更集賢風緩。梅花雜絮飄。喜華纓共彯。
鑪烟暖未消。鳳池頭、仙翰染。鸞掖外、珮聲敲。齊祝頌
聖壽天高。五解更皤皤黃髮飄。玉杖初扶。來聽雲璈。祝萬八昌期鎬燕。列三千吉語衢謠。六解
皇州暖。淑氣調。千門萬戶歡聲早。九衢初旭和光繞。東華紅軟雲煙裊。黃圖紫陌總臚歡。萬年枝上鳴春鳥。七解聯三殿。達四郊。綿區匝宇茅檐表。綺塍繡罫農功早。提壺布穀春聲好。兕觥共願獻公堂。衢尊衢室歌鴻造。八解威棱震。
德化遙。王會冠裳。海角山椒。長股僬僥。瑤階上、干羽功
昭。趨閶闔、拜舞兼歡蹈。匝爻閭、赤帟飄颻。紈牛露犬輸奇寶。兜離僸昧。盡入咸韶。九解玉河縹緲。星海迢遙。占城馴擾。撣國招邀。南掌山高。荷蘭颿飄。却值元正齊到。慶中天。仰碧霄。路繞銅標。韻叶鸞鑣。占靑雲、迭來重譯。趨黃道、共上輕軺。會嘉辰。慶舞雲翹。南諧北燮祥輝耀。鳧趨魚藻。式燕翔翺。十解軼黃農。超羲昊。進長生。水玉膏。金鑑常懸
帝範高。羣欽
帝德嶤嶤。煥珠弧、上瑞先昭。泰策乾符上下交。頌兼容
并包。積京垓億兆。霞觴重酌種蟠桃。趨辭
史／政書／大清會典事例（嘉慶朝）／樂部　卷四百十至卷四百二十六／卷四百二十二　樂部十三／樂章六　丹陛淸樂／乾隆五十年千叟燕(P.18-2)..[清嘉慶年間刻本]
紫禁春開之章進酒
紫禁春開。壺天雲靄。羣仙會。願祝臺萊。春滿三千界。一解春風寰海。紫霞同上萬年杯。仰
乾淸辰其。正泰運天開。紅瑟瑟初陽昇若木。白輝輝晴雪在宮槐。換桃符千門懸綵。喧爆竹萬戶轟雷。南弧獻瑞。北斗𣂏醅。二解大禹崇情惡旨懷。但尋常卻酒杯。獸樽庭下醴成醅。衢樽陌上春濃海。瓦樽田畔盤堆菜。同浮玉罍。不是等閒排。
是豳風春酒公堂介。稱觥衆。徧九垓。稱觥衆。徧九垓。三解雲縵縵卮琢瓊瑰。皚皚暎玉階。光灩灩。和闐白玉材。碧瀣漿。芳滿壺。黃封醞。甘滿罍。德產自西來。四解有年華九十。幾人壽耇鮐。更頭銜一品。幾人廊廟材。總優老
恩推。幾人
手賜杯。照
天光席近前。斟
天酒春生靄。三爵也酡貌春囘。五解更芳筵布兩階。萐莆堯廚。桃實瑤臺。但到處飽餐沆瀣。問何人曾聞
天籟。六解三百歲。合三槐。綸扉阿伍兼嵇蔡。朝
天免使晨星戴。寒風免使朝珂待。
天恩頤養享康寕。傳來感激羣寮寀。七解曕雲日。閩嶠來。
春巡六度江干屆。
春綸兩度殊恩沛。新銜司業諸生拜。持將百五歲春秋。酬
恩萬倍籌添海。八解堯尊沛。周賚排。如意瓌材。繡緞雲裁。鳩杖天街。三十兩人帶銀牌。萬民衣字寫
皇恩大。萬民衣字寫
皇恩大。帶鑪烟捧出瑤階。兒孫巷陌傳佳話。人間誰到。
天上初囘。九解山龍繡綵。金石雍諧。德貫三才。堂顏
五代。勝上春臺。勝拜堯階。勝祝華封人在。
帝揮絃。民阜財。壽世羲媧。大有埏垓。問來朝。菜甲挑纔。樂春盤有酒如淮。樂春盤有酒如淮。願年年天上春來。香山洛社人千倍。燕毛禮洽。燕喜圖開。十解願從今。嘉會再。壽宿長明上台。千叟
恩榮燕屢開。重將十體詩排。積篇章。無量京垓。敷錫宜民福孔皆。感雨露
恩栽。壽佛醍醐海。五雲長是繞蓬萊。趨辭
史／政書／大清會典事例（光緒朝）／樂部／卷五百三十六　樂部一三／樂章六／丹陛清樂／嘉慶元年太上皇帝三大節筵燕(P.15-1)..[清光緒二十五年(1899)石印本]
日麗瓊霄之章進酒
日麗瓊霄。春風先盎蓬萊島。樂奏簫韶。
天賜徵難老。一解衹承
皇道。歡心萬國會三朝。正籌添玉筴。更斗轉珠杓。糺縵縵袞衣依
黼座。爛輝輝瑤斝奉瓊膏。慶昌辰重光重潤。仰景運稽舜稽堯。養隆山海。美軼祁姚。二解奕葉臚歡衍慶饒。詠振振瑞牒標。瑤林琪樹萬尋高。蘭芽馥郁彤墀繞。幔亭仙樂元音妙。祥光絢鳳條。祥飇暖鳳巢。集雲礽。獻
壽和風劭。欣舞綵。燦螭坳。三解列清班。鵷鸞翮高。鹽梅一氣調。看肅肅衣冠拜絳旓。北闕開。催曉箭。西山爽。靜鳴梢。斟沆瀣。酌蒲萄。四解欣邇英日轉。槐龍
清影搖。更集賢風緩。梅花雜絮飄。喜華纓共彯。鑪煙暖未消。鳳池頭仙翰染。鸞掖外佩聲敲。齊祝頌
聖壽天高。五解更皤皤黃髮飄。玉杖初扶。來聽雲璈。祝萬八昌期鎬燕。列三千吉語衢謠。六解
皇州暖。淑氣調。千門萬戶歡聲早。九衢初旭和光繞。東華紅輭雲煙裊。黃圖紫陌總臚歡。萬年枝上鳴春鳥。七解聯三殿。達四郊。綿區帀宇茅檐表。綺塍繡罫農功早。提壺布穀春聲好。兕觥共願獻公堂。衢尊衢室歌鴻造。八解威棱震。
德化遙。王會冠裳。海角山椒。長股僬僥。瑤階上干羽功昭。趨閶闔拜舞兼歡蹈。帀爻閭赤帟飄颻。紈牛露犬輸奇寶。兜離僸昧。盡入咸韶。九解玉河縹緲。星海迢遙。占城馴擾。撣國招邀。南掌山高。荷蘭颿飄。卻值元正齊到。慶中天。仰碧霄。路繞銅標。韻叶鸞鑣。占青雲疊來重譯。趨黃道共上輕軺。會嘉辰慶舞雲翹。南諧北燮祥輝耀。鳧趨魚藻。式燕翔翱。十解軼黃農。超羲昊。進長生。水玉膏。金鑑常懸
帝範高。羣欽
帝德嶢嶢。煥珠弧上瑞先昭。泰策乾符上下交。頌兼容并包。積京垓億兆。霞觴重酌種蟠桃。趨辭
史／政書／大清會典事例（光緒朝）／樂部／卷五百三十六　樂部一三／樂章六／丹陛清樂／乾隆五十年千叟燕(P.18-2)..[清光緒二十五年(1899)石印本]
紫禁春開之章進酒
紫禁春開。壺天雲靄。羣仙會。願祝臺萊。春滿三千界。一解春風寰海。紫霞同上萬年杯。仰
乾清辰共。正泰運天開。紅瑟瑟初陽昇若木。白輝輝晴雪在宮槐。換桃符千門懸綵。喧爆竹萬戶轟雷。南弧獻瑞。北斗㪺醅。二解大禹崇情惡旨懷。但尋常卻酒杯。獸樽庭下醴成醅。衢樽陌上春
濃海。瓦樽田畔盤堆菜。同浮玉罍。不是等閒排。是豳風春酒公堂介。稱觥眾。徧九垓。稱觥眾。徧九垓。三解雲縵縵卮琢瓊瑰。皚皚映玉階。光灩灩和闐白玉材。碧瀣漿。芳滿壺。黃封醞。甘滿罍。德產自西來。四解有年華九十。幾人壽耇鮐。更頭銜一品。幾人廊廟材。總優老
恩推。幾人
手賜杯。照
天光席近前。斟
天酒春生靄。三爵也酡貌春回。五解更芳筵布兩階。萐莆
堯廚。桃實瑤臺。但到處飽餐沆瀣。問何人曾聞天籟。六解三百歲。合三槐。綸扉阿伍兼嵇蔡。朝
天免使晨星戴。寒風免使朝珂待。
天恩頤養享康寧。傳來感激羣寮寀。七解瞻雲日。閩嶠來。
春巡六度江干屆。
春綸兩度殊恩沛。新銜司業諸生拜。持將百五歲春秋。酬
恩萬倍籌添海。八解堯尊沛。周賚排。如意瓌材。繡緞雲裁。鳩杖天街。三十兩人帶銀牌。萬民衣字寫
皇恩大。萬民衣字寫
皇恩大。帶鑪煙奉出瑤階。兒孫巷陌傳佳話。人閒誰到。天上初回。九解山龍繡綵。金石雍諧。德貫三才。堂顏
五代。勝上春臺。勝拜堯階。勝祝華封人在。
帝揮絃。民阜財。壽世羲媧。大有埏垓。問來朝。菜甲挑纔。樂春盤有酒如淮。樂春盤有酒如淮。願年年天上春來。香山洛社人千倍。燕毛禮洽。燕喜圖開。十解願從今。嘉會再。壽宿長明上台。千叟
恩榮燕屢開。重將十體詩排。積篇章。無量京垓。敷錫宜民福孔皆。感雨露
恩栽。壽佛醍醐海。五雲長是繞蓬萊。趨辭
經／十三經／重刊宋本十三經注疏附校勘記／重栞宋本左傳注疏附挍勘記／襄公／春秋左傳注疏卷二十九挍勘記(P.509-2)..[清嘉慶二十年(1815)南昌府學刊本]
經四年
注定謚至葬速毛本至誤之
於例亦同稱薨也宋本監本毛本亦作赴是也
明季子雖議從略賤宋本季下有文字是也
殯葬無𨶔也閩本監本毛本𨶔本作𨷂亦非宋本作闕是也○今依宋本
豈得以妾意遇之哉閩本監本毛本意作母非也
鄭元以為正夫人有以罪廢閩本監本毛本有以二字誤倒
傳四年
晉士匄侵奪齊至穀宋本無奪字與十九年經合
周禮以鐘鼓奏九夏淳熙本岳本鐘作鍾
一名樊閩本監本樊作繁案國語作繁
金謂鍾及鎛也宋本鎛作鑮下同
昭夏納夏閩本監本毛本昭作韶下同案周禮鍾師作昭
此傳直言之三不朝其三之名閩本監本毛本朝作拜亦非宋本作辨
文王之三盡文王大明緜閩本監本毛本盡作蓋
并取其次三篇宋本閩本監本毛本三作二是也
呂叔王云宋本王作玉不誤
言遂於天位也宋本天作大位字下有謂王位三字是也
降福穰穰閩本監本毛本穰穰作禳禳非
云肆夏繁樊既是肆夏閩本監本毛本樊作繁既作即非
何所馮準閩本監本馮作溤非後同者不更出
先儒以樊遏二字共為執競閩本監本毛本樊作繁非
彼孔晁注云毛本晁誤韶
韓獻子白宋本閩本監本毛本白作曰
加命為二伯毛本脫二字
伯長諸侯為方伯也重脩監本伯長誤自長
注及與相樂宋本閩本監本毛本與下有至字是也
彼俱不敢聞閩本監本毛本俱誤懼宋本聞作閒
定其差等閩本監本毛本差等誤倒
堂下吹一篇監本吹誤次
笙由庚閩本監本毛本庚誤賡
不復更用其首篇者宋本無者字
尤尚不得用之宋本尢作猶
所以章臣之覲也宋本覲作勤是也案國語臣上有使字
能光輝君命毛本命誤君案盧文弨挍本輝作煇陳樹華云如卄年公賦南山有臺注能為國光暉宋本作煇字是也按說文有暉煇無輝輝者煇之俗說文煇暉皆解曰光也
周爰諮諏釋文諮作咨與毛詩合
必咨於周閩本監本毛本咨作諮
事難為難宋本事難作事當是也
言自謂知所無及按所無當作無所乃與詩傳箋合
懷靡謙以問知者宋本無靡字
今故不虞有欲不為反哭也宋本故作欲有作者是也
匠慶魯大匠纂圖本毛本大匠誤大夫
言襄公長將責季孫淳熙本責誤費重脩監本誤貴
傳曰遂得成禮宋本淳熙本岳本曰作言
注禦止至異文此節正義宋本揔入季孫至謂乎之後
御即禦也監本毛本即誤猶
謂木不順其意宋本監本毛本謂作請
我止略女宋本閩本監本毛本止作只非也
小國不能自通監本毛本能作得
晉司馬又掌諸侯之賦毛本晉作吾非也
羿居窮石之地毛本石誤不
羿遂伐相宋本淳熙本岳本伐作代
惟仲康肇位四海宋本肇作肈
夏祚猶尚未滅宋本亦作猶尚閩本監本毛本二字誤倒
杜云有窮君之號監本毛本杜誤此
羿彈日段玉裁挍本作羿焉彈日與楚辭合
羿彈十日也段玉裁挍本彈作彃是也浦鏜據尚書及論語疏日字下增說文云彃者射六字
堯時有羿宋本時下有亦字是也
棄武羅伯困石經宋本淳熙本岳本纂圖本監本毛本作伯因是案漢書古今人表作柏因史記正義作伯姻
北海平壽縣東有寒亭監本東作有毛本作柬並非
伯明后寒棄之宋本此節正義在注文夷氏之下
樂之以游田淳熙本岳本足利本游作遊
信浞許纂圖本毛本許作計宋本淳熙本岳本監本作詐山井鼎云當作詐是也
則殺羿者逢蒙也宋本閩本毛本作逢此本誤連監本作逄亦非
生澆及豷案惠棟云澆說文引作敖論語作奡管子云若敖之在堯說文引論語奡湯舟是敖與奡通今傳作澆者敖澆聲相近師讀各異故也陳樹華云古今人表作奡師古曰音五到反楚詞所謂澆者也顏氏不引左傳而引楚詞失之論語疏亦云澆即奡也
東萊掖縣北有過鄉釋文云掖漢書作夜孟康音掖
曰喦戈錫是也浦鏜正誤錫作鍚案哀十二年傳作鍚
晉稱文王訪于辛尹宋本晉下有語字是也
每官各為箴辭宋本此下有以戒王若箴之療疾故名箴焉言官箴者各以其官所掌而為箴辭二十六字各本並脫又閩本監本毛本各為誤作各以
大艾草以為防是也監本毛本艾誤芟
淮海惟揚州閩本監本揚作楊案郭忠恕佩觿曰楊桺也亦州名
人神各有所歸沈彤云人神當作人獸
雖有夏家而不能恢大之此本之誤反宋本淳熙本岳本足利本反作之不誤案太平御覽引同今依訂正纂圖本毛本作也閩本監本作而不能恢也並非
麞鹿食荐案莊子麞作麋荐作薦翻宋本麋字實缺
四鄰振動纂圖本監本毛本鄰作隣俗字
魯國蕃縣東南有目台亭宋本淳熙本纂圖本監本毛本足利本蕃作番釋文亦作番云本又作蕃閩本目誤月
於時魯師大敗宋本毛本時作是非監本大作夫不誤
自敗於壺終始也閩本壺誤壼監本毛本作臺依檀弓改也宋本監本毛本終作駘山井鼎
云駘作鮐與禮記合閩本亦誤終
敗我於狐駘石經敗我於狐四字重刻蓋初刻脫我字也
襄公幼弱纂圖本閩本監本毛本脫襄字
附釋音春秋左傳注疏卷第二十九止
史／目錄／四庫全書總目提要／集部／卷一百九十五　集部四十八／詩文評類一／環溪詩話一卷(P.4368)
【環溪詩話一卷】永樂大典本　不著撰人名氏。皆品評吳沆之詩。及述沆論詩之語。卷首稱沆為先環溪。又註其下曰。此集非門人所編。只稱先生為環溪。蓋其後人所追記。趙與旹賓退錄。稱為吳德遠環溪詩話。似乎沆所自著者。誤也。沆所著有三墳訓義。易璇璣。論語發微。易禮圖說。老子解。環溪集諸書。今惟易璇璣存。已著於錄。其經術頗有足取。而詩亦戛戛自為。不囿於當時風氣。其大旨以杜甫為一祖。李白韓愈為二宗。亦間作黃庭堅體。然非所專主。其與張右丞論杜詩旌旗日暖龍蛇動句。為一句能言五物。乾坤日夜浮句。為一句能滿天下一條。案第一條孫尚書下註曰。環溪所與人議論。只稱官職。不敢指名字。故賓退錄不知張右丞之名。今亦仍其原文。賓退錄嘗駁之曰。若以句中事物之多為工。則必皆如陳無己椒檜櫨楓柞樟之句。案陳師道此句。實本之柏梁臺詩枇杷橘栗桃李梅。非所自創。趙與旹不引漢詩。而引此句。或以漢詩僅六物與。而後可以獨步。雖杜子美亦不能專美。若以乾坤日夜浮為滿天下句。則凡言天地宇宙四海者。皆足以當之矣。何謂無也。張輔喜司馬子長五十萬言。紀三千年事。張右丞喜杜子美一句談五物。識趣正同云云。其掊擊頗當。蓋宋詩多空疎率易。故沆立多用實字則健之說。而主持太過。遂至於偏。又所舉白間黃裏。殺青生白。素王黃帝。小烏大白。竹馬木牛。玉山銀海諸偶句。亦小巧細碎。頗於雅調有乖。所自為詩。如草迷花徑煩調護。水汨蓮塘欠節宣之類。自謂摹仿豫章。實僅得其不佳處。尤不可訓。然其取法終高。宗旨終正。在宋人詩話之中。不能不存備一家也。趙與虤娛書堂詩
話。亦稱其觀穫詩新月輝輝動。黃雲漸漸收之句。為形容最工云。
史／地理／北游錄／紀程／癸巳　公元一六五三年　清順治十年(P.1)
88乙未。出梁家鄉閘。宣德四年立。十五里土橋閘。成化七年立。民多樓居。並清平縣。縣在漕渠東二十里。齊貝邱地。十二里戴家灣閘。成化元年立。上即清揚驛。民居千家。今減過半。二十里魏家灣閘。二十里南板閘。一曰雙淺閘。俱永樂十五年立。二十里泊臨清州東關。古趙東鄙也。汶水自南旺分水來。至此漸微。遞置閘。出臨清之南板閘。始合衛水。衛水出衛輝輝縣之百泉山。即隋之屯氏河永濟渠也。煬帝四年。自百泉東北引淇、滏、漳、洹諸水為大河。賜名御河。流八百里為元城。又百五十里當清河之南。值臨清。同汶水北達天津入海。臨清夾河而城，如張秋。嘉靖壬寅巡撫曾銑築。萬曆□□又新築城。共周四十里。而舊城為繁。
89丙申。游大寧寺。二龍爪槐。婆娑可愛。方元煥書第一山於石。市駔雲集。固一都會也。晚出南板閘。可三百弓。則新開上閘。有金龍神廟。門榜曰汶衛合流。舟出口無牐矣。合流處有舟亘
之。曰中洲。環以石隄。分建四閘。而廣濟橋其尻也。賈販輻輳。以上有觀音閣。故地云觀音嘴。
史／地理／勅建淨慈寺志／卷二十五　藝文二　南屏詩一(P.1-1)..[清光緖十四年錢塘嘉惠堂丁氏重刻本　　本書與法鼓文理學院合作製作]
藍仁望南屏山詩遊目南屏山逍遙稅塵鞅清溪
亂流涉曡巘緣雲上輝輝瀑泉落隱隱天籟響荒途理通塞虛室靜宏敞中有餐霞人長聆御風想不乘緱嶺鶴還顧漁郎舫芝草甘若飴雕胡大盈掌雖為頽齡駐亦忌流光往永懷山中游觀化厯清賞
史／地理／鼓山志／卷八　藝記／鼓山勝遊記　唐珣(P.5-2)..[清乾隆二十六年刊本　　本書與法鼓文理學院合作製作]
鼓山勝遊記
唐　珣華亭人知福州
成化癸卯嵗正月三日予與二守潮陽韋公濟節推績溪馮公瑢勸農于東郊因邀運使婺源朱公穩運同西蜀張公睿運副保定田公昭遊于鼓山前一日隂雲作雨應候如秋冬予慨三農之有望患斯行之弗果是晨忽風自東南來席捲雲霾旭日輝輝出于天表花氣鳥聲川容谷態與夫遠山秀色轉生淸麗彼造化者若先意而待人也遂登絕頂遍觀幽勝感民物之熙和樂太平之有象春愁融液心神怡曠旣而坐晦翁海濤之亭誦希文岳陽之記憶昌黎衡山
之遊天趣冥合暢然忘歸同遊索予曰陰晴聚散良會幾何斯一時之勝事當記其略也於是乎書
史／地理／勅建弘慈廣濟寺新志／卷下／題咏／過廣濟寺　朱端(P.16-1)..[清康熙四十三年大悲壇藏板　　本書與法鼓文理學院合作製作]
過廣濟寺
朱　端
樓臺空際出門外五雲飛白業三乘妙靑苔一逕微雁堂風渺渺龍藏日輝輝便與禪栖
客淸言不忍歸
史／地理／光孝寺志／卷之四　法寶志／藏經勅書(P.1-2)..[民國二十四年廣東編印局重刊上海中華書局排印本　　本書與法鼓文理學院合作製作]
明英宗正統十年頒賜光孝寺藏經勅書一道文書藝文元至元法寶勘同總錄
講經律論沙門慶吉祥等奉　詔集
佛日西曜法雨東霑感夢禎猷其來遠矣惟我大元世主憲天述道仁文義武大光孝皇帝出鎮膺期乘乾握紀萬
邦一統洪濟為心敷德化於四海之中扇仁風於千禩之下搜遺訪闕有教必申念藏典流通之久蕃漢傳譯之殊特降綸言溥令對辯論釋教總統合台薩黑召西番板底答帝師拔合思八高弟葉璉國師湛陽宜恩西天扮底答尾麻囉室利害漢土義學亢理二詩主慶吉祥及畏兀兒齋牙答思翰林院承旨日壓孫安藏等集於大都二十二年乙酉春至二十四年丁亥夏大興教寺各秉方言精加辯質自至元頂踵三齡銓讎乃畢雖同瀾共派並策分鑣究本窮源若合符契莫不一乘之性海湛湛波澄三藏之義天輝輝星布重光法寶大啟群迷然晉宋之弘興漢唐之恢闡未有盛於此也經之在是錄者凡一千四百四十部五千五百八十六卷復詔講師科題總目號列羣函標次藏乘互明時代文詠五錄譯總多家作永久之繩規為方今之龜鑑帝主恢弘正法之意其至矣乎部類品章略
陳於左
科此總錄大分為四
初總標年代括人法之宏綱
二別約歲時分記錄之殊異
三略明乘藏顯古錄之梯航
四廣列名題彰今目之倫序
史／地理／欽定盤山志／卷之六　寺宇二／寺／報恩寺(P.19-1)..[清乾隆四十五年(1780)欽定文淵閣四庫全書抄本]
米萬鍾重脩報恩寺碑記天地間凡事有廢有興時也天且不違時而况他也乎哉當其興即有廢
之之機伏其後當其廢即有興之之機乘其間興而廢廢而興孰主張是謂地有靈而佛亦有靈也勝境常存胡然積廢金光常住胡然久頽謂地無靈而佛亦無靈也積廢成壞乆頽不起胡然廢者興頽者又舉盖炎炎隆隆勢之所不能終保也而星星涓涓又數之所不敢算拘也總之時為之也城西北二十里許盤山之麓墖院莊建有報㤙寺東枕泃巗西通千像而北則控西方庵鼎足三方
號稱古剎所由来素矣蒼翠蘢蔥借盤之秀香火綿衍徼盤之靈殿宇輝煌摹盤之勝不知其剏自何時第於正統四年重脩復於萬厯八年再新迄今又三十年矣蘢蔥者如故也而香火視昔則微有間也殿宇之輝煌者又非昔之時也方且雨注方且星穿方且金身日射而風披與露宿者微異耳嗟乎哉藉佛以之保國庇民者幾不自保自庇矣雖不至極廢大壞亦可謂漸頹難起向之炎炎
隆隆者至此而星星而涓涓亦時之一阨也哉寺有尼僧宏存者惻然傷赧然不勝憤毅然中起向檀越極力募化日奔走於薊於平谷於三河更不逺二百里至都下跋涉之履幾穿矣以得金百兩搜材鳩工日經營而補葺之由是正殿兩廊頽者畢起突焉改觀靡不整也靡不麗也輝輝金碧愰心暎目曷啻初剏然豈特無風雨之患而且昭日星之炳卓哉為盤山入步第一勝概將與白巗千
像比肩並峙雷音境界於是乎在一報恩寺也向也廢而今也興又何其炎炎隆隆也哉語云天節不逺五年復返言時也此寺歴三十年之乆不終阨而復返其初者謂非時為之耶僧乞言於余余何言第惟以佛在人心人心之不冺即天時之有在人乘乎時時乘乎人兩相藉也非徒地靈之說也世之澌滅人心者佛法日逺西方日隔墮沉淪而遭業障不知以何者為福田為結果恒沙迷津
慈航誰渡無怪乎福國庇民之勝境日頽日壞而莫為之振起也此又不可諉之時而一概論也此為記萬厯丁巳春三月
史／地理／金山江天寺小志／清高宗／詩章／五叠舊作韵(P.31-1)..[稿本　　本書與法鼓文理學院合作製作]
瓜歩遙瞻曉岫青到時仙境悅神形申辰六度廵斯藏庚子廽途佑籍靈昔去今來觀造化水流雲在孰遷停奎文贔𠫍重欽讀萬古輝輝照紫冥
萬千刼裏天接水一大圓中水上天於此自然能遠俗到斯誰不曰登仙抹塗已具十二首來往忽經卅四年閣筆合哉興猶勃還當坡韵重賡連
五叠舊作韵乾隆四十九年
史／政書／清朝文獻通考／樂　考　凡二十四卷／卷一百七十二　樂考十八／樂歌　四／乾清宮千叟宴樂章／乾隆五十年(P.6362-1)
清樂樂章
進茶奏壽愷昇平瑞之章
壽愷昇平瑞慶叶重熙仰
宸躬行健天儀乾符象顯泰階期久於其道唐虞際超頊俈軼循蜚正宵衣旰食德之純不巳德之純不巳輿圖二萬鴻勳啟金書三萬奎文麗允文武
古稀天子四海羲圖萬年軒紀一解宴啟拜舞首宗支首宗支公卿牧伯共追隨歸田人許扶鳩至扶鳩至更陪臣海外高麗更陪臣海外高麗封翁壽爵上丹墀並皤皤皓首龐眉二解黃鸝練雀羣僚底兜鍪隊帥旅熊羆濟濟章縫士
宸躬敷錫徧羣黎老農匠藝鼓舞軒鼚喜軒鼚喜春筵上萬萬萃期頤三解溯當年龍光喜起到於今燕翼
謀詒吾
皇繼述茂前徽重開宴重光奠麗四解尚爵朝廷先尚齒觥稱兕千復千人介維祺樂清時東膠養老三王治南山獻頌九如詩九如詩引年今日多加禮五解況天家諸福備慶曾元
五代同堂喜桐有蕤蘭載猗春風花發萬年枝瓜瓞衍洪禔六解福有由基人惟德致
君王有道嘉祥備風皞皞熙熙合諸天環大地都是吉雲重日月無私普人間添甲子普人間添甲子七解寶翰
天題元音虞陛人分一首賡颺義聯百韻栢梁詩聯百韻栢梁詩
帝庸歌人七字金石播英詞日月無私普人間添甲子普人間添甲子八解天人嘉應重華世問史策誰能媲美珥筆慶昌期稱觴千萬歲趨辭
進酒奏紫禁春開之章
紫禁春開壺天雲靄羣仙會願祝臺萊春滿三千界一解春風寰海紫霞同上萬年杯仰乾清辰共正泰運天開紅瑟瑟初陽升若木白輝輝晴雪在宮槐換桃符千門懸綵喧爆竹萬戶轟雷南弧獻瑞北斗醅二解大禹崇情惡旨懷但尋常卻酒杯獸樽庭下醴成醅衢樽陌上春濃海瓦樽田畔盤堆菜同浮玉罍不是等間排是豳風春酒公堂介稱觥眾徧九垓稱觥眾徧九垓三解雲縵縵卮琢瓊瑰皚皚暎玉階光灔灔和闐白玉材碧瀣漿芳滿壺黃封醞甘滿罍德產自西來四解有年華九十幾人壽耈鮐更頭銜一品幾人廊廟材總優老恩推幾
人手賜杯照
天光席近前斟
天酒春生靄三爵也酡貌春回五解更芳筵布兩階蒲箑堯廚桃實瑤臺但到處飽餐沆瀣問何人曾聞天籟六解三百歲合三槐綸扉阿伍兼稽蔡朝天免使晨星戴寒風免使朝珂待
天顏頤養享康寍傳來感激羣僚寀七解瞻雲日閩嶠來春巡六度江干屆
春綸兩度殊恩沛新銜司業諸生拜持將百五歲春秋酬恩萬倍籌添海八解堯尊沛周賚排如意瓌材繡緞雲裁鳩杖天街三十兩人帶銀牌萬民衣字寫
皇恩大萬民衣字寫
皇恩大帶鑪煙捧出瑤階兒孫巷陌傳佳話人間誰到天上初回九解山龍繡綵金石雍諧德貫三才堂顏
五代勝上春臺勝拜堯階勝祝華封人在
帝揮絃民阜財壽世羲媧大有埏垓問來朝菜甲挑纔樂春盤有酒如淮樂春盤有酒如淮願年年天上春來香山洛社人千倍燕毛禮洽燕喜開十解願從今嘉會再壽宿長明上台千叟恩榮宴屢開重將十體詩排積篇章無量京垓敷錫宜民福孔皆感雨露恩裁壽佛醍醐五雲長是繞蓬萊趨辭
進饌奏壽宇同登之章
壽宇同登萬國咸寍協氣徧寰瀛三霄露盈三殿春生
一人端拱乾清鵲鑪鸞扇祥煙裊珠樹銀旛繡影縈鷺序橫虎拜成布筵設席同慶二解先春瑞雪農祥正上辛一日豐年定雞竿
詔下新頒令階蓂六葉良辰慶迎氣浹旬旗剪綵明朝勝都來瑞叶筵前應二解照敬白髮蒼顏氣屏營黃帕正高擎瑤檻如迎瓊陛如繩移雕案近金莖柘黃繖直龍銜柄望紅雲低傍前楹調寶鼎晉仙羹捧向
御筵端正三解何須侈麟腴鳳脡何須詡駝峰豹羹
君王旰食為民情菲飲食禹功成四解緩桃露零碧藕風清摘梨大谷瑞烟凝金盤幾層安期巨棗如瓜贈餦餭粔籹高頭飣不是尋常讌席橫回城三果徠包貢
帝耒天禾種得成五解龍墀排定啟黃封四豆甘凝天卮味永看八百瓊筵班列整羣臣長飽
天家祿有田間瓦鬴鼓腹兒孫偕慶今朝筵上又來飽德堯廚含滋周鼎六解執醬爵祝噎哽更有春仲羅鳩
君王袒割牲古儀傅會諸儒掇拾何如此日誠一堂和樂仰
君酢臣醻情親禮敬七解歡慶玉筵頒
天語命克食賜傳餐盛鼎珍禁臠共得斟羹更招來孫曾扶掖六膳移歸仙味敻向堯蒲荷分惠衢樽非幸八解几儀成三千黃髮盈庭今古何人見此曾億兆京垓讌屢行願長此
萬壽稱觥照世柘明仁壽鏡趨辭
皇帝親詣辟雍殿講學
史／政書／清朝續文獻通考／樂考　凡十四卷／卷一百九十八　樂考十一／樂歌　一／嘉慶元年／進酒奏日麗瓊霄之章(P.9452-1)
進酒奏日麗瓊霄之章
日麗瓊霄春風先盎蓬萊島樂奏簫韶　天賜徵難老一解祗承　皇道歡心萬國會三朝正籌添玉筴更斗轉珠杓糺縵縵袞衣依　黼座爛輝輝瑤斝捧瓊膏慶昌辰重光重潤仰景運稽舜稽堯養隆山海美軼祁姚二解奕葉臚歡衍慶饒詠振振瑞牒標瑤林琪樹萬尋高蘭芽馥郁　彤墀繞幔亭仙樂元音
妙祥光絢鳳條祥暖鳳巢集雲礽獻　壽和風劭欣舞綵燦螭三解列清班鵷鸞翮高鹽梅一氣調看肅肅衣冠拜絳旓北闕開催曉箭西山爽靜鳴梢斟沆瀣酌葡萄四解欣邇英日轉槐龍清影搖更集賢風緩梅花雜絮飄喜華纓共彯鑪煙暖未消鳳池頭仙翰染鸞掖外珮聲敲齊祝頌　聖壽天高五解更皤皤黃髮飄玉杖初扶來聽雲璈祝萬八昌期鎬燕列三千吉語衢謠六解皇州暖淑氣調千門萬戶歡聲早九衢初旭和光繞東華紅軟雲煙裊黃圖紫陌總臚歡萬年枝上鳴春鳥七解聯三殿達四郊緜區匝宇茅檐表綺塍繡罫農工早提壺布穀春聲好兕觥共願獻公堂衢尊衢室歌鴻造八解威棱震　德化遙王會冠裳海角山椒長股僬僥瑤階上干羽功昭趨閶闔拜舞兼歡蹈匝爻閭赤帟飄颻紈牛露犬輸奇寶兜離僸昧盡入咸韶九解玉河縹緲星海迢遙占城馴擾撣國招邀南掌山高荷蘭颿飄却值元正齊到慶中天仰碧霄路繞銅標韻叶鸞鑣占青雲迭來重譯趨黃道共上輕軺會嘉辰慶舞雲翹南諧北燮祥輝耀鳧趨魚藻式燕翔翺十解軼黃農超羲昊進長生水玉膏金鑑常懸　帝範高羣欽　帝德嶢嶢煥珠弧上壽先昭泰策乾符上下交頌兼容并包積京垓億兆霞觴重酌進蟠桃趨辭
史／政書／刑案匯覽／續增刑案匯覽／卷五／刑律賊盜　一／謀叛／結拜弟兄被脅從犯聞拏投首(P.4138)..[光緒十四年上海圖書集成局仿袖珍版印本]
結拜弟兄被脅從犯聞拏投首廣西撫　題莫弟弟起意糾邀管牛仔等結拜弟兄一共十七人因莫弟弟起意不序年齒共推莫弟弟為兄餘俱依次序列訊無歃血焚表設立會名情事將莫弟弟依異姓人結拜弟兄年少居首並非依齒序列聚衆未及四十人為首擬絞例擬絞監候管牛仔等聽從結拜依為從減一等杖一百流三千里莫
成潤莫輝輝均係被脅勉從莫老八聽從結拜聞拏投首俱應為於從流罪上減一等杖一百徒三年道光十三年案被脅勉從量減案錄後
嘉慶二十四年奉　　上諭會匪結黨橫行黠悍者總在首惡數人其餘畏其欺陵被其逼脅或被脅畏禍勉强聽從並未隨同生事者均准其到官自首訊明量予省釋欽此
史／政書／大清會典（嘉慶朝）／戶部　卷十至卷十八／卷十　尚書侍郎職掌一(P.1-1)..[清嘉慶年間刻本]
○乃經天下之疆理凡尹與總督巡撫所統曰府廳州縣。府廳州縣統以總督巡撫。領以布政司。府領廳州縣。亦有親轄地方者。直隸廳直隸州皆親轄地方。亦領縣。惟　京畿四路廳領州縣而無親轄廳州縣皆分轄地方。將軍大臣所統曰城。城統以將軍。分屬於大臣副都統總管城守尉防守尉。各治其所隸之地。以分井里而任衆庶。畿輔曰直隸。布政司一。治在保定府。所屬府十。保定府治在淸苑縣。承德府有親轄不設附郭縣。永平府治在盧龍縣。河間府治在河間縣。天津府治在天津縣。正定府治在正定縣。順德府治在邢臺縣。廣平府治在永年縣。大名府治在元城縣。宣化府治在宣化縣。順天四路廳四。西路廳。東路廳。南路廳。北路廳。直隸州六。遵化州。易州。冀州。趙州。深州。定州。廳三。口北道領張家口廳、獨石口廳、多倫諾爾廳。
州十有七。順天府西路廳領涿州。東路廳領通州薊州。南路廳領霸州。北路廳領昌平州。保定府領祁州安州。承德府領平泉州。永平府領灤州。河間府領景州。天津府領滄州。宣化府領蔚州延慶州保安州。正定府領晉州。廣平府領磁州。大名府領開州。縣百二十有四。順天府西路廳領大興縣宛平縣良鄉縣房山縣。東路廳領三河縣武淸縣寶坻縣寕河縣香河縣。南路廳領保定縣文安縣大城縣固安縣永淸縣東安縣。北路廳領順義縣懷柔縣密雲縣平谷縣。保定府領淸苑縣滿城縣安肅縣定興縣新城縣唐縣博野縣望都縣容城縣完縣蠡縣雄縣束鹿縣高陽縣新安縣。承德府領灤平縣豐寕縣建昌縣赤峯縣朝陽縣。永平府領盧龍縣遷安縣撫寕縣昌黎縣樂亭縣臨榆縣。河間府領河間縣獻縣阜城縣肅寕縣任邱縣交河縣寕津縣吳橋縣故城縣東光縣。天津府領天津縣靑縣靜海縣南皮縣鹽山縣慶雲縣。宣化府領宣化縣赤城縣萬全縣龍門縣懷來縣西寕縣懷安縣。正定府領正
定縣獲鹿縣井陘縣阜平縣欒城縣行唐縣靈壽縣平山縣元氏縣贊皇縣無極縣藁城縣新樂縣。順德府領邢臺縣沙河縣南和縣平鄉縣廣宗縣鉅鹿縣唐山縣內邱縣任縣。廣平府領永年縣曲周縣肥鄉縣雞澤縣廣平縣邯鄲縣成安縣威縣淸河縣。大名府領元城縣大名縣南樂縣淸豐縣東明縣長垣縣。遵化州領玉田縣豐潤縣。易州領淶水縣廣昌縣。冀州領南宮縣新河縣棗強縣武邑縣衡水縣。趙州領柏鄉縣隆平縣高邑縣臨城縣寕晉縣。深州領武強縣饒陽縣安平縣。定州領曲陽縣深澤縣。其張家口廳獨石口廳境之察哈爾左翼四旗。多倫諾爾廳境之克什克騰一旗。平泉州境之喀喇沁二旗。建昌縣境之喀喇沁一旗。敖漢一旗。赤峯縣境之翁牛特二旗。巴林二旗。朝陽縣境之土默特二旗。喀爾喀左翼一旗。奈曼一旗。及接達里岡愛牧場之蘇尼特二旗。阿巴哈納爾二旗。阿巴噶二旗。浩齊特二旗。建昌縣赤峯縣北境外之阿嚕科爾沁一旗。扎嚕特二旗。則隸於理藩院。其山西山西山在　京師
西。盤山盤山在薊州。大房大房山在房山縣。封龍封龍山在元氏縣。贊皇贊皇山在贊皇縣。興安。興安嶺在圍場西北。封山則
昌瑞　　　東陵陵山曰　　昌瑞。
永寕。　　　西陵陵山曰　　永寕。其川通惠通惠河。亦曰大通河。其上源為玉泉水。東流經　京師入　禁籞為金水河。流出為玉河。東流為通惠河。經通州入北運河。永定永定河、卽桑乾河。亦曰盧溝河。自山西入境。東流經西寕縣。南納自山西入境經蔚州之壺水。東流經保安州。北納洋河。洋河出山西陽高縣。經天鎮縣入境為西洋河。東流經懷安縣。南納南洋河。北納出張家口廳南流入邊牆之東洋河。東流經宣化縣。北納出獨石口廳經張家口廳入邊牆之泥河。東南流至保安州入桑乾河。桑乾河又南流。東納出延慶州經懷來縣之媯河。入居庸關邊牆經宛平縣為永定河。南流經固安縣永淸縣。合淀河入北運河。白白河
亦曰潞河。出龍門縣。東流經赤城縣。北納出獨石口廳之獨石水。東北流出邊牆。復東南流入邊牆。南流經密雲縣。東納出豐寕縣入邊牆之潮河。經順義縣。南流經通州。西納出昌平州經順義縣之沙河。復與通惠河合。是為北運河。東南流經香河縣。又南流經武淸縣。東分一支為減河入海。又南流經天津縣。西合淀河。南流會衞河。由直沽入海。衞衞河。亦曰永濟河。自河南入境。經大名縣。東北流入山東境。復自山東入境。經故城縣。復入山東。仍自山東入境。東北流經吳橋縣。是為南運河。東分一支為減河。由老黃河入海。又東北流經東光縣南皮縣滄州。凡東分減河三。又東北流經靑縣。西合滹沱河。東北流經靜海縣。至天津縣。會於直沽入海。漳漳河。自河南入境。經成安縣分為二。南一支。東流經元城縣入山東境。合於衞河。北一支。東北流經廣平縣復分為二。一支東南流與南支合。一支北流至山東邱縣界復分為二。東一支。經邱縣之東。東北流仍入境。經威縣故城縣景州阜成縣。至交河縣。合於滹沱河。西一支。北
流經廣宗縣鉅鹿縣。入寕晉泊。滏滏陽河、出磁州。東北流經邯鄲縣永年縣曲周縣雞澤縣平鄉縣。匯為大陸澤。滹沱滹沱河、自山西入境。東流經平山縣。南納出山西平定州入境經井陘縣之西韓河。東流北納出靈壽縣之衞水。東流經正定縣藁城縣晉州束鹿縣入寕晉泊。復自泊流出經衡水縣。東北經武邑縣武強縣、至獻縣、分為二。南一支。東流經交河縣與漳河合。又東北流至靑縣入南運河。北一支、東北流經河間縣文安縣大城縣為子牙河。東北流入於淀河。豬龍豬龍河、上流為滋河沙河滱河。滋沙二河。皆出山西五臺縣。東流入境。滋河經靈壽縣無極縣深澤縣。沙河經阜平縣行唐縣曲陽縣新樂縣。滱河出山西渾源州。經靈邱縣入境。東南流經唐縣定州。至祁州三河合。東北流是為豬龍河。經安平縣蠡縣肅寕縣高陽縣匯於西淀。巨馬巨馬河、亦曰淶水。出廣昌縣。東流經易州淶水縣涿州。北納出房山縣之琉璃河南流經新城縣。亦曰白溝河。西納出易州之易水。南流經雄縣匯於西淀。潮
潮河、亦曰白龍港。卽薊運河。與出豐寕縣之潮河異源。出薊州為龍池河。南流東納出遵化州合沙河西流之淋河。南流是為沽河。西納出平谷縣邊牆外經三河縣之泃河。南流經寶坻縣。是為白龍港。東納出玉田縣之柳沽河。又南流東納出豐潤縣之還鄉河。南流經寕河縣。西合天津縣之新河入海。祁祁河、出完縣。東流南與唐縣滱河分出之廣利渠合。東流經滿城縣為方順河。東流經淸苑縣。北合淸苑河。東流北納出易州經安肅縣之徐河。東流經安州。北納出易州經容城縣之雹河。入於西淀。灤灤河、出獨石口廳名商都河。北流經多倫諾爾廳。折而東流經察哈爾游牧。復折而南流經豐寕縣。東南流北納出圍場之庫爾奇勒河。始名灤河。東南流西納興州河。東流經灤平縣。北納出圍場合伊瑪圖河之伊遜河。東南流經承德府。北納熱河。東南流西納白河。東納老牛河。南流西納柳河。南流經遷安縣。東納出平泉州之豹河。南流入邊牆。西納潵河。又南流西納恒河。東流北納出邊牆外之長河。東南流經盧龍縣。北納
出平泉州之靑龍河。西南流經灤州。東南流經樂亭縣入海。灤河以西。灤州之靑河素河。灤河以東。昌黎縣之潮河。撫寕縣之湯河。臨榆縣之榆河。皆南流入海。潢潢河、蒙古名錫喇木倫。出克什克騰游牧。南流西納塞納河。東流南納拜察河。東流經赤峯縣。北納出克什克騰游牧之喀喇河。東流經朝陽縣與老河合。老河亦曰土河。蒙古名老哈木倫。出平泉州。北流西納霍爾霍老河布爾罕河。北流經建昌縣。東納烏巴河。西納坤都倫河。北流經赤峯縣。西納出圍場合錫爾哈河錫伯河卓索河之英金河。北流西納伯爾克河。東北流經朝陽縣、合於潢河。兩河旣合。折而東南流繞朝陽縣。又東南流經奉天昌圖廳。會赫爾蘇河。是為遼河。其出朝陽縣之養息牧河。則南流入彰武臺邊。亦入於遼河。淩。大淩河。蒙古名傲木倫。出建昌縣。東北流經朝陽縣。東流入九關臺邊。又小淩河。蒙古名明安木倫出朝陽縣。東流入松嶺邊。其澤東西之淀。西淀、環雄縣保定縣任邱縣高陽縣安州新安縣之間。受豬龍白溝淸苑
諸河。自淀東北流出為會同河。其北有月河為中亭河。皆入於東淀。東淀、環永淸縣東安縣霸州文安縣靜海縣之間。復受子牙河永定河。同自淀流出之淀河。入於北運河。南北之泊、南泊、卽大陸澤環鉅鹿縣雞澤縣任縣隆平縣之間。受滏陽河之外。復受沙河縣邢臺縣任縣諸水。自泊東北流出為新豐河。入北泊。北泊、亦曰寕晉泊。環新河縣隆平縣寕晉縣冀州之間。復受滹沱河漳河及內邱縣臨城縣高邑縣贊皇縣元氏縣欒城縣諸水。自東北流出仍為滹沱河。昂古里昂古里諾爾、卽集寕海子。在張家口廳。達里。達里諾爾、與岡愛諾爾相連。在阿巴哈納爾右翼旗地。達里岡愛牧場在阿巴哈納爾之西北。故因以為名。
留都曰
盛京。其北曰吉林。又北曰黑龍江。是為東三省。
盛京奉天府尹所屬府一。錦州府治在錦縣。廳三。奉天府領　興
京理事廳。岫巖廳。昌圖廳。州四。奉天府領遼陽州復州。錦州府領寕遠州義州。縣八。奉天府領承德縣海城縣蓋平縣寕海縣開原縣鐵嶺縣。錦州府領錦縣廣寕縣。將軍本屬城一。　盛京城。所屬副都統城二。錦州城熊岳城。城守尉城八。　興京城。開原城。遼陽城。復州城。金州城。岫巖城。鳳凰城。義州城。協領城三。牛莊城。廣寕城。蓋州城。其昌圖廳境及西境外之科爾沁左翼三旗。則隸於理藩院。其山輝輝山、亦曰灰山。在承德縣。千千山、在遼陽州。窟窿窟窿山。在鳳凰城濱海。旅順旅順山、在寕海縣南。孤懸海中。長嶺長嶺、亦曰分水嶺。淸語果勒敏珠敦。在英額邊外圍場。大峪。大峪山、亦曰平頂山。又曰靑雲山。在鳳凰城。西接海城縣。南接岫巖城。封山則
啟運　　　永陵陵山曰　　啟運
天柱　　　福陵陵山曰　　天柱
隆業。　　　昭陵陵山曰　　隆業。
北鎮醫巫閭在焉。醫巫閭山在廣寕縣。其川巨流巨流河。亦曰句驪河。又曰拘柳河。淸語為珠爾呼珠。卽東遼河。出英額邊外圍場。名赫爾素河。西北流入吉林境。東納雅哈河。西流出赫爾素邊門。經昌圖廳南流合西遼河。始名巨流河。入邊經開原縣。東納出吉林境合瞻河哈達河之葉赫河。南流經鐵嶺縣。東納鐵嶺河。范河、懿路河。西南流經廣寕縣。北納出彰武臺邊外之養息牧河。南流經承德縣。東合渾河。渾河亦曰小遼河。淸語為瑚努和。出英額邊外圍場。東流入邊。經　興京。南納出汪淸邊外之蘇子河。西流經承德縣。北納出開原縣之碩賓河。南納伊爾登河、拉古峪河。高素屯河。白塔鋪河。南流經遼陽州。東納出鹻廠邊外之太子河。南納沙河。西流合於巨流河。遂名三岔河。南流經海城縣。東納土河。鞍山河。西流入海。
三岔河以南。耀州河。蓋州河。熊岳河。復州河。皆西流入海。鴨綠鴨綠江。亦曰靉江。出吉林長白山南。西北流北納十二道溝至頭道溝之水。折而南流入境。東與朝鮮為界。西納栗子溝河、梨河。小三道溝二道溝頭道溝之水。破城子河。白馬郞河。九郞堡河、螞蟻河、虎溝河。榆樹河、岔溝水。南流西合於佟家江。佟家江、亦曰渾江。出汪淸邊外與吉林接界之依爾哈雅番山。南流西納哈爾敏河、額爾敏河。嘉勒圖河、伊木遜河、瓦爾喀什河。理雅達河、大小雅爾滸河、大小鼓河、東納烏勒河、瑪察河。合於鴨綠江。鴨綠江又南流。西納當石河、黃溝河、長甸河、安家灣河、蘇子溝河、鋪西河、又南流西納靉河。靉河、出靉陽邊外。西流入邊。南流復出邊。西納出鳳凰城之三名河。薩瑪吉河、草河、三岔子河。東流入鴨綠江。鴨綠江又南流。西納阿布河。永安河、戴家木廠河入海。大小淩大淩河、出九關臺邊外。東南流入邊。經義州錦縣入海。小淩河、出松嶺邊外。東南流入邊。經錦縣入海。大淩河以東。出廣寕縣之東南西三沙河。泥河。皆南流
入海。小淩河以西。出寕遠州之姜女河、六州河、高兒河、涼水河、石子河、皆東南流入海。大小洋。大洋河、出海城縣。東南流經岫巖城。東納五道河。南流入海。小洋河、出岫巖城。南流入海。小洋河以西。出岫巖城之沙河。出蓋平縣經復州之畢里河。出復州之望簪河。出寕海縣之淸水河、大沙河、澄沙河。皆東南流入海。吉林。將軍本屬城一。吉林城。所屬副都統城四。寕古塔城。伯都訥城。阿勒楚喀城。三姓城。協領城三。打牲烏拉城。琿春城。拉林城。廳三。吉林廳。伯都訥廳。長春廳。其長春廳境及伯都訥城北境外之郭爾羅斯二旗。則隸於理藩院。其山長白長白山、淸語為果勒敏珊延。在吉林城東南。小白小白山、在吉林城東北。與阿勒楚喀城接界。山南與佛思亨山額敦山相屬。北與拉林山相屬。西南為納穆窩集。南為塞齊窩集。西北為和倫窩集。東北為瑪延窩集。溫德亨溫德亨山、在吉林城西南。為望祭　　長白山神之所。費德
里費德里山。在吉林城西南。與　盛京接界。迤西卽分水嶺。錫赫特錫赫特山、在寕古塔城東南。扎木蘭呼勒。扎木蘭呼勒山、在寕古塔城東。與三姓城接界。其川混同混同江。亦曰松花江。又曰松阿里江。出吉林城東南長白山之北。為大土拉庫小土拉庫河。北流東納尼雅木尼雅庫河。是為混同江之源。北流東納出吉林城與寕古塔接界額敦山之富爾哈河。西納出費德里山之三音諾音額赫諾音河。北流西納出　盛京圍場之輝發河。東納出小白山之拉發河。西納出和倫窩集之鄂河。北流出巴彥鄂佛羅邊。西北流南納出和倫窩集出邊經長春廳之伊通河。西北流經伯都訥城。北與黑龍江境之嫩江合。折而東流。南納出伯都訥城與阿勒楚喀城接界之拉林河。東流北納出黑龍江境之呼蘭河。呼蘭城與三姓城接界之布雅密河。南納阿勒楚喀河、費克圖河、扎巴蘭河、瑪延河。東流經三姓城。南合瑚爾哈河。瑚爾哈河、亦曰呼爾海河。出吉林城東南額敦山為勒富善河。北流經古俄
朵里城。東納富爾嘉哈河、珊延木克河、折而東流北納都淩古河。東流入寕古塔城境。合十餘水。瀦為阿卜湖。復自湖東北流出為瑚爾哈河。東流經古會寕城。南納塔克通阿河。東流折而北流繞寕古塔城。東納呼錫哈里河。尼葉赫河。西納海蘭河、富達密河、阿穆蘭河。經三姓城境。東納武斯呼河。西納安巴河、阿布罕河。入混同江。混同江東流北納出黑龍江境經古木訥城入境之吞河。南納音木達河。東流經奇勒爾赫哲各屯。北合自黑龍江境入境之黑江。東流南合烏蘇里江。烏蘇里江出錫赫特山。北流西納法納圖河。東納富金河。北流東納寕古塔城與三姓城接界之嫩屯河。西納呼雅河。北流西納自興凱湖流出之松阿察河。北流西納穆林河。北流經奇勒爾赫哲各屯合於混同江。混同江東北流。西納格楞河。南納奇吉泊之水。東流經費雅喀各屯。北納興滾河。東流入海。圖們圖們江。出吉林城東南長白山東。為大圖們江。小圖們江。合流而東。經寕古塔城境。南與朝鮮接界。東北流北納噶哈里河、琿春河入海。綏
芬綏芬河、出寕古塔城東南大嶺。東流北納鄂爾琿綏芬河。東南流西納舒藩河。南流入海、綏芬河以西。蒙古河、額濟密河、哈濟密河、皆南流入海。綏芬河以東、乾溝子河、石頭河、大小烏濟密河、皆南流入海。雅蘭河、東南流入海。石人溝、夾皮溝、外富金河、皆東流入海。約色。約色河、出寕古塔城東北奇雅喀爾各屯之北、東流入海。北與三姓所屬費雅喀各屯接界。其澤阿卜阿卜湖、亦曰畢爾騰湖。在寕古塔城西南。興凱興凱湖、亦曰鏡泊。在寕古塔城東。其北為達巴庫湖。下流同入烏蘇里江。黑龍江將軍本屬城一齊齊哈爾城。所屬副都統城二。黑龍江城。墨爾根城。總管城二。呼倫貝爾城。布特哈城。城守尉城一。呼蘭城。其齊齊哈爾城東之杜爾伯特旗。西南之扎賚特旗。呼倫貝爾城南之科爾沁右翼三旗。西南之烏珠穆沁二旗。則隸於理藩院。其山雅克雅克山、在齊齊哈爾城西北。連雅克嶺。興安內興安嶺。繞墨
爾根城、城東之興安嶺。與黑龍江城接界。城西之興安嶺。與呼倫貝爾城接界。外興安嶺在黑龍江城之北。起喀爾喀車臣汗部之西北。迤邐而東。繞尼布楚雅薩克之北。東盡於海。嶺北接俄羅斯界。伊勒呼里伊勒呼里山、在墨爾根城西北。索岳爾濟索岳爾濟山、在呼倫貝爾城之南。山之西接車臣汗部界。山之西南接烏珠穆沁旗界。山之東南接科爾沁旗界。喀穆尼喀穆尼山。在黑龍江城南。佛思亨佛思亨山、在呼蘭城東。與三姓城接界。其川嫩嫩江、亦曰腦溫江。出墨爾根城西北伊勒呼里山。南流經墨爾根城。西納甘河。南流經布特哈城。西納努敏河。東納納莫爾河。南流西納阿倫河。經齊齊哈爾城。西納雅爾河。綽爾河。南流經扎賚特杜爾伯特兩旗之間。西納淘爾河。南流經郭爾羅斯旗、入混同江。黑黑江、淸語為薩哈連烏拉。亦曰黑龍江、自喀爾喀車臣汗部之敖嫩河東北流、經尼布楚城。始名黑江。東流經俄羅斯界碑。北納出大興安嶺之格爾必齊河。南納額爾古訥
河。額爾古訥河、自呼倫池流出。其上源有二。一自車臣汗部喀魯倫河東流入境。匯於呼倫池。一出呼倫貝爾城東南達兒彬池。西南流為喀爾喀河。南納小熱河大熱河。西北流入車臣汗部境。瀦為貝爾池。復自貝爾池流出為鄂爾順河。北流入境。亦匯於呼倫池。池水自北流出為額爾古訥河。東納哈拉爾河。哈拉爾河、出呼倫貝爾城東內興安嶺。西流南納依奔河。輝河。北納墨勒根河。西流入額爾古訥河。額爾古訥河東北流。東納根河、眉勒爾喀河、入黑江。黑江東流經雅薩克城。東南流北納出大興安嶺合錫林木迪河之精奇里江。南流經黑龍江城。東南流東納牛滿河。東流北納與三姓城接界之畢占河。入三姓城境。合於混同江。呼蘭呼蘭河、出墨爾根城東南內興安嶺。西南流經呼蘭城。入混同江。瑚裕爾。瑚裕爾河、出墨爾根城東南內興安嶺。南流入杜爾伯特旗境。瀦為察漢泊。其澤庫楞。庫楞湖。亦曰呼倫池。又曰闊灤海子。卽俱輪泊。在呼倫貝爾城西。環畿輔凡三省。南
曰山東。西曰山西西南曰河南。山東布政司一。治在濟南府。所屬府十。濟南府治在歷城縣。泰安府治在泰安縣。武定府治在惠民縣。兖州府治在滋陽縣。沂州府治在蘭山縣。曹州府治在菏澤縣。東昌府治在聊城縣。靑州府治在益都縣。登州府治在蓬萊縣。萊州府治在掖縣。直隸州二。濟寕州、臨淸州、州九。濟南府領德州。泰安府領東平州。武定府領濱州。沂州府領莒州。曹州府領濮州。東昌府領高唐州。登州府領寕海州。萊州府領平度州膠州。縣九十有六。濟南府領厯城縣章邱縣鄒平縣淄川縣長山縣新城縣齊河縣齊東縣濟陽縣德平縣禹城縣臨邑縣平原縣陵縣長淸縣。泰安府領泰安縣東阿縣平陰縣新泰縣萊蕪縣肥城縣。武定府領惠民縣陽信縣海豐縣樂陵縣利津縣霑化縣蒲臺縣靑城縣商河縣。兖州府領滋陽縣曲阜縣寕陽縣鄒縣泗水縣滕縣嶧縣汶上縣陽穀縣壽張縣。沂州府領蘭山縣郯城縣費縣沂水縣蒙
陰縣日照縣。曹州府領菏澤縣曹縣范縣觀城縣朝城縣鄆城縣單縣城武縣定陶縣鉅野縣。東昌府領聊城縣堂邑縣博平縣茌平縣淸平縣莘縣冠縣館陶縣恩縣。靑州府領益都縣博山縣臨淄縣博興縣高苑縣樂安縣壽光縣昌樂縣臨朐縣安邱縣諸城縣。登州府領蓬萊縣黃縣福山縣棲霞縣招遠縣萊陽縣文登縣榮成縣海陽縣。萊州府領掖縣濰縣昌邑縣高密縣卽墨縣。濟寕州領金鄉縣嘉祥縣魚臺縣。臨淸州領武城縣夏津縣邱縣。其山華華山、卽華不注山在歷城縣。原原山、在淄川萊蕪博平三縣。徂徠徂徠山。在泰安縣。梁甫梁甫山、在泰安縣。嶧嶧山、在鄒縣。蒙蒙山、在費縣。勞勞山、在卽墨縣。成成山、在榮成縣。陪尾陪尾山、在泗水縣。之罘。之罘山、在福山縣。
東嶽泰山泰山、在泰安縣。
東鎮沂山沂山、在臨朐縣。在焉。其川會通會通河、卽運河。北至臨淸州接衞河。
南至濟寕州接江南運河。其源出萊蕪縣曰汶河。西流經泰安縣。北納泮河。南納出新泰縣之小汶河。西流經東平州。為戴村壩遏其北流之道。遂西南流經汶上縣。匯為馬場蜀山南旺三湖。入運河分南北流。北流者經東平州壽張縣西納自直隸東明縣入境經菏澤縣鄆城縣陽穀縣之趙王河。又北流納自直隸開州入境經濮州觀城縣范縣壽張縣之沙河。北流經東阿縣陽穀縣聊城縣博平縣淸平縣至臨淸州入衞河。衞河、自直隸入境。東流經冠縣與漳河南支合。東北流經館陶縣至臨淸州納會通河。又東北流經武城縣德州入直隸境。會通河南流者經嘉祥縣濟寕州。東納出寕陽縣之洸河。由泗河分流經滋陽縣之府河。南流經鄒縣。東納出泗水縣經曲阜縣合出鄒縣白馬河之泗河。南流經滕縣。東納獨山湖水。西納微山湖水。獨山湖、受鄒縣滕縣所出南北沙河南梁河。微山湖、受舊運河順隄河。舊運河、自直隸東明縣入境。經曹縣。循黃河之北東流。分一支為白花河。北流經曹縣城武縣為樂成河。南納出單縣之
桑家河為徠河。經金鄉縣。北納出定陶縣夏月湖經鉅野縣之萬福河。東流為新開河。經魚臺縣。北納牛頭河。牛頭河、出菏澤縣定陶縣之間為北渠河。東北流經鉅野縣為瀦水河。東流經嘉祥縣為澹臺河。北納自鄆城縣分流經嘉祥縣之趙王河。為牛頭河。東南流經魚臺縣。西納出鉅野縣之蔡河。南流合新開河為舊運河。入微山湖。順隄河自曹縣東流。經曹縣單縣。至江蘇豐縣境入微山湖。運河復南流經嶧縣。西納自微山湖流出之伊家河。南流入江蘇境。膠萊膠萊河、南北皆達海。其源出諸城縣曰膠河。東北流經高密縣。至平度州匯為百脈湖。分數道流入。復東納白沙河藥石河之水。南流曰膠萊南河。北流曰膠萊北河。南河東納出招遠縣經萊陽縣之大姑河。出掖縣之小姑河。經膠州南流入海。北河西納出高密縣之五龍河。北流經昌邑縣入海。膠萊北河以東。出掖縣之掖河。出招遠縣之界河。出棲霞縣經黃縣之黃水河。出棲霞縣經福山縣之淸洋河。皆北流入海。五龍五龍河、與入膠萊河之五龍河異源。
出萊陽縣南流曰九里河。東納出棲霞縣之縣河、陶章河、為五龍河。東納昌水河。南流入海。五龍河以東。出寕海州之乳山河。出文登縣之母珠河。郭家河。皆南流入海。白狼白狼河、出安邱縣。北流經濰縣。西納小于河、大于河、出昌樂縣合大小丹河之堯河。北流入海。瀰瀰河、出臨朐縣。北流經益都縣。西納南洋河。東北流經壽光縣入海。濰濰河、出臨朐縣東流經諸城縣。北流西納出臨朐縣經安邱縣之汶河。北流經昌邑縣入海。大小淸大淸河、亦曰鹽河。自東阿縣八里廟滾壩受運河之溢流、東流至東平州。南納戴村壩汶河之溢流。轉北流經平陰縣。東北流經長淸縣、齊河縣。東流經歷城縣。南納濼河。東北流經濟陽縣齊東縣靑城縣濱州蒲臺縣利津縣入海。小淸河、出章邱縣為獺河。東流至鄒平縣。匯為滸山泊。東北流經長山縣。名小淸河。經新城縣。南納出淄川縣經長山縣之孝婦河。東流經高苑縣博興縣。南納麻大泊會城泊水。東流經樂安縣。合淄河入海。淄河、出博山縣。東北流經臨淄縣樂安縣。東
合出臨淄縣經壽光縣之女織河。出益都縣經壽光縣之北洋河。匯為淸水泊。合小淸河入海。東西泇東泇河。出費縣。東南流經蘭山縣。東納芙蓉湖水。南流入江蘇境。西泇河、出費縣。東南流入江蘇境。與東泇河合入運河。沂沂河、出臨朐縣沂山。東南流經沂水縣。轉西南流。北納出蒙陰縣之東汶河。南流經蘭山縣。西納出費縣之祊河。及武河之分流。南流經郯城縣入江蘇境。武河、出費縣。東流經蘭山縣。分一支入沂河。一支南流經郯城縣入江蘇境。合於泇河。沭。沭河。出沂水縣。東南流經莒州。轉西南流經蘭山縣。南流經郯城縣入江蘇境
河瀆介其南。河自河南入境。東流經曹縣單縣。南與河南分界。東流入江南境。其澤微山微山湖、北連昭陽湖。又北連南陽湖。東隔運河連蜀山湖。魚臺縣鄒縣滕縣嶧縣、及江蘇之邳州豐縣環之。南旺南旺湖、東隔運河、與汶河口北岸之馬踏湖、南岸之獨山湖、三湖相連。迤南為馬場湖。嘉祥縣汶上縣濟寕州環之。鉅定鉅定泊、亦曰淸水泊。在樂
安縣與東光縣接壤。百脈。百脈湖。在平度州。山西布政司一。治在太原府。所屬府九。太原府治在陽曲縣。平陽府治在臨汾縣。蒲州府治在永濟縣。潞安府治在長治縣。汾州府治在汾陽縣。澤州府治在鳳臺縣。大同府治在大同縣。寕武府治在寕武縣。朔平府治在右玉縣。直隸州十。平定州。忻州。代州。保德州。解州。絳州。隰州。沁州。遼州。霍州。廳七。歸綏道領歸化城廳。和林格爾廳。托克托城廳。淸水河廳。薩拉齊廳。大同府領豐鎮廳。朔平府領寕遠廳。州六。太原府領岢嵐州。平陽府領吉州。汾州府領永寕州。大同府領渾源州。應州。朔平府領朔州。縣八十有五。太原府領陽曲縣太原縣榆次縣太谷縣祁縣徐溝縣交城縣文水縣嵐縣興縣。平陽府領臨汾縣洪洞縣浮山縣岳陽縣曲沃縣翼城縣太平縣襄陵縣汾西縣鄉寕縣。蒲州府領永濟縣臨晉縣虞鄉縣榮河縣萬泉縣猗氏縣。潞安府領長治縣長子縣屯留縣襄垣縣潞城縣壺關縣黎城縣。汾州府領汾陽
縣孝義縣平遙縣介休縣石樓縣臨縣寕鄉縣。澤州府領鳳臺縣高平縣陽城縣陵川縣沁水縣。大同府領大同縣懷仁縣山陰縣陽高縣天鎮縣廣靈縣靈邱縣。寕武府領寕武縣偏關縣神池縣五寨縣。朔平府領右玉縣左雲縣平魯縣。平定州領盂縣壽陽縣。忻州領定襄縣靜樂縣。代州領五臺縣崞縣繁峙縣。保德州領河曲縣。霍州領趙城縣靈石縣。解州領安邑縣夏縣平陸縣芮城縣。絳州領垣曲縣聞喜縣絳縣稷山縣河津縣。隰州領大寕縣蒲縣永和縣。沁州領沁源縣武鄉縣。遼州領和順縣榆社縣。其豐鎮廳寕遠廳境之察哈爾右翼四旗。歸化城境之土默特二旗。及歸化城北境外之喀爾喀右翼一旗。四子部落一旗。茂明安一旗。西境外之烏喇特三旗。則隸於理藩院。其山太行太行山。在省之東。東界直隸。南界河南。澤潞遼沁屬諸州縣皆踞其上。中條中條山。亦曰雷首山。又曰厯山。在永濟縣。與虞鄉縣接壤。岢嵐岢嵐南山、卽管涔山。北山卽蘆芽山。在岢嵐州。與靜樂縣寕武縣五寨縣接壤、
淸涼淸涼山、亦曰五臺山。在五臺縣。大靑。大靑山。卽陰山。在歸化城北。
北嶽恒山恒山、在渾源州。
中鎮霍山霍山、在霍州。在焉。其川汾汾河、出寕武縣。南流經靜樂縣。交城縣。西納出嵐縣之嵐河。東南流經陽曲縣。南流經太原縣。西納晉渠水。東納泥小河南流經徐溝縣。西南流復經交城縣。東納出祁縣之沙河。西南流經文水縣。西納出永寕州之文峪河。西南流經平遙縣汾陽縣。南流經孝義縣。西納義河孝河。南流經介休縣。東納出平遙縣之中都河、南流經靈石縣。西納出隰州之新水峪河。東納出沁源縣之仁義河。南流經霍州趙城縣洪洞縣東納出岳陽縣之澗河。南流經臨汾縣。東納出浮山縣之黑水河。南流經襄陵縣太平縣曲沃縣。西南流經絳州。東納出翼城縣之澮河。西流經稷山縣河津縣入河。汾河以北。出鄉寕縣之羅峪河。出吉州之淸水河。出隰州合出蒲縣蒲川河經大寕縣之昕川河。出永和縣之仙芝河、
出石樓縣之沙河。出永寕州之南北東三川河。出興縣經臨縣之湫河。出嵐縣經興縣之蔚汾河。出岢嵐州經興縣之嵐漪河。出朔州經河曲縣之大澗河。皆西流入河。沁沁河、出沁源縣。南流經岳陽縣沁水縣。西納梅河。南流經陽城縣。西納濩澤河、入河南境、漳淸漳河。二源。一出平定州樂平鄉。南流經和順縣。東納萬泉河。西南流經遼州。一出和順縣。東南流至遼州合而南流、經黎城縣。東南流入河南境。濁漳河、三源。一出長子縣。東北流經長治縣屯留縣襄垣縣。一出沁州。東南流至襄垣縣與南源合。一出榆社縣。南流經武鄉縣。西納甲水河。東納儀川河。東南流至襄垣縣。三源合流。名濁漳河。東流經黎城縣。入河南境。涑涑河、出絳縣、西南流經聞喜縣夏縣安邑縣臨晉縣虞鄉縣、東納出夏縣經安邑縣解州之姚暹渠、瀦為五姓湖、西南流經永濟縣入河。涑河以東。出虞鄉縣之媯汭水。出垣曲縣之亳淸河、沇河、皆南流入河。滹沱滹沱河、出五臺縣。西流經繁峙縣、西南流經代州崞縣。轉東南流經忻州定襄縣。西
納出陽曲縣之牧馬河。東流經盂縣。南納秀水河。北納出五臺縣之淸水河。東流入直隸境。桑乾桑乾河。出朔州之馬邑鄉。東南流經朔州。南納出寕武縣之恢河。東北流經山陰縣。南納出朔州之黃水河。東北流經應州。東納渾河。東北流經大同縣。西納出右玉縣經左雲縣合出豐鎮廳御河之十里河。東流經陽高縣天鎮縣。入直隸境。兔毛兔毛河、亦曰紅水河。蒙古名烏蘭木倫。出平魯縣北流經右玉縣。出邊牆經和林格爾廳。折而西流。經淸水河廳入河。黑水。黑水河。蒙古名圖爾根河。出寕遠廳。西流經歸化城廳。南納出托克托城廳之黃水河。西流經薩拉齊廳入河。
河瀆介其西南。黃河、自鄂爾多斯旗之北烏喇特旗之南東流入境。經薩拉齊廳。折而南流。經淸水河廳。踰邊牆南流。西與陜西為界。經偏關縣河曲縣保德州興縣臨縣永寕州寕鄉縣石樓縣永和縣大寕縣吉州鄉寕縣河津縣榮河縣臨晉縣永濟縣。折而東流。南與河南為
界。經虞鄉縣芮城縣解州平陸縣垣曲縣入河南境。其澤五姓五姓湖、在永濟縣與臨晉縣虞鄉縣接壤之間。奇爾奇爾泊、在豐鎮廳。岱哈。岱哈泊、在寕遠廳。河南布政司一。治在開封府。所屬府九。開封府治在祥符縣。陳州府治在淮寕縣。歸德府治在商邱縣。彰德府治在安陽縣。衞輝府治在汲縣。懷慶府治在河內縣。河南府治在洛陽縣。南陽府治在南陽縣。汝寕府治在汝陽縣。直隸州四。許州、陜州、光州。汝州。廳一。開封府領儀封廳。州六。開封府領鄭州禹州、歸德府領睢州。南陽府領鄧州裕州。汝寕府領信陽州。縣九十有七。開封府領祥符縣陳留縣杞縣通許縣尉氏縣洧川縣鄢陵縣中牟縣蘭陽縣滎陽縣滎澤縣汜水縣密縣新鄭縣。陳州府領淮寕縣商水縣西華縣項城縣沈邱縣太康縣扶溝縣。歸德府領商邱縣寕陵縣鹿邑縣夏邑縣永城縣虞城縣柘城縣。彰德府領安陽縣湯陰縣臨漳縣林縣內黃縣武安縣陟縣。衞輝府
領汲縣新鄉縣獲嘉縣淇縣輝縣延津縣濬縣滑縣封邱縣考城縣。懷慶府領河內縣濟源縣原武縣修武縣武陟縣孟縣溫縣陽武縣。河南府領洛陽縣偃師縣鞏縣孟津縣宜陽縣登封縣永寕縣新安縣澠池縣嵩縣。南陽府領南陽縣南召縣鎮平縣唐縣泌陽縣桐柏縣內鄉縣新野縣淅川縣舞陽縣葉縣。汝寕府領汝陽縣正陽縣上蔡縣新蔡縣西平縣遂平縣確山縣羅山縣。許州領臨潁縣襄城縣郾城縣長葛縣。陝州領靈寶縣閿鄉縣盧氏縣。光州領光山縣固始縣息縣商城縣。汝州領魯山縣郟縣寳豐縣伊陽縣。其山林慮林慮山、在林縣。大伾大伾山、在濬縣、蘇門蘇門山、在輝縣、王屋王屋山、在濟源縣、陸渾陸渾山、在嵩縣。北邙北邙山、在洛陽縣伊闕伊闕山、在洛陽縣。胎簪。胎簪山、在桐柏縣。
中嶽嵩山在焉。嵩山、在登封縣。其川潁潁河、出登封縣。東南流經禹州分為二。一
經許州之東。一經許州之西。曰石梁河、至臨潁縣復合為一。東南流西合出登封縣經禹州之渚河。遂名渚河。東流折而南流。至商水縣復合於沙河。沙河、出嵩縣。名汝河。東北流經伊陽縣汝州。轉東南流經郟縣襄城縣。西與出魯山縣經葉縣之沙河合。遂名沙河。東南流經郾城縣。西納出舞陽縣之澧河、東流至商水縣。合渚河。復東流北納賈魯河。賈魯河。出滎陽縣曰索河。曰京河。合而東流經滎澤縣鄭州名小賈魯河。復東流經中牟縣。遂名賈魯河。南流經尉氏縣至扶溝縣。西納出密縣經新鄭縣長葛縣洧川縣之雙洎河。復南流經西華縣至商水縣亦合於沙河。沙河東南流分為二。一東流入安徽境、一入於渦河、渦河出商水縣分為二。一東流與沙河分支合。一東南流經項城縣曰分河。至沈邱縣二支復合。東南流入安徽境。與沙河復合。仍曰潁河。汝汝河、與入沙河之汝不同源。出泌陽縣。東流經遂平縣。轉東南流經汝陽縣。西納出確山縣之小沙河。出泌陽縣經確山縣之吳寨河。東流經新蔡縣。北納出舞陽縣經西平
縣上蔡縣之洪河。東流入安徽境合於淮。洛洛河、自陜西入境。東流經盧氏縣轉東北流。經永寕縣宜陽縣至洛陽縣。北納出澠池縣合穀水經新安縣之澗河。東流北納瀍河。南納出嵩縣經伊陽縣之伊河。東流經偃師縣鞏縣入於河。衞衞河、其上流曰丹河。自山西入境。東南流經河內縣分為二。一曰大丹河。南流入於沁。一曰小丹河。東流經修武縣。轉東北流經獲嘉縣。北合出輝縣之百泉河。始名衞河。東流經汲縣。北納出林縣經淇縣之淇河。轉東北流經滑縣濬縣。西納出湯陰縣之湯河。出林縣經安陽縣之洹河。東北流經內黃縣入直隸境。沁河、自山西入境。經濟源縣分為二。一東流經河內縣合大丹河。經武陟縣南流入河。一曰廣濟河。自濟源縣東南流經河內縣溫縣武陟縣。疏為數十渠。合湨河豬龍河以資灌溉。餘流入於河、湨河、出濟源縣、東南流與濟水合。經孟縣分為二。一南流入河。一為餘濟渠。東流合溫縣自廣濟渠分流之豬龍河。東南流入於河。漳漳河有二。曰淸漳。曰濁漳。皆自山西入境。經涉縣合
為一。東流經臨漳縣入直隸境。丹丹河。與入衞河之丹不同源。自陝西入境。東流經淅川縣。北納淅河。南流入湖北境、白白河、亦曰淯河。出南召縣。南流分為二。一東南流曰栗河。合於唐河。一南流經新野縣。西納出鎮平縣之潦河、出內鄉縣之湍河。復南流西納出鄧州之刁河、入湖北境。唐河、凡三源。出泌陽縣為泌河、出裕州為趙河。出桐柏縣為盧家河。至唐縣合為唐河。西南流與栗河合。南流入湖北境。與白河合。入漢。
濟瀆濟水、出濟源縣西天壇山太乙池。伏流復出為兩池曰濟池。東南流為濟水。合龍潭之水為千倉渠。經河內縣。引一支東流為順利渠。合於廣濟渠入河。其一東南流。合於湨河入河。
淮瀆淮水、出桐柏縣西胎簪山。東流經信陽州羅山縣息縣光州固始縣入安徽境。出信陽州之溮河。出羅山縣之小黃河。竹竿河。出光山縣之小潢河、春河。出商城縣之曲河。出固始縣之石槽河、史河。皆北流入焉。出焉。
淮瀆經其南。
河瀆經其北。黃河、自陝西入境。東流經閿鄉縣靈寶縣陝州澠池縣之北。北與山西分界。迤東經新安縣洛陽縣孟津縣偃師縣鞏縣汜水縣滎澤縣祥符縣陳留縣蘭陽縣雎州之北濟源縣孟縣溫縣武陟縣原武縣陽武縣延津縣封邱縣考城縣之南。又東經商邱縣虞城縣之北。北與山東分界。又東入江蘇境。山東省之南為兩江。其省三。曰江南之江蘇。曰江南之安徽。曰江西。江蘇布政司二。江寕布政司治在江寕府。蘇州布政司治在蘇州府。所屬府八。江寕府治在上元縣江寕縣。蘇州府治在吳縣長洲縣元和縣。松江府治在華亭縣婁縣。常州府治在武進縣陽湖縣。鎮江府治在丹徒縣。淮安府治在山陽縣。揚州府治在江都縣甘泉縣。徐州府治在銅山縣。直隸廳一。海門廳。直隸州三。太倉州。海州。通州。廳
二。蘇州府領太湖廳。松江府領川沙廳。州三。揚州府領高郵州泰州。徐州府領邳州。縣六十有二。江寕府領上元縣江寕縣句容縣溧水縣江浦縣六合縣高淳縣。蘇州府領吳縣長洲縣元和縣崑山縣新陽縣常熟縣昭文縣吳江縣震澤縣。松江府領華亭縣婁縣奉賢縣金山縣上海縣南匯縣靑浦縣。常州府領武進縣陽湖縣無錫縣金匱縣江陰縣宜興縣荊溪縣靖江縣。鎮江府領丹徒縣丹陽縣金壇縣溧陽縣。淮安府領山陽縣阜寕縣鹽城縣淸河縣安東縣桃源縣。揚州府領江都縣甘泉縣儀徵縣興化縣寶應縣東臺縣。徐州府領銅山縣蕭縣碭山縣豐縣沛縣宿遷縣睢寕縣。太倉州領鎮洋縣崇明縣嘉定縣寶山縣。海州領贛榆縣沭陽縣。通州領如臯縣泰興縣。其山鍾鍾山、在上元縣。茅茅山。在句容縣。陽陽山。在長洲縣、狼。狼山、在通州。其川秦淮秦淮河、凡二源。一出句容縣南流。一出溧水縣北流。合而西流。經上元縣江寕縣入江。荊溪荊溪、自高淳縣東壩
遏絕固城湖東流之水。壩下東流者為胥河。經溧陽縣。北合金壇縣之崑崙河。受句容縣溧水縣及安徽廣德州諸水。瀦為長蕩湖。東流為荊溪、北納滆湖。經宜興縣荊溪縣入太湖。吳淞吳淞江、亦曰松陵江。自太湖長橋口流出。經吳江縣。貫運河東北流為龎山湖。合尹山湖經長洲縣。東流經崑山縣。分為夏駕河新陽江等數道北入婁江。正流轉東南經靑浦縣。納大盈顧會等浦。東流經寶山縣上海縣。合黃浦入海。婁江、亦曰劉河。自太湖鮎魚口流出。經吳江縣北流貫運河經長洲縣、東北流為陽城湖、合巴城湖。經崑山縣南納夏駕河新陽江等水。東流經太倉州嘉定縣入海。黃浦、自吳江縣吳淞江分派為姚城江、白蜆江。東南流經靑浦縣。為澱山湖。南流經金山縣為泖湖。西納浙江嘉善縣諸水。南納浙江平湖縣諸水。轉東北流。經婁縣華亭縣奉賢縣南匯縣上海縣。合於吳淞江入海。石梁石梁河、出天長縣。東流入邵伯湖滁滁河、亦曰後河。出安徽合肥縣。經含山縣全椒縣入境。東北流經江浦縣六合縣入
江。沭沭河、自山東入境。南流經沐陽縣。分為二。曰前沭河。後沭河。東流經海州。復合為漣河入海。鹽淮北鹽河、自桃源縣運河北岸仰化集劉老澗東流。合駱馬湖之下流。是為六塘湖。亦曰鹽河。東流分為二。曰南六塘河。北六塘河。俱東南流、西納自淸河縣中河鉗口壩分出之新鹽河。及王營減壩分出之舊鹽河。東流入版浦河穿各場入海。淮南鹽河。自山陽縣永利閘分運河之水為鹽河。亦曰烏沙河。東南流入大蹤湖。大蹤湖。受山陽縣寶應縣高郵州運河各涵洞分洩之水。東分支流。達阜寕縣鹽城縣興化縣各場。皆曰鹽河。分數道入海。其經興化縣者。東南流經泰州。復與甘泉縣灣頭閘分出之鹽河合。東流分為二。一南流經泰興縣入江。一東流經如皋縣。亦名串場河。分數支達各場。俱合於通州入江。運。黃河以北之運河。自山東八閘河入境。東南流經邳州。東引自山東入境之泇河。西引微山湖流出之荊山橋河。東南流北引彭家河。南引自山東入境沂河分出之徐塘口河。東南流經宿遷縣。東引沂河所匯
之駱馬湖水。西引竹絡壩黃河水。東流是為中河。經桃源縣至楊莊閘入河。截河至淸口。沂淮至惠濟閘入運口。南流經淸河縣山陽縣寶應縣高郵州。西納白馬寶應高郵邵伯等湖水。東分洩入下河。北流經甘泉縣江都縣分為二。一為瓜洲運河。一為儀徵運河。皆入江。由瓜洲運河出口。截江而南。是為徒陽運河。引江水自丹徒縣入口。南流經丹陽縣。西納金壇縣之珥瀆河。東分流於九曲河洩於江。運河轉東南流、南納白鶴溪河。北分流於孟瀆河洩於江。又東南流經武進縣。南納通宜興縣溧陽縣之西蠡河。東分流於山塘河達江陰縣。又東南流經無錫縣。北納受江陰縣申港所引江水之五瀉河東南流經元和縣。北納通常熟縣之冶長涇。東流合於婁江。經吳縣。復與婁江分。南流經長洲縣。貫吳淞江而南。經吳江縣。泝流經震澤縣。至平望驛。與浙江入境之南塘河西塘河接。
淮瀆於是合於河。淮河自安徽入境。匯為洪澤湖、由淸河縣東流出淸口入河。
河瀆河自河南山東入境。東流經豐縣碭山縣沛縣蕭縣雎寕縣邳州宿遷縣桃源縣淸河縣與淮河合。復東流經山陽縣阜寕縣安東縣入海。
江瀆於是入海焉。江自安徽入境。東北流。北岸經江浦縣六合縣儀徵縣江都縣。南岸經江寕縣上元縣丹徒縣轉東南流。北岸經泰興縣靖江縣通州。南岸經丹陽縣江陰縣常熟縣夾海門廳入海。其澤太湖太湖、亦曰五湖。又曰具區。震澤縣吳江縣吳縣無錫縣宜興縣及浙江之歸安縣烏程縣環之。湖中有太湖廳、洪澤洪澤湖、睢寕縣桃源縣淸河縣山陽縣、與安徽之盱眙縣泗州環之。白馬白馬湖、受高堰減水。南連靑蕩湖寶應湖。又南連汜光湖高郵湖。又南連邵伯湖。在山陽縣寶應縣高郵州甘泉縣天長縣之間。大蹤大蹤湖、北連九里蕩馬家蕩。南連蜈蚣湖護金蕩。在山陽縣阜寕縣鹽城縣興化縣寶應縣之間。碩項碩項湖、北連靑伊湖。在海州沭陽縣之間、駱馬。駱馬湖、在宿遷縣東
北。安徽布政司一。治在安慶府。所屬府八。安慶府治在懷寕縣徽州府治在歙縣。寕國府治在宣城縣。池州府治在貴池縣。太平府治在當塗縣。廬州府治在合肥縣。鳳陽府治在鳳陽縣。潁州府治在阜陽縣。直隸州五。廣德州。滁州。和州。六安州。泗州。州四。廬州府領無為州。鳳陽府領壽州宿州。潁州府領亳州。縣五十。安慶府領懷寕縣桐城縣潛山縣太湖縣宿松縣望江縣。徽州府領歙縣休寕縣婺源縣祁門縣黟縣績溪縣。寕國府領宣城縣寕國縣涇縣太平縣旌德縣南陵縣。池州府領貴池縣靑陽縣銅陵縣石埭縣建德縣東流縣。太平府領當塗縣蕪湖縣繁昌縣。廬州府領合肥縣廬江縣舒城縣巢縣。鳳陽府領鳳陽縣懷遠縣定遠縣鳳臺縣靈璧縣。潁州府領阜陽縣潁上縣霍邱縣太和縣蒙城縣。廣德州領建平縣。滁州領全椒縣來安縣。和州領含山縣。六安州領英山縣霍山縣。泗州領盱眙縣天長縣五河縣。其山潛潛山、亦曰皖山。又曰天柱山。其北山
曰霍山。又曰霍嶽。在潛山縣霍山縣接壤。黃黃山、亦曰黟山、跨歙縣太平縣境。九華九華山、在靑陽縣。陵陽。陵陽山。在宣城縣。其川石牌石牌河。亦曰長河。上流為潛水。亦曰皖水。出潛山縣。東南流經懷寕縣。西納出太湖縣之後部河。由皖口入江。石牌河以東為樅陽河。出桐城縣。東南流。東納孔城河。西納練潭河。東南流。西納出潛山縣之沙河入江。又東為泥汊河。自廬江縣白湖黃陂湖流出。東南流經無為州入江。又東為黃落河卽濡須水。自巢湖東南流出。經巢縣含山縣分為二、一為裕溪河。南流經無為州入江。一為牛屯河東南流經和州入江。石牌河以西為楊溪河、出湖北黃梅縣為三溪河入境。東流經宿松縣。北合二郞河。瀦為泊湖。南流經望江縣入江。水陽水陽河、亦曰長河。自江蘇高淳縣銀林堰下西流為固城湖。南接南埼湖。其水出廣德州者為東溪西溪。合為綏溪、西南流經建平縣。出寕國者為東河西河。合為大河。南流經宣城縣、皆匯於南埼湖。與固城湖合。又南為石臼湖、丹
陽湖。東北受江蘇高淳縣溧水縣江寕縣之水。西流為黃池河。北合靑弋江。靑弋江。出石埭縣為陽溪。東北流。東納出太平縣之小溪。東北流經涇縣。北納出旌德縣之梅溪為靑弋江。北流經宣城縣合於黃池河。復瀦為五丈湖。路西湖、西流為水陽河。經蕪湖縣入江。水陽河以北為姑熟溪。自丹陽湖分出。西流經當塗縣入江。水陽河以南為魯港。自五丈湖分出。西流經蕪湖縣入江。又南為荻港。出銅陵縣。西北流經繁昌縣入江。又南為五溪河。白沙河。皆出靑陽縣。西流入江。又南為通濟河。雲溪河。張溪河。皆出貴池縣。西流入江。又南為前河。出建平縣。西北流經東流縣入江。潁潁河。自河南入境。東流經阜陽縣。北與自河南入境經大和縣之沙河合。東南流經潁上縣入淮。肥肥河、出合肥縣。同源異流。南流者入巢湖。北流者經定遠縣壽州入淮。又淮以北有西肥河。出河南鹿邑縣。東南流入境為芡河。經亳州分為二。一支東流為十字河。合於渦河。一支東南流為西肥河。經阜陽縣潁上縣至壽州入淮。渦河、出河南柘城縣、
東南流經亳州。西納十字河。東流北納自澮河分出之雉河。東南流經蒙城縣至懷遠縣入淮。澮河、出河南永城縣。東南流分一支為雉河入於渦河。一支入境經宿州。東南流經靈璧縣。西納蟹河、東南流至五河縣入淮。又東肥河。夾渦河澮河之間。出宿州。東南流經懷遠縣入淮。池池河、出定遠縣。東流經盱眙縣入淮。淠。淠河、出霍山縣、北流經六安州霍邱縣至壽州入淮。
淮瀆經其北。淮自河南入境。經阜陽縣潁上縣霍邱縣壽州懷遠縣鳳陽縣五河縣泗州盱眙縣匯為洪澤湖。
江瀆經其南。江自江西入境。東北流。西岸經宿松縣望江縣懷寕縣桐城縣廬江縣無為州和州。東岸經東流縣貴池縣靑陽縣銅陵縣繁昌縣蕪湖縣當塗縣入江蘇境。其澤丹陽丹陽湖、與石臼湖固城湖南埼湖相連。建平縣宣城縣當塗縣、及江蘇之溧水縣高淳縣
環之。巢巢湖、在巢縣合肥縣舒城縣廬江縣之間、漳。漳湖、與武昌湖靑草湖白土湖相連。在望江縣東北。江西布政司一。治在南昌府。所屬府十有三。南昌府治在南昌縣新建縣。饒州府治在鄱陽縣。廣信府治在上饒縣。南康府治在星子縣。九江府治在德化縣。建昌府治在南城縣。撫州府治在臨川縣。臨江府治在淸江縣。瑞州府治在高安縣。袁州府治在宜春縣。吉安府治在廬陵縣。贑州府治在贑縣。南安府治在大庾縣。直隸州一。寕都州。廳二。吉安府領蓮花廳。贑州府領定南廳。州一。南昌府領義寕州。縣七十有五。南昌府領南昌縣新建縣豐城縣進賢縣奉新縣靖安縣武寕縣。饒州府領鄱陽縣餘干縣樂平縣浮梁縣德興縣安仁縣萬年縣。廣信府領上饒縣玉山縣弋陽縣貴溪縣鉛山縣廣豐縣興安縣。南康府領星子縣都昌縣建昌縣安義縣。九江府領德化縣德安縣瑞昌縣湖口縣彭澤縣。建昌府領南城縣新城縣南豐縣廣昌縣瀘溪縣。撫
州府領臨川縣金谿縣崇仁縣宜黃縣樂安縣東鄉縣。臨江府領淸江縣新淦縣新喻縣峽江縣。瑞州府領高安縣新昌縣上高縣。袁州府領宜春縣分宜縣萍鄉縣萬載縣。吉安府領廬陵縣泰和縣吉水縣永豐縣安福縣龍泉縣萬安縣永新縣永寕縣。贑州府領贑縣雩都縣信豐縣興國縣會昌縣安遠縣長寕縣龍南縣。南安府領大庾縣南康縣上猶縣崇義縣。寕都州領瑞金縣石城縣。其山匡廬匡廬山、在星子縣德化縣境。大庾大庾山、在大庾縣。麻姑麻姑山、在南城縣。龍虎龍虎山。在貴溪縣。金精金精山、在寕都州。玉笥。玉笥山、在峽江縣。其川豫章豫章江。亦曰章江、其上流為贑江。又上為章水貢水。章水出大庾縣。東流經南康縣、折而北流。西納出湖南桂陽縣入境經崇義縣上猶縣之上猶江。至贑縣與貢水合。貢水、出瑞金縣。西南流經會昌縣。南納出長寕縣之朗溪折而西北流。西納出安遠縣之梅林江。北流經雩都縣。北納出寕都州合石城縣灞水琴水之
寕都水。西流北納出興國縣之濊江。南納出龍南縣經定南廳信豐縣之桃江。西與章水合。是為贑江。北流經萬安縣。西納出龍泉縣之遂江、北流經泰和縣。西納牛吼江。北流經廬陵縣。西納出蓮花廳經安福縣合永新縣溶江之王江、北流經吉水縣。東納出樂安縣經永豐縣之恩江。北流經峽江縣新淦縣。至淸江縣分為二。東支北流。西支西流折而北流。西納出宜春縣經分宜縣新喻縣之袁江。復折而東流與東支合。東北流經豐城縣為劍江。分一支東流。納豐水富水雩韶水合於撫河。其正流西北流。西納出萬載縣經上高縣合新昌縣藤江經高安縣之錦江。是為豫章江。東北流至南昌縣與撫河合。撫河、上流為汝水。又上為盱江。出廣昌縣。東北流經南豐縣。北流經南城縣。東納出新城縣之黎灘水。西北流為汝水。東納出金谿縣之苦竹水。西北流經臨川縣。西與臨水合。臨水。出樂安縣。東北流經崇仁縣。南納出南豐縣經宜黃縣之東港。至臨川縣合於汝水。是為撫河。西北流東納出東鄉縣之三港水。分一支北流為武陽
水。經進賢縣入鄱陽湖。其正流西北流至南昌縣與豫章江合。北流入鄱陽湖。弋陽弋陽江。源出浙江常山縣為上干溪。江山縣為下干溪。俱西流入境。經玉山縣。合流北納玉溪。西流經上饒縣。北納靈山水。南納出福建浦城縣入境經廣豐縣之永豐溪。西南流經鉛山縣。南納雙溪。西流北納出興安縣之黃溪。西流經弋陽縣始名弋陽江。西流經貴溪縣。南納出福建光澤縣入境之須溪。西流經安仁縣又名錦江。亦曰安仁江。南合白塔河。白塔河。出福建光澤縣、西流入境為瀘溪。經瀘溪縣。北流經貴溪縣為白塔河。北流合於安仁江。西北流經餘干縣入鄱陽湖。鄱鄱江、上流合昌江樂安江之水。昌江、出安徽祁門縣為南河。西流北納歷河入境。西流北納小北港經浮梁縣為昌江。西流至鄱陽縣與樂安江合。樂安江、出安徽休寕縣經婺源縣為婺河。西南流入境。經德興縣。南納泊水。西流經樂平縣為樂安江。西流至鄱陽縣與昌江合。是為鄱江。南納出萬年縣之竹屯河。西流分為二。一西流入鄱陽湖。一北流會童子港
石門港入鄱陽湖。廬廬河、出德安縣。合黃㛚河東流入鄱陽湖。修修河、出義寕州、北流折而東流經武寕縣。東南流經建昌縣。南納出靖安縣之雙溪。東流入鄱陽湖。馮。馮水。出奉新縣、東流經安義縣入鄱陽湖。
江瀆介其北。江自湖北入境。東流經瑞昌縣德化縣湖口縣彭澤縣入安徽界。其澤鄱陽。鄱陽湖、亦曰彭蠡。與宮亭湖合。南昌縣建昌縣德安縣星子縣德化縣餘干縣鄱陽縣都昌縣湖口縣環之。兩江之南為閩浙。其省二。曰福建。曰浙江。福建布政司一。治在福州府。所屬府十。福州府治在閩縣侯官縣。泉州府治在晉江縣。建寕府治在建安縣甌寕縣。延平府治在南平縣。汀州府治在長汀縣。興化府治在莆田縣。邵武府治在邵武縣。漳州府治在龍溪縣。福寕府治在霞浦縣。臺灣府治在臺灣縣。直隸州二。永春州。龍巖州。廳四。泉州府領馬港廳、漳
州府領雲霄廳。臺灣府領淡水廳澎湖廳。縣六十有二。福州府領閩縣侯官縣古田縣屏南縣閩淸縣長樂縣連江縣羅源縣永福縣福淸縣。泉州府領晉江縣南安縣惠安縣安溪縣同安縣。建寕府領建安縣甌寕縣建陽縣崇安縣浦城縣政和縣松溪縣延平府領南平縣將樂縣沙縣尤溪縣順昌縣永安縣。汀州府領長汀縣寕化縣上杭縣武平縣淸流縣連城縣歸化縣永定縣。興化府領莆田縣仙遊縣。邵武府領邵武縣光澤縣泰寕縣建寕縣。漳州府領龍溪縣漳浦縣南靖縣長泰縣平和縣詔安縣海澄縣。福寕府領霞浦縣福鼎縣福安縣寕德縣壽寕縣。臺灣府領臺灣縣鳳山縣嘉義縣彰化縣。永春州領德化縣大田縣。龍巖州領漳平縣寕洋縣。其山鼓鼓山。在閩縣。洪洪山。在霞浦縣。武夷武夷山、在崇安縣。壺口壺口山、在莆田縣。淸源淸源山。在晉江縣。天寶天寶山。在龍溪縣。浮蓋浮蓋山、在浦城縣。傀儡傀儡山。在鳳山縣。雞籠。雞籠山。在彰化
縣。其川閩閩江、源出浙江江山縣、南流入境。經浦城縣為浦溪。南流經建陽縣。西納出崇安縣之交溪、南流經甌寕縣與松溪合。松溪、出浙江慶元縣。西流入境。經松溪縣。南流經政和縣。東納七星溪、西南流經建安縣與浦溪合。是為東溪。南流經南平縣與西溪合。西溪、源出江西石城縣。入境東流經寕化縣淸流縣、折而南流。西納出連城縣之文溪。東流經永安縣、南納出寕洋縣之西小溪。東北流北納出歸化縣之沙洋溪、經沙縣為沙溪。東北流與順陽溪合。順陽溪、源出寕化縣為寕溪。北流經建寕縣。西納均溪、東北流北納出泰寕縣之龍河、折而東南流。經將樂縣為金溪、東流經順昌縣、北納出光澤縣經邵武縣之紫雲溪。是為順陽溪。東流與沙溪合為西溪、至南平縣與東溪合。是為劍溪。東南流西納出大田縣經尤溪縣之尤溪東納出古田縣之瀨溪。東南流經閩淸縣始為閩江。西納出永福縣之梅溪。東南流經侯官縣。西納出德化縣經永福縣之雙溪、東流經閩縣長樂縣入海。閩江以北、出連江縣之連江、出羅
源縣之九龍溪、出古田縣經寕德縣之龍溪、出政和縣經寕德縣之外渺溪、出浙江泰順縣入境經福安縣之環溪、出霞浦縣之白水江、閩江以南。出永春州經仙遊縣莆田縣之瀨溪、皆東流入海、晉晉江、二源、一出永春州。南流為東溪、一出安溪縣。東流為西溪、合為晉江。東南流經晉江縣入海。柳營柳營江、上流為九龍江。出寕洋縣。南流經漳平縣。西納出龍巖州之雁石溪。東南流經長泰縣為柳營江。東納龍津溪。南流經龍溪縣。西納出南靖縣之南溪、南流又為港口江、夾海澄縣入海。港口江以東。出同安縣之西溪。港口江以西。出漳浦縣之南溪、出雲霄廳之大陂溪、出平和縣經詔安縣之大溪。皆南流入海。龍陂龍陂溪、出長汀縣。南流經上杭縣。東南流東納出龍巖州經永定縣之大洲溪。入廣東境。南安。南安溪、亦曰化龍溪、出武平縣。南流入廣東境、浙江布政司一。治在杭州府、所屬府十有一。杭州府治在錢塘縣仁和縣。嘉興府治在嘉興縣秀水縣、湖州府治在烏
程縣歸安縣。寕波府治在鄞縣。紹興府治在山陰縣會稽縣。台州府治在臨海縣。金華府治在金華縣、衢州府治在西安縣。嚴州府治在建德縣。溫州府治在永嘉縣。處州府治在麗水縣。廳一。溫州府領玉環廳。州一。杭州府領海寕州。縣七十有六。杭州府領錢塘縣仁和縣富陽縣餘杭縣臨安縣於潛縣新城縣昌化縣。嘉興府領嘉興縣秀水縣嘉善縣海鹽縣平湖縣石門縣桐鄉縣。湖州府領烏程縣歸安縣長興縣德淸縣武康縣安吉縣孝豐縣。寕波府領鄞縣慈谿縣奉化縣鎮海縣定海縣象山縣。紹興府領山陰縣會稽縣蕭山縣諸暨縣餘姚縣上虞縣嵊縣新昌縣。台州府領臨海縣黃巖縣天台縣仙居縣寕海縣太平縣。金華府領金華縣蘭谿縣東陽縣義烏縣永康縣武義縣浦江縣湯溪縣。衢州府領西安縣龍游縣江山縣常山縣開化縣。嚴州府領建德縣淳安縣桐廬縣遂安縣壽昌縣分水縣。溫州府領永嘉縣瑞安縣樂淸縣平陽縣泰順縣、處州府領麗水縣靑田縣縉雲縣松陽縣遂昌
縣龍泉縣慶元縣雲和縣宣平縣景寕縣。其山天目東天目、西天目、二山相屬。在臨安縣於潛縣安吉縣孝豐縣、及安徽寕國縣之間。四明四明山、在鄞縣奉化縣餘姚縣之間。栝蒼栝蒼山。在縉雲縣仙居縣之間。天台天台山、在天台縣、雁蕩。雁蕩山、在樂淸縣。
南鎮會稽在焉。會稽山、在會稽縣。其川錢塘錢塘江。亦曰浙江。上流為富春江。又上為桐江。又上為新安江。出安徽休寕縣經歙縣東流入境。東南流經淳安縣。東納東溪、南流經遂安縣。西納龍溪。東流南納出壽昌縣之艾溪、東流經建德縣與蘭溪合。蘭溪二源。一曰衢港、一曰婺港。衢港、出江山縣。為文溪。北流經西安縣。西納出開化縣經常山之金溪、南納出遂昌縣之柘上溪為衢港。東北流經龍游縣南納出遂昌縣之桃溪。東流經湯陰縣。南納小龍溪。東流至蘭谿縣與婺港合。婺港。一出新昌縣。一出天台縣。合為雙溪。西流經東陽縣義烏
縣。南納出仙居縣經東陽縣之荊浦溪。西南流經金華縣為婺港。南納出永康縣經武義縣之梅溪。西北流與衢港合。是為蘭溪。北流與新安江合。東北流經桐廬縣。西納出昌化縣合於潛縣柳溪經分水縣之桐溪水為桐江。西北納出新城縣之溪河。經富陽縣為富春江。東北流經蕭山縣。始名錢塘江。東納漁浦。漁浦上流為浦陽江。出浦江縣。東流折而北流經諸暨縣。東北流至蕭山縣。有臨浦壩遏其東流。折而西流為漁浦。合於錢塘江。東流經錢塘縣仁和縣海寕州入海。椒椒江、上流為靈江。二源。一出天台縣。南流為始豐溪。一出仙居縣。東流為永安溪。至臨海縣合為靈江。東流經黃巖縣。南納永寕江為椒江。東流入海。椒江以北。出臨海縣之大橫溪。出寕海縣之白渚溪。石瑜溪。出奉化縣之浮溪。金溪。椒江以南。出太平縣之新河。皆東流入海。甌甌江、二源。一出龍泉縣。東流經雲和縣為小梅溪。一出遂昌縣東南流經松陽縣為松溪。至麗水縣。合為大溪。西納出宣平縣之茭溪。北納出縉雲縣之好溪。東流經靑田縣。
始名甌江。南納出景寕縣之外卸溪。東流經永嘉縣。南納出瑞安縣之會昌河。北納出樂淸縣之楠溪。東流入海。甌江以南。出泰順縣經瑞安縣之飛雲江。出平陽縣之橫陽江皆東流入海。二小江錢淸江。為西小江。曹娥江、為東小江。西小江。自蕭山縣臨浦壩下之水東流。北合西興壩下之水為錢淸江。東南流經山陰縣。自三江口入海。東小江、出新昌縣。西北流經嵊縣為剡溪。北流經上虞縣為曹娥江。北流入海。四塘四塘。一曰上塘一曰下塘。一曰東塘。一曰西塘。上塘河、出錢塘縣。自西湖流出。東流經仁和縣為臨平河。東流至長安壩。下塘河。出臨安縣。曰南溪北溪。合為西溪。亦曰東苕溪。東流經餘杭縣分支北流為餘不溪。其東流者。經錢塘縣。與自西湖流出之水合。是為下塘河。東北流經仁和縣德淸縣分支北流為橫塘河。其正流經石門縣。南納長安壩下之水。東流經桐鄉縣秀水縣。南納長水塘河。長水塘。起自長安壩東。東流為二十五里塘。經海寕州。東北流為袁化塘。經海鹽縣為長水塘。北流經嘉興縣匯
為南湖。分流東出為東塘河。其北流與下塘河合。又為南塘河。北流入江蘇境。西塘河、出孝豐縣為西苕溪。北流經安吉縣。西納橫溪河為龍溪河。北流經長興縣。北納荊溪。東北流與餘不溪合。餘不溪。自餘杭縣分出。北流經錢塘縣德淸縣。西納出武康縣之前溪。北流經烏程縣歸安縣與苕溪合。一曰霅溪。是為西塘河。北分支數道。入於太湖。又分一支為長興運河。與長興縣之四安溪合。北流者入於太湖。其東流者為西塘河。入江蘇境。合於南塘河。橫塘河、自下塘河分出。北流經德淸縣為含山塘。東北流經烏程縣桐鄉為瀾溪。北流入江蘇境。亦合於南西二塘河。東塘河。自南湖分出。東流經嘉興縣分為二。一支東南流為平湖塘。經平湖縣。北流入江蘇境。一支東北流為嘉善塘。經嘉善縣。東流入江蘇境。三港三港、一曰南港。一曰西港。一曰東港。其上流為姚江。自上虞縣通明壩下之水東流經餘姚縣慈谿縣為西港。至鄞縣分二道。南流者為南港。東流者為東港。皆與甬江合。甬江上流為北渡江。出奉化縣。西納東剡溪
東北流合南港東港。是為三港口。東流經鎮海縣為大浹江入海河南省之南曰湖廣。其省二。曰湖北。曰湖南。湖北布政司一。治在武昌府。所屬府十。武昌府治在江夏縣。漢陽府治在漢陽縣。安陸府治在鍾祥縣。襄陽府治在襄陽縣。鄖陽府治在鄖縣。德安府治在安陸縣。黃州府治在黃岡縣。荊州府治在江陵縣。宜昌府治在東湖縣。施南府治在恩施縣。直隸州一。荊門州。州七。武昌府領興國州。漢陽府領沔陽州。襄陽府領均州。德安府領隨州。黃州府領蘄州。宜昌府領歸州鶴峯州。縣六十。武昌府領江夏縣武昌縣嘉魚縣蒲圻縣咸寕縣崇陽縣通城縣大冶縣通山縣。漢陽府領漢陽縣漢川縣孝感縣黃陂縣、安陸府領鍾祥縣京山縣潛江縣天門縣。襄陽府領襄陽縣宜城縣南漳縣棗陽縣穀城縣光化縣。鄖陽府領鄖縣房縣竹山縣竹谿縣保康縣鄖西縣。德安府領安陸縣雲夢縣應城縣應山縣。黃州府領黃岡縣黃安
縣蘄水縣羅田縣麻城縣廣濟縣黃梅縣。荊州府領江陵縣公安縣石首縣監利縣松滋縣枝江縣宜都縣。宜昌府領東湖縣長陽縣興山縣巴東縣長樂縣。施南府領恩施縣宣恩縣來鳳縣咸豐縣利川縣建始縣。荊門州領當陽縣遠安縣。其山荊荊山。在南漳縣。章章山。亦曰內方山。在鍾祥縣。大别大别山。亦曰魯山。在漢陽縣。武當。武當山、亦曰太和山。在均州。其川襄江襄江、卽漢水。自陜西入境。東流經鄖西縣。北納吉水河、曲遠河。南納出竹谿縣經竹山縣之陡河。東流經鄖縣均州。南納吕家河。北納自河南入境之丹河。東南流經光化縣穀城縣。南納出房縣經保康縣之南河。東流經襄陽縣。北納白河。白河、自河南入境。與河南入境之唐河合。南流東納出棗陽縣之滾河。西納出襄陽縣之淸河。入於襄江。襄江折而南流。經宜城縣。西納出保康縣經南漳縣之蠻河。南流經鍾祥縣。西納出荊門州之樂鄉河。東南流經潛江縣天門縣漢川縣。其南凡分支數道。瀦為湖。流為港。貫潛江縣沔陽
州漢陽縣各境。至新灘口沌口分流入江。其北出天門縣之內河。陽水河、中水河。出京山縣之皁市河。出鍾祥縣經應城縣之西河。出雲夢縣之楊家河。出隨州經安陸縣雲夢縣之溳河。出應山縣經孝感縣之澴河。下流皆瀦為湖。互相灌注。分數道入襄江。襄江又東流至漢陽縣入江。淸江淸江。出利川縣。東流經恩施縣。北納龍溪河。南納出宣恩縣之冷水河。東流南納出鶴峯州之桃符河。東流經長陽縣南納出長樂縣之金雞河。東流經宜都縣。南納出長樂縣之漢洋河。北流入江。淸江以東。出枝江縣之白水港洋溪。淸江以西。出長陽縣之卷橋溪。出歸州之茅坪溪、沙鎮溪。皆北流入江。岐亭岐亭河。出麻城縣。南流經黃岡縣入江。岐亭河以西。出黃安縣之龍河。出黃安縣黃陂縣之灄河。岐亭河以東。出羅田縣之油河。出安徽英山縣入境經蘄水縣之浠河。出廣濟縣之縣河。出黃梅縣之古角河。皆南流入江。陽辛陽辛河。出通山縣。東流南納江西武寕縣入境之龍港。東流經興國州入江。陽辛河以北出大
冶縣之金河。匯為湋源湖。亦東流入江。沮沮河、出房縣。南流經遠安縣當陽縣。東納出南漳縣經荊門州之漳河。南流經江陵縣入江。沮河以西。出松滋縣之碼碯河。出東湖縣之梁村河。出興山縣經歸州之香溪。出巴東縣之元渡河。皆南流入江。雋。雋河。出江西義寕州。北流入境。經通城縣。西納白港河。東北流經崇陽縣。折而西北流經蒲圻縣入江。雋河以北。出咸寕縣之咸河。瀦為斧頭湖。經江夏縣亦西北流入江。咸河以東。出咸寕縣之大港。瀦為梁子湖。東北流經武昌縣入江。
江瀆經焉。江自四川入境。東流經建始縣巴東縣歸州興山縣東湖縣長陽縣宜都縣枝江縣松滋縣江陵縣公安縣石首縣監利縣入湖南境。仍自湖南入境。南岸經嘉魚縣。北岸經沔陽州。轉東北流。西岸經漢陽縣。東岸經江夏縣。與漢水合。轉東流。南岸經武昌縣北岸經黃陂縣黃岡縣。轉東南流。西岸經大冶縣興國州。東岸經蘄水縣蘄州。轉東流。南岸自興國州以東入
江西境。北岸經廣濟縣黃梅縣入江西境。湖南布政司一。治在長沙府。所屬府九。長沙府治在長沙縣善化縣。岳州府治在巴陵縣。寶慶府治在邵陽縣。衡州府治在衡陽縣淸泉縣。常德府治在武陵縣。辰州府治在沅陵縣。沅州府治在芷江縣。永州府治在零陵縣。永順府治在永順縣。直隸廳三。乾州廳。鳳凰廳。永綏廳。直隸州四。澧州。桂陽州。靖州。郴州。州三。長沙府領茶陵州。寶慶府領武岡州。永州府領道州縣六十有四。長沙府領長沙縣善化縣湘潭縣湘陰縣寕鄉縣瀏陽縣醴陵縣益陽縣湘鄉縣攸縣安化縣。岳州府領巴陵縣。臨湘縣華容縣平江縣。寶慶府領邵陽縣新化縣城步縣新寕縣。衡州府領衡陽縣淸泉縣衡山縣耒陽縣常寕縣安仁縣酃縣。常德府領武陵縣桃源縣龍陽縣沅江縣。辰州府領沅陵縣瀘溪縣辰谿縣漵浦縣。沅州府領芷江縣黔陽縣麻陽縣。永州府領零陵縣祁陽縣東安縣寕遠縣永明縣江華縣新田縣。永順府領永順縣龍
山縣保靖縣桑植縣。澧州領石門縣安鄉縣慈利縣安福縣永定縣。桂陽州領臨武縣藍山縣嘉禾縣。靖州領會同縣通道縣綏寕縣。郴州領永興縣宜章縣興寕縣桂陽縣桂東縣。其山嶽麓嶽麓山、在善化縣。幕阜幕阜山、在平江縣。與湖北通城縣江西義寕州接壤九疑九疑山、在寕遠縣藍山縣境、松梁。松梁山、亦曰天門山、在永定縣。
南嶽衡山在焉。衡山在衡山縣。其川湘湘江、自廣西入境。東流經東安縣。南納石期江。北納淸溪江。東流經零陵縣。南納瀟江。瀟江、一出永明縣北流。一出江華縣西流。一出寕遠縣西流。經道州。三水合曰瀟江。北流入湘江。湘江又東北流。經祁陽縣。南納浯溪。北納出邵陽縣之祁水。東流經常寕縣。南納宜江。東北流經衡陽縣。南納巋水耒水。巋水。出藍山縣。東北流經嘉禾縣。西納出新田縣之春水。北流經桂陽州耒陽縣入湘江。耒水、出桂陽縣。北流東納出桂東縣之桂水。西北流經興寕縣。東納資興江。西流經郴州。南納郴江。北流納永興縣。西納
出桂陽州之曲塘河。北流經耒陽縣入湘江。湘江又北流。西納出邵陽縣之烝水。東北流經衡山縣。東納洣江。洣江、出酃縣。西北流經茶陵州攸縣。東納出江西安福縣入境之攸水。西流南納出安仁縣之永樂江。西流入湘江。湘江又北流經湘潭縣。東納出江西萍鄉縣入境經醴陵縣之淥江。西納出邵陽縣經湘鄉縣之連溪。北流經長沙縣。東納出瀏陽縣會出平江縣澇水之瀏陽河。西納出寕鄉縣之溈水。北流經湘陰縣。西納資江。資江、出武岡州。東北流經邵陽縣。南納出新寕縣之夫餘水。北流經新化縣。西納洋溪。北流經安化縣。南納敷溪。東流經益陽縣。分支北流入洞庭湖。其東流入湘江。湘江又北流。東納出江西新昌縣入境經平江縣之汨水入洞庭湖。沅沅江、自貴州入境。東北流經會同縣。南納出通道縣經靖州之渠江。東流經黔陽縣。北納自貴州入境經芷江縣之㵲江。南納出城歩縣經綏寕縣之洪江。北流經辰谿縣。東納出漵浦縣之漵水。西納自貴州入境經麻陽縣之麻陽江、北流經瀘溪縣、西納自貴州入境
經乾州廳會鳳凰廳烏巢江之武溪。東北流經沅陵縣。西納自四川入境經保靖縣會龍山縣臘行江。永順縣靈溪之酉水。東北流經桃源縣武陵縣龍陽縣入洞庭湖。澧澧江、出桑植縣、東流經永定縣慈利縣。北納出湖北鶴峯州入境之漊水。東流經石門縣。北納出湖北長樂縣入境之渫水。東流經澧州。南納道水。北納澹水茹水。東流至安鄉縣入洞庭湖。涔。涔水。出澧州。東流與湖北江陵縣分出江流、經公安縣入境之虎渡河合。東南流至安鄉縣入洞庭湖。
江瀆介其北。江自湖北入境。東流經華容縣巴陵縣臨湘縣入湖北境其澤洞庭。洞庭湖、亦曰巴陵湖與赤沙湖靑草湖相連。巴陵縣華容縣安鄉縣龍陽縣沅江縣湘陰縣環之。由臨湘縣出江。山西省之西為陜甘。其省二。曰陜西。曰甘肅。甘肅之西曰伊犁。其西南曰靑海。陜西布政司一。治在西安府。所屬府七。西安府治在咸寕縣長安縣。同州府
治在大荔縣。鳳翔府治在鳳翔縣。漢中府治在南鄭縣。興安府治在安康縣。延安府治在膚施縣。榆林府治在榆林縣。直隸州五。商州。乾州。邠州。鄜州。綏德州。廳六。西安府領孝義廳寕陜廳。同州府領潼關廳。漢中府領留壩廳定遠廳。興安府領漢陰廳。州五。西安府領耀州。同州府領華州。鳳翔府領隴州。漢中府領寕羌州。榆林府領葭州。縣七十有三。西安府領咸寕縣長安縣咸陽縣興平縣臨潼縣高陵縣鄠縣藍田縣涇陽縣三原縣盩厔縣渭南縣富平縣醴泉縣同官縣同州府領大荔縣朝邑縣郃陽縣澄城縣韓城縣白水縣華陰縣蒲城縣。鳳翔府領鳳翔縣岐山縣寶雞縣扶風縣郿縣麟遊縣汧陽縣。漢中府領南鄭縣襃城縣城固縣洋縣西鄉縣鳳縣沔縣畧陽縣。興安府領安康縣平利縣洵陽縣白河縣紫陽縣石泉縣。延安府領膚施縣安塞縣甘泉縣保安縣安定縣宜川縣延長縣延川縣定邊縣靖邊縣。榆林府領榆林縣神木縣府谷縣懷遠縣。商州領鎮安縣雒南縣山陽縣商
南縣。乾州領武功縣永壽縣。邠州領三水縣淳化縣長武縣。鄜州領洛川縣中部縣宜君縣。綏德州領米脂縣淸澗縣吳堡縣其榆林延安邊外之鄂爾多斯七旗。則隸於理藩院。其山終南終南山、綿亘長安縣鄠縣盩厔縣咸寕縣藍田縣商州鎮安縣漢陰廳各境。太白太白山、在郿縣。龍門龍門山、在韓城縣。嶓冡嶓冡山、在寕羌州。商商山、在商州。岐。岐山、在岐山縣。
西嶽華山華山、在華陰縣。
西鎮吳山吳山、在隴州。在焉。其川南北之洛、南洛河、出洛南縣。東流入河南境。北洛河、出定邊縣。東南流經靖邊縣保安縣。北納周水。東南流經甘泉縣鄜州。西納華池水。南流經洛川縣中部縣。西納沮水。南流經澄城縣白水縣蒲城縣。轉東流經大荔縣朝邑縣入河。東西之漢、東漢水、出寕羌州。初名漾水。東流經沔縣。北納沮水。又名沔水。
南納黃壩河。東流經襃城縣。北納襃水。始名漢水。東流經南鄭縣城固縣洋縣。北納子午河。東南流經西鄉縣。西納洋河。東流經石泉縣。折而南流。經漢陰廳紫陽縣。西納渚河。東流經安康縣。南納嵐河黃羊河。東流經洵陽縣。北納洵河。東流經白河縣入湖北境。西漢水、亦曰嘉陵江。自甘肅入境。東流經畧陽縣。北納斜峪水。南流經寕羌州入四川境。渭渭河、自甘肅入境。東流經隴州寶雞縣。北納出隴州之汧水。東流經鳳翔縣岐山縣郿縣。南納斜水。東流經盩厔縣武功縣。北納出鳳翔縣經岐山縣扶風縣武功縣會出麟遊縣武亭河之雍水。東流經興平縣鄠縣咸陽縣。南納灃水。東流經長安縣咸寕縣高陵縣。南納滻灞水。北合涇河。涇河、自甘肅入境。東南流經長武縣邠州。西納出靈臺縣之黑水河。東南流經淳化縣醴泉縣涇陽縣高陵縣入於渭。渭河又東流經臨潼縣。北納漆沮水。漆水出同官縣。沮水出中部縣。南流經耀州。合流為漆沮水。經富平縣入於渭。渭河又東流經渭南縣華州華陰縣入河。丹丹河、出商州。經
商南縣入河南境。秀延秀延河。出安塞縣。東流經淸澗縣延川縣入河。秀延河以南。出安塞縣經膚施縣延長縣之濯筋河。出宜川縣之丹陽水。出韓城縣之芝水。皆東流入河。奢延。奢延河、亦曰無定河。出鄂爾多斯右翼前旗界。至威武堡入邊。經懷遠縣東北流出邊。合出鄂爾多斯右翼前旗界之黃水河、淸河。復入邊東流經榆林縣。北納榆河。東流經米脂縣。南流經綏德州。西納懷寕河。東南流入河。奢延河以北。出榆林縣經葭州之葭蘆川。出鄂爾多斯左翼中旗界入邊經神木縣之禿尾河、屈野河。出府谷縣之九股水、黃甫川。皆東流入河。
河瀆介其東北。河自鄂爾多斯界入境。南流東與山西為界。經府谷縣神木縣葭州吳堡縣綏德州淸澗縣延川縣延長縣宜川縣韓城縣郃陽縣朝邑縣。折而東流。經華陰縣潼關廳入河南境。甘肅布政司一。治在蘭州府。所屬府九。蘭州府治在臯蘭縣。平涼府治在平涼縣。鞏昌府治在隴西縣。慶陽府治在安化縣。寕夏府治在寕夏縣寕朔
縣。西寕府治在西寕縣。涼州府治在武威縣。甘州府治在張掖縣。鎮西府治在宜禾縣。直隸州六。涇州。階州。秦州。肅州。安西州。迪化州。廳九。蘭州府領循化廳。平涼府領鹽茶廳。鞏昌府領洮州廳。西寕府領貴德廳巴燕戎格廳。涼州府領莊浪廳。甘州府領撫彝廳。鎮西府領吐魯番廳。哈密廳。州七。蘭州府領狄道州河州。平涼府領靜寕州固原州。鞏昌府領岷州。慶陽府領寕州。寕夏府領靈州。縣五十有一。蘭州府領臯蘭縣金縣渭源縣靖遠縣。平涼府領平涼縣華亭縣隆德縣。鞏昌府領隴西縣安定縣會寕縣通渭縣漳縣寕遠縣伏羌縣西和縣。慶陽府領安化縣合水縣環縣正寕縣。寕夏府領寕夏縣寕朔縣平羅縣中衛縣。西寕府領西寕縣碾伯縣大通縣。涼州府領武威縣鎮番縣永昌縣古浪縣平番縣。甘州府領張掖縣山丹縣。鎮西府領宜禾縣奇台縣。涇州領崇信縣靈臺縣鎮原縣。階州領文縣成縣。秦州領秦安縣淸水縣禮縣徽縣兩當縣肅州領高臺縣。安西州領敦煌縣玉門縣。迪
化州領昌吉縣阜康縣綏來縣。土司四十有二。蘭州府狄道州轄臨洮衛土司。河州轄韓家集土司、河州衛土司、上六工撒拉土司、下六工撒拉土司、藏土司。鞏昌府洮州廳轄卓泥土司、資卜土司、著遜土司。岷州轄峯崖武坪土司、麻竜里土司、攢都溝土司、林口堡土司。西寕府西寕縣轄寄彥才溝土司、北川土司、南川土司、起塔鎮土司、西川土司。迭溝土司。碾伯縣轄上川口土司、勝番溝土司。趙家灣土司、老鴉堡土司、米喇溝土司、三川朱家堡土司、美都溝土司、三川王家堡土司、九家港土司。大通縣轄大通川土司。涼州府莊浪廳轄武威番土司、古浪番土司、平番番土司。永昌縣轄西山流水溝寺土司。平番縣轄連城土司、古城土司、大營灣土司、大通硤口土司、紅山堡土司、古城渠土司、馬軍堡土司、西五渠土司、西六渠土司。其寕夏府邊外之阿拉善和碩特一旗肅州邊外之額濟納土爾扈特一旗。哈密廳之哈密回部。吐魯番廳之吐魯番回部。則隸於理藩院。其山崆峒崆峒山、在平涼縣。鳥
鼠鳥鼠山、在渭源縣。唐述唐述山、亦曰小積石山。在河州。賀蘭賀蘭山、亦曰阿拉善山。在寕夏。祈連祈連山、亦曰南山。綿亘涼州府甘州府肅州各屬境。武都武都山、在階州。仇池仇池山、在成縣。合黎合黎山、亦曰龍首山。在山丹縣北。蒙古語阿拉克鄂拉。岷岷山、在岷州。為白水江之所出。與四川松潘邊外之岷山相屬。嶓嶓山、亦曰嶓冡。在秦州。為西漢水之所出。與陜西寕羌州之嶓冡同名。亦不喇亦不喇山、在鎮番縣北。與阿拉善接界。博克達。博克達鄂拉、蒙古語謂首山也。為天山最高峯。在阜康縣。其川洮洮水、出洮州廳邊外西傾山。與靑海蒙古南右翼中旗接壤。蒙古名巴爾巴。東流經洮州廳岷州。南納曡藏河。北流經狄道州河州臯蘭縣入河。漢西漢水。出秦州西流經禮縣折而南流經西和縣。復折而東流經成縣徽縣。復折而南流。東與陜西分界。經文縣入四川境為嘉陵江。涇涇河、出平涼縣。東流經涇州。南納華亭縣之汭水。北納鎮原縣
之陽晉水。東流北納馬連河。馬連河、出環縣為環河。東南流經安化縣。西納柔遠川。南流經合水縣寕州。與涇水合入陜西境。渭渭河、出渭源縣。東南流經隴西縣。西納出漳縣之漳河。東流經寕遠縣伏羌縣。北納出通渭縣之華川水。東流經秦安縣。北納出固原州經靜寕州隆德縣秦安縣之隴水。南流經秦州。西納籍水。東納出淸水縣之東亭水。東流入陜西境。大通大通河、出肅州南邊外。與靑海蒙古前左翼頭旗接壤。東流經甘州邊外靑海蒙古西右翼前旗界入境。經大通縣。東南流經碾伯縣。與湟水合。湟水出西寕邊外靑海蒙古南左翼末旗界。東流入境。經西寕縣。至碾伯縣入大通河。南流至臯蘭縣境入河。大夏大夏河、出貴德廳所屬番界。東流經循化廳入邊。經河州北流入河。坤都倫額濟納滔賴二河、至金塔寺營北合流為坤都倫河。額濟納河、出山丹縣為山丹河。西北流經張掖縣。南納黑水河沙河。西流經高臺縣。折北流名額濟納河。經毛目縣丞境至故平索營入坤都倫河。滔賴河、出金佛
寺營南邊外。北流經肅州。南納豐樂川。北流出邊。經金塔寺營。北流入坤都倫河。坤都倫河北流入額濟納舊土爾扈特旗界。布隆吉布隆吉河、亦曰蘇賴河出玉門縣南邊外。北流折而西流。經安西州。至敦煌縣。南納黨河入於沙。瑪納斯瑪納斯河、出綏來縣南山中。北流入於沙。瑪納斯河以東。天山北所出諸水。皆北流入於沙。托克遜。托克遜河、出吐魯番廳西北山中。東南流入於沙。托克遜河以東。天山南所出諸水。皆南流入於沙。
河瀆經焉。河自西寕邊外入境。東流經貴德廳循化廳巴燕戎格廳河州臯蘭縣。折而北流。經靖遠縣。折而東流。經中衛縣靈州。折而北流。經寕夏縣寕朔縣平羅縣。折而東流。入鄂爾多斯烏拉特遊牧界。其澤白海白海、亦曰白亭海。在古浪縣北邊外。與阿拉善接壤。古浪河出邊瀦焉。魚海魚海、亦曰瀦野。在鎮番縣東北。與阿拉善接壤。武威縣鎮番縣諸水出邊瀦焉。昌寕昌寕湖、在鎮番縣西北。與阿拉善接壤。永昌縣水出邊瀦焉。居延
居延海。在金塔寺營北入土爾扈特旗界。自坤都倫河北流瀦為二澤。東澤蒙古語曰朔博諾爾。西澤蒙古語曰朔都克諾爾。皆卽居延海。巴爾庫爾巴爾庫爾池、卽蒲類海。在宜禾縣北。羅布諾爾。羅布諾爾、卽鹽澤。在吐魯番廳南。伊犁將軍本屬城九。惠遠城。惠寕城。熙春城。綏定城。廣仁城。瞻德城。拱宸城。塔爾奇城。寕遠城。所屬伊犁將軍所屬內有哈密辦事大臣。巴里坤古城吐魯番領隊大臣。又烏嚕木齊都統亦受將軍節制。其所管各城。已隸入甘肅境內。㕘贊大臣城二。塔爾巴哈台城。喀什噶爾徠寕城。辦事大臣城八。葉爾羌城。烏什永寕城。和闐城。阿克蘇本城。及賽哩木拜二城。庫車城。喀喇沙爾城。領隊大臣城二。庫爾喀喇烏蘇城。英吉沙爾城。廳一。伊犁撫民廳。其喀喇沙爾城所屬之珠勒都斯土爾扈特四旗。和碩特三旗。庫爾喀喇烏蘇城所屬之精河土爾扈特一旗。濟爾哈郎土爾扈特二旗。塔爾巴哈台城所
屬之和博克薩哩土爾扈特三旗。則隸於理藩院。其山騰格里騰格里鄂拉。蒙古語謂天山也。南路烏什阿克蘇庫車喀喇沙爾以至吐魯番哈密皆在山南。北路伊犁精河庫爾喀喇烏蘇以至迪化州鎮西府皆在山北。其伊犁城南一山名曰汗騰格里鄂拉。乃天山之主峯也。木素爾木素爾鄂拉。蒙古語謂雪山也。在伊犁城西南。為天山西段之最高峯。塔爾奇塔爾奇山、在伊犁城北。哈朗歸哈朗歸塔克。回語謂深山也。在和闐南。亦曰南山。塔爾塔什。塔爾塔什。卽葱嶺。在喀什噶爾。嶺以東。水皆東流。嶺以西。水皆西流。其川伊犁伊犁河。凡三源。一曰特克斯河。出伊犁城南汗騰格里山。東北流至伊犁城東南。會崆吉斯河。崆吉斯河、出伊犁城東南山中。西流會特克斯河。西北流合哈什河。哈什河、出精河西南哈什山。西流會崆吉斯河。復西流是為伊犁河。北納察罕烏蘇河、霍爾果斯河。南納察林河、固爾班賽里河。西北流入於卡倫外之巴爾喀什諾爾。精精河、
出哈什山北。北流入鹽海子。精河迤東天山北諸水。如敦穆達河。濟爾哈朗河。庫爾喀喇烏蘇河。皆北流入鹽海子。吹吹河。在伊犁西卡倫外。自特穆爾圖泊流出一支。西北流合十餘小水入於沙。塔里木塔里木河、凡三源。一曰喀什噶爾河。出喀什噶爾城西南葱嶺。名雅滿雅爾河。東流北納赫色勒河。東流經烏什阿克蘇境。一曰葉爾羌河。出葉爾羌西南葱嶺。西流南納的雜布河。東流經阿克蘇境。一曰和闐河。出和闐南山。北流至阿克蘇城南。與葉爾羌喀什噶爾兩河合。又北納阿克蘇河。東流經庫車。北納拜河。東流經喀喇沙爾。北納開都河。東流又名額爾勾河。至吐魯番南。入羅布諾爾。額米爾額米爾河。出塔爾巴哈台城東珠爾呼珠山。西流經城南。合十餘水出卡倫。入阿拉克圖古勒泊。又塔爾巴哈台城西有裕勒雅爾河。南流亦入阿拉克圖古勒泊。額爾齋斯。額爾齋斯河。出科布多阿爾泰山。西北流合十餘水瀦於齋桑泊。復自泊流出仍名額爾齋斯河。西北流經哈薩克境。入俄羅斯。
其澤賽里木賽里木泊、在伊犁城東北。額彬格遜額彬格遜泊。在塔爾巴哈台西南卡倫外。阿拉克圖古勒阿拉克圖古勒泊。在塔爾巴哈台西南額彬格遜泊之北。特穆爾圖特穆爾圖泊。在伊犁城西南。齋桑齋桑泊。在塔爾巴哈台東北與科布多接壤。待雅待雅海子。亦名博斯騰泊在喀喇沙爾南。開都河所匯。復流出入羅布諾爾。伊西洱庫爾。伊西洱庫爾諾爾。在喀什噶爾西。上有　　　高宗純皇帝聖製碑。為伊犁極西境。靑海辦事大臣屬土司三十有九。巴彥囊謙土司。桑巴爾土司。隆東土司、綽火爾土司。上阿里克土司。下阿里克土司。蒙古爾津土司。永沙普土司。玉樹土司。蘇魯克土司。尼牙木錯土司。固察土司。稱多土司。安圖土司。阿薩克土司。列玉土司。阿永土司。葉爾吉土司。拉爾吉土司。典巴土司。隆布土司。多布領扎武土司。巴爾通上扎武土司。巴爾通下扎武土司。班石土司。上阿拉克碩土司。下阿拉
克碩土司。上隆壩土司。下隆壩土司。蘇爾莽土司。上格爾吉土司。中格爾吉土司。下格爾吉土司。洞巴土司。白利土司。哈爾受土司。吹冷多爾多土司。覺拉巴土司。拉布土司。其辦事大臣所屬之蒙古二十九旗。則隸於理藩院。其山木素鄂拉木素鄂拉、蒙古語謂氷山也。亦曰大雪山。卽積石山。在阿里克土司之西。魯察布拉魯察布拉山、卽西傾山。亦名嵹臺山。在靑海和碩特右翼中旗之東南。枯爾坤枯爾坤凡三山、一曰阿克坦齊欽山。一曰巴爾布哈山。一曰巴顏喀喇山。總曰枯爾坤山。在玉樹土司之東。噶達素。噶達素齊老。蒙古語謂北極星石也。為巴顏喀喇山東麓之峯。乃黃河源所自出。其川布喀布喀河、在靑海蒙古北右末旗之東。出額枯山。初名喀喇錫納河。南流西納英額池水。東南流西納沙爾池水。東流北納西爾噶河。東流北納濟瑪爾台河。東流入靑海。靑海所受凡十餘水。惟布喀為大。齊普齊普河、在靑海西土爾扈特旗南。出滂馬山。初名圖生圖
河。西北流西納得爾多河。東北流入黃河。黃河西岸諸水。自齊普河以南。凡十餘小水。齊普河以北。出靑海南土爾扈特中旗之呼呼烏蘇河皆東流入河。崑都崙上中下三崑都崙河、出四川所屬郭羅克土司之北。皆西北流入黃河黃河東岸諸水。自崑都崙以南凡十餘小水。崑都崙以北出靑海和碩特南右翼中旗之哈爾渾舍里河。出靑海和碩特前旗之小哈柳圖河。出靑海南土爾扈特前旗之大哈柳圖河。出靑海和碩特南左翼中旗之恰克圖河。出察漢諾們罕游牧之碩爾渾河。皆西流入河。柴達木柴達木河、在黃河源北。出扎遜池。西流合阿拉克池水。北流東納格德爾古河。東北流東納烏蘭烏蘇河及布隆吉爾池水。西流入於沙。烏蘭木倫烏蘭木倫河。卽大通河。出靑海和碩特西右翼前旗之西。東流入邊。博羅沖克克博羅沖克克河、卽湟河。出靑海和碩特南左翼末旗之西。東南流入邊。木魯烏蘇木魯烏蘇河、亦曰巴楚河。其下流卽金沙江。出西藏北境巴薩
通拉木山。東流南納拜都河、阿克達木河、呼圖爾河。北納三烏蘭穆倫河。東南流玉樹白利各上司分居南北岸。至下扎武土司東南。接四川所屬邊外土司境。雜楚雜楚河、亦曰格爾吉河。其下流為瀾滄江。出格爾吉土司之南東南流阿拉克碩隆壩各土司分居南北岸。至巴彥囊謙土司南。入西藏察木多境。索克。索克河、出蘇魯克土司之西。東南流入西藏境。
河瀆出焉。河自羅布諾爾伏流至噶達素齊老山復出。是為黃河重出之源。東流經積石山之南。至西傾山之西。折而北流。復折而西流。繞積石山之北。復折而北流。經靑海和碩特前頭旗。靑海南土爾扈特前旗。察漢諾們罕遊牧界。復折而東北流。至貴德廳界入邊。其澤庫可諾爾庫可諾爾。蒙古語謂靑海也。在西寕西五百餘里。鄂敦他拉鄂敦、蒙古語謂星。鄂敦他拉。卽星宿海。河源初出為阿勒坦河。穿鄂敦他拉而東。扎淩扎淩海。在鄂敦他拉之東。鄂淩。鄂淩海。在扎淩海之東。二海皆河所經。陜甘之南
其省曰四川。四川之西曰西藏。四川布政司一。治在成都府所屬府十有二。成都府治在成都縣華陽縣。寕遠府治在西昌縣。保寕府治在閬中縣。順慶府治在南充縣。敘州府治在宜賓縣。重慶府治在巴縣。夔州府治在奉節縣。綏定府治在達縣。龍安府治在平武縣。潼川府治在三臺縣。嘉定府治在樂山縣。雅州府治在雅安縣。直隸廳六。敘永廳。石砫廳。太平廳。松潘廳。雜谷廳。懋功廳。直隸州八。資州。綿州。茂州。酉陽州。忠州。眉州。邛州。瀘州。廳六。寕遠府領越巂廳。敘州府領雷波廳馬邊廳。重慶府領江北廳。嘉定府領峩邊廳。雅州府領打箭爐廳。州十有一。成都府領簡州崇慶州漢州。寕遠府領會理州。保寕府領巴州劍州。順慶府領蓬州廣安州。重慶府領合州涪州。雅州府領天全州。縣百一十有一。成都府領成都縣華陽縣雙流縣溫江縣新繁縣金堂縣新都縣郫縣灌縣彭縣崇寕縣新津縣什邡縣。寕遠
府領西昌縣冕寧縣鹽源縣。保寧府領閬中縣蒼溪縣南部縣廣元縣昭化縣通江縣南江縣。順慶府領南充縣西充縣營山縣儀隴縣渠縣大竹縣鄰水縣岳池縣。敘州府領宜賓縣慶符縣富順縣南溪縣長寕縣高縣筠連縣珙縣興文縣隆昌縣屏山縣。重慶府領巴縣江津縣長壽縣永川縣榮昌縣綦江縣南川縣銅梁縣大足縣璧山縣定遠縣。夔州府領奉節縣巫山縣雲陽縣萬縣開縣大寕縣。綏定府領達縣東鄉縣新寕縣。龍安府領平武縣江油縣石泉縣彰明縣。潼川府領三臺縣射洪縣鹽亭縣中江縣遂寕縣蓬溪縣樂至縣安岳縣。嘉定府領樂山縣峨眉縣洪雅縣夾江縣犍為縣榮縣威遠縣、雅州府領雅安縣名山縣榮經縣蘆山縣淸溪縣。敘永廳領永寕縣。資州領仁壽縣資陽縣井研縣內江縣。綿州領德陽縣安縣綿竹縣梓潼縣羅江縣。茂州領汶川縣。酉陽州領秀山縣黔江縣彭水縣。忠州領酆都縣墊江縣梁山縣。眉州領丹稜縣彭山縣靑神縣。卭州領大邑縣蒲江縣。瀘州領納溪縣合江縣江安縣。土司
二百六十有九。寕遠府越巂廳轄卭部土司、暖帶密土司。暖帶田土司。松林地土司。白石村土司。老鴉漩土司。六翁土司。野豬塘土司。前後山土司。料林坪土司。會理州轄黎溪州土司。迷易所土司。普隆土司。紅卜苴土司。西昌縣轄沙罵土司。河東土司。阿都土司。威龍州土司。普濟州土司。昌州土司。冕寕縣轄酥州土司。架州土司。苗出土司。大村土司。糯白瓦土司。大鹽井土司。熱卽瓦土司。中村土司。三大枝土司。窩卜土司。虛郞土司。河西地土司。白路土司。阿得橋土司。鹽源縣轄木裏土司。瓜别土司。馬喇土司。古柏樹土司。中所土司。左所土司。右所土司。前所土司。後所土司。敘州府馬邊廳轄泥溪土司。平夷土司。蠻夷土司。沐川土司。明州樂土司、油石洞穵希土司。旁阿孤土司。大羊腸魯咯土司。膩乃窠土司。挖黑土司。阿招土司。幹田壩土司。麻柳土司。雅州府打箭爐廳轄沈邊土司。冷邊土司。明正土司。布拉克底土司。巴旺土司。德爾格特土司。裏塘二土司。巴塘二土司。化林坪土司。單東革什咱土司。喇袞土司。霍耳
綽窩土司。霍耳章谷土司。瓦述餘科土司。霍耳甘孜孔撒土司。霍耳甘孜麻書土司。霍耳咱土司。春科土司。林葱土司。上納奪三土司。下瞻對土司。瓦述崇喜土司。瓦述毛了土司。瓦述曲登土司、霍耳納林葱土司。瓦述更平二土司。瓦述色他二土司。霍耳白利土司。霍耳東科土司。春科高日土司。上瞻對茹色土司。蒙葛結土司。中瞻對茹色土司。幗隴土司。咱哩土司。上瞻對峪納土司。瓦述寫達土司。上瞻對撒墩土司。中渣壩熱錯土司。他咳土司。上渣壩卓泥土司。魯密梭布土司。瓦七土司。呷那工弄土司。魯密租卜柏哈土司。魯密達媽土司。魯密達則土司。木轆土司。魯密結藏土司。八哩籠壩土司。白桑土司、下八義土司。少誤石土司。吉增卡桑阿籠土司、魯密郭宗土司。魯密格桑土司。作蘇策土司。扒桑土司。魯密東谷土司。沙卡土司。上八義土司。魯密本滾土司。上渡噶喇住索土司。格窪卡土司。魯密卓籠土司。樂壤土司。姆朱土司。惡落土司。魯密長結杵尖土司。魯密堅貞土司。中渣壩沱土司。土渣壩惡曡土司。下渣壩莫藏土司。中
渡亞出卡土司。本噶土司。惡拉土司。八烏籠土司。魯密普供碟土司。魯密初把土司。魯密拉昌土司。索窩籠土司。惡熱土司。魯密長結松歸土司。下渣壩業窪石土司。魯密白隅土司。那里土司。瓦述毛茂了土司。來隆石土司。岡裏土司。下蘇阿土司。上臨卡石土司。下臨卡石土司。上蘇阿土司。郭布土司。瓦述更平東撒二土司。瓦述墨科土司。科則護土司。圖根滿碟土司。革齎土司。束暑二土司。下革齎二土司。上革齎四土司。雜竹罵竹卡土司。雜竹卡二土司。籠壩土司。上納奪黎窩二土司。雲多土司。儀蓋土司。麻里土司。淸溪縣轄穆平土司。松平土司。大田二土司、龍安府轄陽地隘口三土司。石砫廳轄石砫土司。松潘廳轄包子寺寨土司。麥雜蛇灣寨土司、毛革阿寨土司。峨眉喜寨土司。七布寨土司。阿思峝土司。寒盼寨土司商巴土司。祈命寨土司、上包坐佘灣寨土司。下包坐竹當寨土司。川柘寨土司。谷爾壩那浪寨土司。雙則紅亞寨土司、班佑寨土司。上阿壩甲多寨土司。中阿壩墨倉寨土司。下阿壩阿強寨土司。丟骨寨土司。雲昌
寺土司、呷竹寺土司、拈阿革寨土司、熱務作壩寨土司、押頓寨土司、郞寨土司、竹自寨土司、藏咱寨土司、東丕五亞寨土司、達弄阿壩寨土司、香咱寨土司、咨罵寨土司、八頓寨土司、阿細土司、巴細蛇任壩土司、上作革土司、下作革土司、合壩奪雜土司、轄幔寨土司、物藏寨土司熱當寨土司、磨下寨土司、甲凹寨土司、阿革寨土司、上撒路木路惡寨土司、中撒路殺按槓寨土司、下撒路竹弄寨土司、崇路谷謨寨土司、作路生納寨土司、上勒凹貢按寨土司、下勒凹卜頓寨土司、鵲箇寨土司、郞惰安出寨土司、中郭羅克土司、上郭羅克車木塘寨土司、下郭羅克土司、上阿樹艮達寨土司、中阿樹宗箇寨土司、下阿樹郞達寨土司、小阿樹寨土司、中羊峝蹈藏寨土司、上羊峝阿按寨土司、上羊峝挖藥寨土司、中岔寨土司、雜谷廳轄梭磨土司、卓克基土司、松岡土司、黨壩土司、懋功廳轄沃克什土司、綽斯甲布土司、茂州轄長寕土司、靜州土司、隴木土司、岳希土司、小姓土司、小姓黑水土司、曡溪大姓土司、松坪土司、曡溪大姓黑水土司、牟托
土司、水草坪土司、竹木坎土司、瀘州轄九姓土司、其山岷岷山、在松潘廳黃勝關外土司境。蒙蒙山、在名山縣。峨眉峨眉山在峨眉縣。靑城靑城山在灌縣。劔門劔門山。亦曰大劔山。在劔州。巫峽。巫峽山、在巫山縣。其川金沙金沙江、自西寕所屬土司境流入打箭爐廳所屬邊外各土司界。南流經巴塘土司境入雲南界。復自雲南東北流入境。北納打沖河。打沖河、亦曰鴉礲江。出松潘廳所屬邊外郭羅克土司西北東南流經打箭爐廳所屬邊外各土司境入邊。經靖遠營瀘寕營懷遠營會鹽營。東納安寕河。安寕河。出冕寕縣。南流經西昌縣永定營入打沖河。復南流入金沙江。金沙江折而東南流入雲南境。復東流入境。經會理州。北流經雷波廳南納自雲南昭通府入境之橫江。東流至宜賓縣入江。大渡大渡河、出懋功廳。西南流經打箭爐廳。南流經泰寕營。東流南納越巂河。東流經峨眉縣。北納出蘆山縣經雅安縣洪雅縣夾江縣之靑衣江。東流至樂山縣入江。嘉
陵嘉陵江、自甘肅入境。南流經廣元縣。東納南河。南流經昭化縣。北納出甘肅階州入境之白水江。南流經蒼溪縣閬中縣。東納出陜西寕羌州入境之東江。南流經南部縣。西納出劔州之西河。東南流經蓬州。折而西南流經南充縣。南流至合州。東合渠河。西合涪江。渠河合二水。一曰通川江。一曰巴江。通川江、出太平廳、凡三源。曰前江中江後江。皆西南流至東鄉縣。合為通川江。西南流經達縣。巴江、出南江縣。南流經巴州。東納出通江縣之巴水。東南流與通川江合。是為渠河。西南流經廣安州岳池縣入嘉陵江。涪江、出松潘廳。東南流經平武縣。北納火溪河。東南流經江油縣。南流經彰明縣。西納出茂州之石密溪。南流經綿州。西納茶坪河。南流經三臺縣。西納出羅江縣經中江縣之羅江。東南流經射洪縣。北納出梓潼縣經鹽亭縣之梓潼水。東南流經遂寕縣西納安居河。東南流至合州入嘉陵江。嘉陵江又東南流至巴縣入江。涪陵涪陵江、自貴州入境。北流經彭水縣。東納南溪。折而西流。南納自貴州入境之芙蓉
江北流西納大溪河。北流至涪州入江。資資江、亦曰中江。又曰沱江。大江自灌縣而下釃為渠。凡十餘道。其東出者為沱江。南北夾沱江東流者凡數道。經崇寕縣彭縣新繁縣新都縣至金堂縣。皆合於沱江。北納德陽縣綿竹縣什邡縣所出諸水。東南流經簡州資陽縣資州內江縣。南流經富順縣。西納出榮縣之榮溪。東南流至瀘州合於江。綦。綦江、自貴州入境北流經綦江縣西北流入江。
江瀆出焉。江出松潘廳黃勝關外西北土司境甘松嶺。東南流入邊。經松潘廳曡溪營。西納黑水河。南流經茂州。西納雜谷河。西南流經汶川縣。南流經灌縣。西納出茂州。之白沙江。南流出灌口釃為渠十數道東南流者為沱江。南流為岷江。東西分岷江南流者凡數道。至彭山縣皆合於岷江。南流經眉州靑神縣樂山縣犍為縣宜賓縣。東流經南溪縣江安縣納谿縣瀘州復與沱江合。東流經合江縣東北流經江津縣巴縣。東流經長壽縣涪州。東北流經酆都縣忠州
萬縣雲陽縣奉節縣至巫山縣入湖北境。西藏駐藏大臣屬土司三十有九。瓊布噶魯土司。瓊布巴爾查土司。瓊布納克魯土司。勒納夥爾土司。色里瓊札寕塔克土司。色里瓊札尼查爾土司。色里瓊札㕘嘛布瑪土司。色里瓊札嘛魯土司。木朱特羊巴土司。木朱特勒達克土司。木朱特尼牙木查土司。木朱特利松嘛巴土司。木朱特多嘛巴土司。勒達夥爾土司。依戎夥爾移他瑪土司。查楚夥爾孫提瑪爾土司。巴爾達山木多川目桑土司。嘛拉布什嘛弄土司。窩柱特只多土司。窩柱特娃拉土司。彭楚克夥爾土司。彭楚克彭他瑪爾土司。彭楚克拉寨土司。盆索納克書達格魯克土司。沁體牙岡納克書畢魯土司。盆沙尼牙固納克書色爾查土司。巴爾達穆納克書奔盆土司。納格沙納克書拉克什土司。洛克納克書貢巴土司。三渣土司。三納拉巴土司。撲族土司。吉楚上岡噶魯土司。吉楚下岡噶魯土司。白綳上阿札克土司。白綳下阿札克土司。白臘札嘛爾土司。年絨上奪爾樹土司。年絨下奪爾樹土
司。其布達拉札什倫布類烏齊乍丫察木多各喇嘛。及達木蒙古八旗則隸於理藩院。其山岡底斯岡底斯、唐古特語謂根也。言此山為衆山衆水之根。在阿里之東。僧格僧格喀巴布、唐古特語謂獅子口也。山在岡底斯之北。郎千郎千喀巴布、唐古特語謂象口也。山在岡底斯之南。瑪布加瑪布加喀巴布、唐古特語謂孔雀口也。山在岡底斯之西。達木楚克達木楚克喀巴布、唐古特語謂馬口也。山在岡底斯之東。四喀巴布。為近岡底斯之四大山。朗布朗布山。在後藏之北。巴薩通拉木巴薩通拉木山。在衞藏之東北。諾莫渾烏巴什。諾莫渾烏巴什山、在衞藏之北。其川鄂穆楚鄂穆楚河、在衞藏東北。出瓊卜諸上司境。東南流入四川邊外察木多境、又雜楚河。出鄂穆楚河之北。東南流至察木多與鄂穆楚合。下流為瀾滄江。喀喇烏蘇喀喇烏蘇郭勒。蒙古語謂黑水河也。其下為潞江。亦曰怒江。出衞藏北布喀池。西北流為
額爾吉根池。又東北流為集達池。又東南流為喀喇池。東流始名喀喇烏蘇。經納克書等土司境。北納索克河。東南流經碩般多洛隆宗。南流東納鄂宜楚河。東南流入雲南界。薄藏布薄藏布河二源。一出碩般多南。曰雅隆楚河。一出拉里。曰桑楚河。各合十餘水至薄宗城。合流為薄藏布河。南流經外裔境。復入雲南為龍川江。雅魯藏布雅魯藏布河。出後藏之西達木楚克山。東流南納郭永河。翁楚河、式爾的河。薩布楚河。北納嘉克嘉河。烏克藏布河、薩楚河。滿楚河。薩爾格河、鄂楚河。東流經扎什倫布。南納年楚河。隆千河。北納商河。東流經扎什城。北合噶爾招木倫河。噶爾招木倫河。出米底克池。初名米底克河。南流西納達穆河。西南流經布達拉。南流入雅魯藏布河。雅魯藏布河又東南流。北納岡布藏布河。南流入外裔境。朋楚朋楚河。出後藏西南舒爾木藏拉山。東南流北納吉楚河。東北納長楚河。南流東納帕里河。西納尼雅河。南流入廓爾喀界。岡噶岡噶江。出岡底斯山瑪帕木達賴池。
初名狼楚河。西流經阿里之極西。合拉楚河。拉楚河、出僧格山。西流經阿里之西北。折而南流入狼楚河。又南流經阿里之西南。折而東流。與瑪楚河合。瑪楚河出瑪布加山。西南流經阿里入狼楚河。遂名岡噶江。南流入外裔境。其澤瑪帕木達賴瑪帕木達賴池。在岡底斯山東南。郎噶郎噶池、在岡底斯山之西南。牙母魯克牙母魯克池、在布達拉西南。中有三山。騰噶里騰噶里池、在衞藏之北。牙爾佳。牙爾佳池、出巴薩通拉木山。西北流入於沙。江西與湖南省之南為兩廣。其省二。曰廣東。曰廣西。廣東布政司一。治在廣州府。所屬府九。廣州府治在南海縣番禺縣。韶州府治在曲江縣。惠州府治在歸善縣。潮州府治在海陽縣。肇慶府治在高要縣。高州府治在茂名縣。廉州府治在合浦縣。雷州府治在海康縣。瓊州府治在瓊山縣。直隸廳二。理猺廳。佛崗廳。直隸州四。
連州。羅定州。南雄州。嘉應州。廳二。廣州府領前山寨廳。潮州府領南澳廳。州七。惠州府領連平州肇慶府領德慶州。高州府領化州。廉州府領欽州。瓊州府領儋州萬州崖州。縣七十有九。廣州府領南海縣番禺縣順德縣東莞縣從化縣龍門縣新寕縣增城縣香山縣新會縣三水縣淸遠縣新安縣花縣。韶州府領曲江縣樂昌縣仁化縣乳源縣翁源縣英德縣。惠州府領歸善縣博羅縣長寕縣永安縣海豐縣陸豐縣龍川縣河源縣和平縣。潮州府領海陽縣豐順縣潮陽縣揭陽縣饒平縣惠來縣大埔縣澄海縣普寕縣。肇慶府領高要縣四會縣新興縣陽春縣陽江縣高明縣恩平縣廣寕縣開平縣鶴山縣封川縣開建縣。高州府領茂名縣電白縣信宜縣吳川縣石城縣。廉州府領合浦縣靈山縣。雷州府領海康縣遂溪縣徐聞縣瓊州府領瓊山縣澄邁縣定安縣文昌縣會同縣樂會縣臨高縣昌化縣陵水縣感恩縣。連州領陽山縣連山縣。南雄州領始興縣。羅定州領東安縣西寕縣。嘉應州領長樂縣
興寕縣平遠縣鎮平縣。其山西樵西樵山、在南海縣。白雲白雲山、在番禺縣。羅浮羅浮山在博羅縣五指。五指山、在定安縣。其川三江三江。一曰西江。一曰北江。一曰東江。西江、自廣西入境。東流經封川縣。北納自廣西入境經開建縣之賀江。南流經西寕縣。西納自廣西入境之文昌水。東流經德慶州。南納出羅定州合東安縣耽峝水之瀧水江。東流經高要縣。南納出新興縣之新江。東流分為二派。一東流。一南流。東流者北納綏江分出之淸岐水。至三水縣與北江合。南流者經新會縣。西納出開平縣經鶴山縣新會縣之潭江。南流入海。北江、亦曰湞江。出南雄州。西流北納自江西入境之昌水。西流北納出仁化縣之錦江西南流經曲江縣。北納自湖南入境經樂昌縣之武水。南流經英德縣。東納出翁源縣之江鎮水。西納出連山縣經連州陽山縣之湟水。南流經淸遠縣三水縣西納自廣西入境經廣寕縣四會縣之綏江。東南流與西江之分派合。南流經南海縣入海。東江。亦曰龍
江。出江西定南廳入境。南流經龍川縣。西納出和平縣之利溪水。西南流經河源縣。北納出連平州合長寕縣羅紋水之新豐江。西南流經歸善縣。東納出永安縣之秋鄉江。南納城西江。西流經博羅縣東莞縣。北納出龍門縣經增城縣之增江。西流至番禺縣入海。九洲九洲江、出廣西陸川縣。入境南流。經石城縣入海。晏晏江、亦曰廉江。又曰合浦江。出廣西興業縣。南流入境。經合浦縣入海。欽欽江、出靈山縣南流經欽州、由南港入海。又漁洪江、出欽州。南流亦由南港入海。吳吳水、出信宜縣為竇江。南流經茂名縣為鑑江。西南流至化州、北合羅江。東南流東納三橋河。經吳川縣名吳水。南流入海。韓韓江、自福建入境曰鄞江。西南流至大埔縣為大河。東納大小靖溪。西合小河。小河、出長樂縣東流經嘉應州。北合出平遠縣經鎮平縣之溪河。東流入於大河。南流經海陽縣為韓江。南流分三派。經澄海縣入海漠陽漠陽江、亦曰恩江。又曰鼉江。出陽春縣。南流經陽江縣入海。玉𣽸。玉𣽸溪。出
永安縣。曰南北琴溪。合而東流經普寕縣揭陽縣。南納南溪。北納北溪。東南流經潮陽縣入海。廣西布政司一。治在桂林府。所屬府十有一。桂林府治在臨桂縣。柳州府治在馬平縣。慶遠府治在宜山縣。思恩府有親轄不設附郭縣。泗城府治在凌雲縣。平樂府治在平樂縣。梧州府治在蒼梧縣。潯州府治在桂平縣。南寕府治在宣化縣。太平府治在崇善縣。鎮安府治在天保縣。直隸州一。鬱林州。廳五。桂林府領龍勝廳。思恩府領百色廳。太平府領龍州廳明江廳。鎮安府領小鎮安廳。州十有六。桂林府領永寕州全州。柳州府領象州。慶遠府領河池州東蘭州。思恩府領賓州。泗城府領西隆州、平樂府領永安州。南寕府領新寕州橫州上思州。太平府領養利州左州永康州寕明州。鎮安府領歸順州。縣四十有七。桂林府領臨桂縣興安縣靈川縣陽朔縣永福縣義寕縣灌陽縣。柳州府領馬平縣雒容縣羅城縣柳城縣懷遠縣來賓縣融縣。慶遠府領宜山縣
天河縣思恩縣。思恩府領武緣縣遷江縣上林縣。泗城府領淩雲縣西林縣。平樂府領平樂縣恭城縣富川縣賀縣荔浦縣修仁縣昭平縣。梧州府領蒼梧縣藤縣容縣岑溪縣懷集縣。潯州府領桂平縣平南縣貴縣武宣縣。南寕府領宣化縣隆安縣永淳縣。太平府領崇善縣。鎮安府領天保縣。鬱林州領博白縣北流縣陸川縣興業縣。土司四十有六。慶遠府河池州轄南丹土司。東蘭州轄那地土司。東蘭土司。宜山縣轄忻城土司。永定土司。永順土司。天河縣轄永順副土司。思恩府百色廳轄田州土司。陽萬土司。上林土司。定羅土司。都陽土司、下旺土司。武緣縣轄白山土司。興隆土司。那馬土司。舊城土司。安定土司。古零土司。南寕府新寕州轄忠州土司。上思州轄遷隆峝土司。隆安縣轄果化土司。歸德土司。太平府龍州廳轄上下凍土司。上龍土司。養利州轄下石西土司。萬承土司。全茗土司。龍英土司。茗盈土司左州轄安平土司。太平土司羅白土司。永康州轄結安土司。佶倫土司。都結土司。鎮遠土司、羅陽土司。寕
明州轄思州土司憑祥土司。思陵土司。崇善縣轄江州土司。鎮安府歸順州轄下雷土司。奉議州州判轄都康土司、上映土司。天保縣轄向武土司。其山海陽海陽山、亦曰陽海山。又曰陽朔山。在興安縣。覆釜覆釜山。在全州。丹甑丹甑山、亦曰瑞雲山。在賀縣。臨賀臨賀嶺、卽桂嶺。在賀縣。與湖南江華縣廣東連山縣接壤。石室石室山。亦曰南山。在桂平縣。大容大容山。在鬱林州。勾漏。勾漏山。在北流縣。其川桂桂江。亦曰灕江出興安縣。與湘水同源。繞興安縣西南流經靈川縣。北納大小融江。南流經臨桂縣。西納陽江相思江。東納乖水。南流經陽朔縣。西納犀潭南流經平樂縣。東納出湖南永明縣入境經恭城縣之平樂江。西納出修仁縣經荔浦縣之荔水。南流經昭平縣。東納出富川縣之思勤江。東南流經蒼梧縣入潯江。柳柳江、亦曰黔江。又曰北江。又曰右江。出貴州永從縣。南流入境名融江。經懷遠縣。東納出龍勝廳之桑江。西納出貴州古州廳入境之古州江。南流
經融縣。西納背江。南流經柳城縣與龍江合。龍江。出貴州荔波縣為勞村江。南流入境。經南丹土司河池州。西納秀水為龍江。東流經思恩縣。北納帶溪。東南流經宜山縣。北納出天河縣經羅城縣之東小江。東流至柳城縣合於融江。是為柳江。東南流經馬平縣。折而北流復東南流。北納洛淸江。洛淸江。出義寕縣北曰義江。南流經永福縣。東納相思江之分流。西納出永寕州之黃源水。是為永福江。西南流經雒容縣為洛淸江。入於柳江。柳江又南流經象州。是為象江。東納運江。南流與紅水江合。紅水江。自雲南入境。東流經西隆州為南盤江。東流經凌雲縣北與自貴州入境之北盤江合。是為紅水江。東流經那地土司。北納出貴州都勻縣入境之巴羅江。折而南流。經安定土司。南納馱蒙江之北流。東流經忻城土司。西北納出河池州經永順正土司之刁江。北納龍塘江。東南流經遷江縣。南納出賓州合上林縣南北江之思覽江。東流經來賓縣。又東流入柳江。柳江又東南流經武宣縣。是為潭江。東南流經桂平縣與鬱江合。始名
潯江。東流經平南縣。亦曰龔江。東流經藤縣。北納出永安州之濛江。南納劔江。劔江出陸川縣東南。初名六潭水。北流經北流縣曰北流江。亦名思賀江。東納出岑溪縣之皇華江。是為繡江。北流經藤縣。始名劔江。入於潯江。潯江又東流經蒼梧縣與桂江合。東流入廣東境。鬱鬱江。亦曰左江。又曰南江。自越南國東北流入境。凡二源。一經憑祥土司。一經上下凍土司。至龍州廳合流曰龍江。東流南納出上思州經明江廳之明江。又東流為麗江。北納出歸順土司下雷土司恩城土司養利州安平土司五水至太平土司合流之邏水。東流經崇善縣。東北流經左州。北納橋龍江。東南流經新寕州宣化縣。北與西洋江合。西洋江。亦曰右江。出雲南寶寕縣。東流入境。經百色廳。北納自雲南入境經西林縣之同舍河。南流西納自雲南入境之者郎河。東流經百色廳。北納出凌雲縣之泗河。東流經田州土司。北納塞歐溪。南納出奉議州州判境之若溪。東流經上林土司。南納出天保縣之洪渰江。東流經隆安縣。北納出思恩府經武緣縣馱
蒙江之南流。東南流經永康州南納龍壯江。東南流合左江。是為鬱江。東流經永淳縣。北納東班江。東流經橫州。南納出廣東靈山縣入境之橫漾江。東北流經貴縣。東流至桂平縣。合於黔江。湘湘江。出興安縣。與灕江同源。東北流為湘江。經全州。北納羅水。南納出灌陽縣之觀水。東北流入湖南境。賀賀江。出富川縣。南流經賀縣入廣東境。末。末水。出小鎮安廳。合勞水。南流入越南國境。四川省之南曰雲貴。其省二。曰雲南。曰貴州。雲南布政司一。治在雲南府。所屬府十有四。雲南府治在昆明縣。大理府治在太和縣。臨安府治在建水縣。楚雄府治在楚雄縣。澂江府治在河陽縣。廣南府治在寶寕縣。順寕府治在順寕縣。曲靖府治在南寕縣。麗江府治在麗江縣。普洱府治在寕洱縣。永昌府治在保山縣。開化府治在文山縣。東川府治在會澤縣。昭通府治在恩安縣。直隸廳三。景東廳。蒙化廳。永北廳。直隸州四。廣西州。武
定州。元江州。鎮沅州。廳九。麗江府領中甸廳維西廳。普洱府領思茅廳。威遠廳他郎廳。永昌府領龍陵廳。順寕府領緬寕廳。昭通府領大關廳。魯甸廳。州二十有七。雲南府領嵩明州晉寕州安寕州昆陽州。大理府領趙州鄧川州賓川州雲龍州。臨安府領石屏州阿迷州寕州。楚雄府領姚州南安州鎮南州。澂江府領新興州路南州順寕府領雲州。曲靖府領霑益州陸涼州羅平州馬龍州尋甸州宣威州。麗江府領鶴慶州劔川州。永昌府領騰越州。昭通府領鎮雄州。縣三十有九。雲南府領昆明縣富民縣宜良縣呈貢縣羅次縣祿豐縣易門縣。大理府領太和縣雲南縣浪穹縣。臨安府領建水縣通海縣河西縣嶍峨縣蒙自縣。楚雄府領楚雄縣定遠縣廣通縣大姚縣。澂江府領河陽縣江川縣。廣南府領寶寕縣。順寕府領順寕縣。曲靖府領南寕縣。平彝縣。麗江府領麗江縣。普洱府領寕洱縣。永昌府領保山縣永平縣。開化府領文山縣。東川府領會澤縣。昭通府領恩安縣永善縣。廣西州領師宗縣
彌勒縣。武定州領元謀縣祿勸縣。元江州領新平縣。鎮沅州領恩樂縣。土司五十。大理府轄十二關土司。趙州轄定西嶺土司。雲龍州轄箭杆場土司。雲南縣轄雲南二土司。浪穹縣轄小浪穹土司。鳳羽鄉土司。上江嘴土司。下江嘴土司。蒲陀崆土司。臨安府轄納更山土司。納樓茶甸土司。虧容甸土司。廣南府轄廣南土司。富州土司。楚雄府鎮南州轄鎮南二土司。澂江府新興州轄新興土司。順寕府轄猛猛土司。猛麻土司。耿馬土司。孟連土司。曲靖府平彝縣轄平彝土司。普洱府思茅廳轄車里土司。永昌府轄孟定土司。灣甸土司。鎮康土司。遮放土司。龍陵廳轄芒市土司。潞江土司。騰越州轄南甸土司。隴川土司。千崖土司。盞達土司。猛卯土司。戶撒土司。腊撒土司。東川府會澤縣轄土期古土司。景東廳轄景東二土司。三岔河土司。保甸土司。版橋土司。蒙化廳轄蒙化土司。永北廳轄永寕土司。北勝二土司。順州土司。南澗土司。元江州新平縣轄新平土司。其山碧雞碧雞山。在昆明縣。點蒼點蒼山。在
太和縣。玉龍玉龍山。亦曰雪嶺。在麗江縣。雞足。雞足山。在賓川州。其川金沙金沙江。自四川巴塘土司入境。經維西廳。南流折而東流經中甸廳。北納碩多岡河。經麗江縣。復折而南流。經永北廳。東納出四川裏塘土司經木裏土司入境之五郞河。南流經鶴慶州。西納出麗江縣之沖江河。折而東流繞永北廳。北納程海水。南納出賓川州之答旦河。東流經白鹽井。南納出雲南縣之泡江。東流經大姚縣。折而南流。西納出姚州經大姚縣之大姚河。折而東流。經武定州。南納出鎮南州經楚雄縣琅鹽井廣通縣元謀縣之龍川江。又東流南納普渡河。普渡河。自滇池流出。經昆陽州。北流經安寕州富民縣。西納出祿勸縣之掌鳩河。北流入金沙江。金沙江復折而北流。經會澤縣。東納出尋甸州之壁谷江。北流東納以濯河。北流東納車洪江。車洪江。亦曰牛欄江。出嵩明州嘉利澤。東北流經尋甸州。東納馬龍州之西河。北流經宣威州。東納鴉八箐水。東北流經會澤縣入金沙江。金沙江北流經永善縣入四川境。
其出恩安縣北流經大關廳之撒魚江。則至四川境入金沙江。瀾滄瀾滄江、自西藏東南流入境。經維西廳。南流經麗江縣雲龍州。東納沘江。南流經順寕縣。東納出永平縣之銀龍江。東南流經雲州。北納黑惠江。黑惠江、出麗江縣。南流經鶴慶州合數水至劔川州。匯為劔湖。南流西納出維西廳之彌沙浪河為漾濞江。南流經浪穹縣鄧川州太和縣。東納洱海之水。南流經蒙化廳。西納出永平縣之勝備江。是為黑惠江。南流至雲州入瀾滄江。瀾滄江又東流經蒙化廳。折而南流。西納出順寕縣經雲州之孟佑河。南流經景東廳。西南流經緬寕廳。復東南流經威遠廳。東納出景東廳經鎮沅州合出寕洱縣猛撒江之威遠江。遂名九龍江。東南流經思茅廳。北納漫達河。南流經車里土司入南掌國境。禮社禮社江、出雲南縣。西南流經趙州為白崖瞼江。東南流經蒙化廳。西納陽江。東南流經楚雄縣為大場江。東南流經南安州𥔲嘉州判境。北納馬鹿河。東流經新平縣合綠汁江。綠汁江、出富民縣。北流經羅次縣。折而西南
流為金水河。經祿豐縣為星宿江。東南流經易門縣。東納易江為綠汁江。至新平縣合大場江為禮社江。東南流經元江州石屏州。東納出新平縣之亞泥河。東流經建水縣為河底江。東南流經蒙自縣又為梨花江、入越南國境。盤盤江、亦曰八達河。出霑益州為沙河。西納臘溪河。南流經南寕縣。西與瀟湘江合遂名瀟湘江。南流經陸涼州。匯為中埏澤。西流經宜良縣。折而南流經路南州。名鐵池河。東納興寕溪。南流經河陽縣。西納仙湖水。南流經寕州。西納出新興州經嶍峨縣河西縣通海縣之小曲江。東納出路南州經彌勒縣之巴盤江。南流經阿迷州。西納出石屏州經建水縣之瀘江河。折而東流復折而北流始名盤江。經彌勒縣。折而東北流經廣西州師宗縣為混水江。東流經羅平州。南納邱北縣丞境之淸水河。始名八達河。折而北流南納出寶寕縣之馬别河。北納出平彝縣之塊澤河。折而東流入廣西境。潞潞江、亦曰怒江。自西藏西南流入境。經維西廳。南流經雲龍州保山縣。東納出施甸土司之羅窰河。南流
東納出保山縣淸華海合出鎮康土司鎮康河之沙河。西南流入緬甸國境。龍川龍川江、自騰越州北邊外入境。南流合曲石江。繞騰越州境西南流經遮放土司孟卯土司。西南流入緬甸國境。檳榔檳榔江、自騰越州西北邊外入境。南流東納大盈江。西南流經盞達土司。西納盞達河。西南流入緬甸國境。李仙李仙江、出景東廳南流經恩樂縣為把邊江。東南流經普洱府。北納出恩樂縣經他郎廳之阿墨江。東納薩普河。是為李仙江。東南流入南掌國境。盤龍。盤龍江、出文山縣。南流東納迷勒河。又南流至邊。西納賭咒河。南流入越南國境。其澤滇池滇池、在昆明縣南。呈貢縣晉寕州昆陽州環之。洱海。洱海、在太和縣東。浪穹縣鄧川州趙州環之。貴州布政司一。治在貴陽府。所屬府十有二。貴陽府有親轄。治在貴筑縣。思州府有親轄。無附郭縣。思南府有親轄。治在安化縣。鎮遠府有親轄。治在鎮遠縣。銅仁府有親轄。治在銅仁縣黎平府有親轄。治在
開泰縣。安順府有親轄。治在普定縣。興義府有親轄。無附郭縣。都勻府有親轄。治在都勻縣。石阡府有親轄。無附郭縣。大定府有親轄。無附郭縣。遵義府治在遵義縣。直隸廳三松桃廳。普安廳。仁懷廳。直隸州一。平越州。廳十有一。貴陽府領長寨廳。安順府領朗岱廳歸化廳。都勻府領八寨廳都江廳丹江廳。鎮遠府領台拱廳淸江廳。黎平府領古州廳下江廳。大定府領水城廳。州十有三。貴陽府領開州定番州廣順州。鎮遠府領黃平州。安順府領鎮寕州永寕州。興義府領貞豐州。都勻府領麻哈州獨山州。大定府領平遠州黔西州威寕州。遵義府領正安州。縣三十有四。貴陽府領貴筑縣龍里縣貴定縣修文縣。思州府領玉屏縣淸溪縣。思南府領安化縣婺川縣印江縣。鎮遠府領鎮遠縣施秉縣天柱縣。銅仁府領銅仁縣。黎平府領開泰縣錦屏縣永從縣。安順府領普定縣淸鎮縣安平縣。興義府領興義縣普安縣安南縣。都勻府領都勻縣淸平縣荔波縣。石阡府領龍
泉縣。大定府領畢節縣。遵義府領遵義縣桐梓縣綏陽縣仁懷縣。平越州領湄潭縣甕安縣餘慶縣。土司八十有一。貴陽府轄中曹土司、養龍土司、白納二土司、虎墜土司。開州轄乖西二土司。定番州轄程番土司、小程番土司。上馬橋土司、盧番土司、韋番土司、臥龍番土司、金石番土司、羅番土司、方番土司、大龍番土司、小龍番土司、木瓜二土司、麻嚮土司。龍里縣轄大谷龍土司、小谷龍土司、羊場土司。貴定縣轄平伐土司、大平伐土司、小平伐土司、新添土司。思州府轄都坪二土司、黃道二土司、都素二土司、施溪土司。思南府轄蠻夷土司、朗溪二土司、沿河祜溪二土司。印江縣轄木村土司。鎮遠府轄偏橋土司、邛水土司。黃平州轄重安土司、巖門土司。銅仁府轄省溪二土司、提溪二土司。黎平府轄潭溪二土司、歐陽二土司、龍里土司、亮寨土司、中木土司、古州土司。湖耳二土司、八舟土司、新化土司、洪州二土司。安順府朗岱廳轄西堡土司。歸化廳轄康莊土司。永寕州轄頂營土司。沙營土司。都勻府轄都勻二土司、邦
水土司。麻哈州轄平定土司、樂平土司。獨山州轄獨山土司、爛土土司、豐寕二土司。松桃廳轄烏羅二土司、平頭二土司。平越州轄楊義土司。其山陽寶陽寶山、在貴定縣。西望西望山、在修文縣。福泉福泉山、在平越州。雲臺。雲臺山、在施秉縣。其川烏烏江、出威寕州。東流經畢節縣為七星河。北納落折河。東流經大定府為六廣河。北納烏西河。東流經黔西州。南合鴨池河。鴨池河。出普定縣為谷龍河。東流經平遠州為簸朵河。東北流經黔西州為玀革河。又為鴨池河。合六廣河。是為烏江。東流經修文縣。南納出廣順州經淸鎮縣修文縣之雞公河。北流經遵義縣。西納出黔西州之沙溪。東流經甕安縣。南納淸江。淸江出平伐土司為甕首河。北流經貴定縣。西納出龍里縣之博奇河。是為淸江。西北流西納出貴筑縣之三水江。北流經開州。西納洗泥河。東北流入烏江。烏江又東流。北納出遵義縣合綏陽縣洪江之湘江。南納甕安江。東流經餘慶縣。北納出湄潭縣之湄潭河。南納白泥河。東北
流經石阡府。南納龍底江。東北流經安化縣。又為德江。北納出龍泉縣之義陽江。南納出印江縣之思昂江。東北流西納出龍泉縣經婺川縣之豐樂河。東北流為入四川境之涪陵江。盤盤江、出雲南宣威州為可渡河。東南流入境經永寕州。西納出普安廳經普安縣安南縣之者卜河。東納出普定縣經鎮寕州之寕穀河。南流經興義府。折而東流。北納出定番州之濛江。東南流入廣西境為北盤江。淸水淸水江、出都勻縣為劔河。東流繞城北流。經淸平縣黃平州。西納出都勻縣經麻哈州合平越州地松河之麻哈江。東流經施秉縣台拱廳淸江廳。南納出丹江廳之九股河。東南流經開泰縣。南納新化江。東北流經天柱縣。入湖南境沅江。赤水赤水河。出雲南鎮雄州東流入境。經畢節縣。東北流東納出桐梓縣之齋郎河。西北流經仁懷縣仁懷廳、至四川境入於江。平平江、亦曰鎮陽江出黃平州。東北流經施秉縣鎮遠縣淸溪縣。北納出思州府之架溪。東北流為平江。經玉屏縣。入湖南境為㵲江。都都江、出都
勻縣為邦水。東流經獨山州為獨山江。東流經古州廳永從縣。北納彩江為福祿江。南流入廣西境為融江。芙蓉芙蓉江、出婺川縣。西北流經正安州。南納出綏陽縣之小烏江。北流入四川境。馬别。馬别河、出普安縣。東南流經貞豐州。北納出興義府之都威河。南流入廣西南盤江。直隸之北。越蒙古四十九旗游牧度大漠則定邊左副將軍治焉。定邊左副將軍本屬城一。烏里雅蘇台城。所屬㕘贊大臣城一。科布多城。其定邊左副將軍所屬喀爾喀土謝圖汗部落二十旗。喀爾喀三音諾顏部落二十四旗。喀爾喀車臣汗部落二十三旗。喀爾喀扎薩克圖汗部落十七旗。唐努烏梁海五旗三佐領。科布多城所屬新土爾扈特二旗。和碩特一旗。杜爾伯特十六旗。阿爾泰烏梁海七旗。阿爾泰諾爾烏梁海二旗。額魯特一旗。明阿特一旗。札哈沁一旗。則隸於理藩院。其山杭愛杭愛山、在土謝圖汗旗之
西。與三音諾顏部分界。肯特肯特山、在土謝圖汗部右翼左末旗之東北。與車臣汗部分界。唐努唐努山、在唐努烏梁海旗。金。金山、蒙古名阿爾泰。在科布多之西。與塔爾巴哈台分界。汗汗山、在庫倫之南。其川喀嚕倫喀嚕倫河、卽臚朐河。出車臣汗部中後旗。南流經中右後旗。折而東流。北納僧庫爾河。東流經右翼中左旗車臣汗旗。北納塔爾河。東流經右翼左旗左翼右旗左翼中旗中左旗左翼左旗中左前旗中前旗入呼倫貝爾城境。色楞格色楞格河、卽昔令哥河。又曰仙娥河。其上流為齊老圖河。出三音諾顏部中左末旗。東北流經中左旗。北納出扎薩克圖汗部中左翼末旗之德勒格爾河。東流經左翼中旗。南納出扎牙班第達喇嘛游牧經右翼前旗之哈綏河。遂名色楞格河。東流經土謝圖汗部右翼左旗。北納額赫河。額赫河。出唐努烏梁海旗。為庫蘇古爾泊。東南流為額赫河。經扎薩克圖汗部中左翼末旗三音諾顏部中末旗。東流經土謝圖汗部右翼左旗、入色楞格河。色楞
格河又東流經右翼右末次旗中左翼末旗、與鄂爾坤河合。鄂爾坤河。出三音諾顏旗。東流經三音諾顏部額魯特旗。折而北流。經土謝圖汗旗三音諾顏部額魯特前旗。西納出左翼中右末旗之塔米爾河。北流經左翼左末旗。折而東流。經土謝圖汗部左翼前旗右翼左後旗。南納土拉河。土拉河。出土謝圖汗部中旗。折而西流經庫倫。復西流經中右末旗中右旗。折而北流經右翼左後旗。西納出左翼中左末旗之喀嚕哈河。東北流入鄂爾坤河。鄂爾坤河又東北流經右翼左旗。南納出右翼右末旗經右翼左末旗之哈拉河。出右翼左末旗之伊遜河。又東北流合於色楞格河。又東北流經中左翼末旗。至恰克圖。西北流入俄羅斯境。扎布噶扎布噶河。出三音諾顏部右翼右後旗。西南流經左翼左旗。北納布爾噶蘇台河。西南流經尼魯班禪喇嘛游牧。折而西北流合烏里雅蘇台河。烏里雅蘇台河。出中後旗西流經烏里雅蘇台城。北納蘇布拉河。西流合於扎布噶河。扎布噶河又西流經扎薩克圖汗部左翼左旗。西北
流東納空歸河。西流北會奇勒稽思泊、愛拉克泊之水。西南流復南會都爾根泊、喀喇泊之水。西流經明阿特旗。匯於阿拉克泊。阿拉克泊之西為科布多河。出阿爾泰烏梁海旗。為索果克河。東流經杜爾伯特右翼旗。折而南流。西納胡爾噶泊和通泊之水。東南流北納烏里雅蘇圖河。遂名科布多河。東南流經科布多城。西納出阿爾泰烏梁海旗經額魯特旗之布彥圖河。東流會於阿拉克泊。敖嫩敖嫩河、卽斡難河。出車臣汗部中後旗。東北流經中末次旗。南納科勒蘇河。出卡倫經尼布楚城。南納溫都河。北納尼布楚河。遂名黑龍江。東流入黑龍江城境。翁金翁金河、出三音諾顏部右翼左末旗。東流經中前旗。東南流經土謝圖汗部左翼中左末旗、瀦於沙為胡爾哈鄂倫泊。拜塔里克拜塔里克河、出三音諾顏部右翼右後旗。南流東納出右翼末旗之墨特河。南流分東西瀦於沙。曰察漢泊。綳察漢泊。塔楚塔楚河、出額爾德尼班第達喇嘛游牧。南流瀦於沙。推推河。出三音諾顏部中右旗。南
流瀦為鄂羅克泊。喀爾喀喀爾喀河。出黑龍江境。西流經車臣汗部左翼前旗。西北流經中右旗。東與呼倫貝爾城分界。瀦為貝爾池。自北流出為鄂爾順河。入黑龍江境。烏隴古烏隴古河。凡二源。東曰布爾干河。出新和碩特旗。南流經扎哈沁旗。西曰靑吉斯河出新土爾扈特旗。南流與布爾干河合。是為烏隴古河。折而西流繞新土爾扈特旗。復折而北流經阿爾泰烏梁海旗。西南與塔爾巴哈台城分界。瀦為赫薩爾巴什泊。額爾齋斯額爾齋斯河。出新土爾扈特旗。西北流經阿爾泰烏梁海旗。西與塔爾巴哈台城分界瀦為齋桑泊。復自泊北流繞阿爾泰烏梁海旗。東北流入俄羅斯境。克穆克穆河、出唐努烏梁海旗之北托羅斯嶺。凡二源。曰華克穆。曰貝克穆。華克穆。南流折而西流。復折而北流。貝克穆自伯魯克泊流出。西南流北納圖集泊。特爾里克泊之水。西流與華克穆河合。為大克穆河。西流復與出唐努烏梁海旗西境之克穆齊克河合。北流入俄羅斯境。特斯特斯河出扎薩
克圖汗部中左翼左旗。西流經杜爾伯特左翼旗。瀦為烏布薩泊。烏布薩泊之西為喀喇奇拉河。亦東流匯於泊。哈屯。哈屯河。出阿爾泰烏梁海旗。凡二源。曰噶老圖河。曰喀喇河。皆北流合為納爾噶河。東北流經阿爾泰諾爾烏梁海旗。南納達爾欽圖河。是為哈屯河。東北流西納亨吉河。南納阿爾泰泊之水。北流入俄羅斯境。其澤阿拉克阿拉克泊。在科布多城之東。泊東為科布多牧場。泊南為科布多屯田。泊北係明阿特旗。蒙古稱曰伊克阿拉克。伊克、蒙古語謂大也。又有阿拉克泊。在扎薩克圖汗部右翼後末旗。西接甘肅鎮西府境。都爾根都爾根泊。北與喀喇泊相接。在科布多牧場之東。泊東係扎薩克圖汗部左翼左旗。愛拉克愛拉克泊、北與奇勒稽思泊相接。在扎薩克圖汗部左翼左旗。泊西北係杜爾伯特左翼旗。博格勒博格勒泊。在扎薩克圖汗旗烏布薩烏布薩泊。在杜爾伯特左翼旗。鄂羅克鄂羅克泊。在額爾德尼班第達喇嘛游牧。察漢察漢
泊。在三音諾顏部中右旗及右翼中末旗接界之間。其西又一泊。曰綳察漢泊。在右翼中末旗右翼末旗右翼右後旗與靑蘇珠克圖喇嘛游牧接界之間。其西卽係扎薩克圖汗部左翼後旗。又扎薩克圖汗部中右翼末旗亦有察漢泊泊東係輝特旗。有濟爾哈小河流入。其地名濟爾哈朗。西南接甘肅鎮西府界。又科布多屯田之南復有察漢泊。泊西為扎哈沁旗。泊東南為扎薩克圖汗部左翼右旗。貝爾貝爾池。在車臣汗部中左旗。齋桑齋桑泊。在阿爾泰烏梁海旗。庫蘇古爾庫蘇古爾泊。在唐努烏梁海旗。桑錦達賴桑錦達賴泊。在扎薩克圖汗部中左翼右旗中左翼左旗之間。赫薩爾巴什。赫薩爾巴什泊。在阿爾泰烏梁海旗。
史／載記／十國春秋／前蜀　卷三十五至四十七／卷第三十八　前蜀四　列傳／高祖順德皇后周氏　順聖皇太后徐氏　翊聖皇太妃徐氏　貴妃張氏　夫人蕭氏　後主廢后高氏　皇后金氏　元妃韋..[清乾隆癸丑年昭文周氏此宜閣重校刊本]
昭儀李氏名舜弦梓州人酷有辭藻後主立為昭儀世所稱李舜弦夫人也所著蜀宮應制詩隨駕詩釣魚不得詩諸篇多為文人賞鑒同時宮人李玉簫者寵幸亞
於舜弦後主常宴近臣於宣華苑命玉簫歌己所撰月華如水宮詞侑嘉王宗壽酒聲音委婉抑揚合度一座無不傾倒宗壽懼禍亦為之盡觴詞曰輝輝赫赫浮五雲宣華池上月華新月華如水浸宮殿有酒不醉真癡人
史／職官／樞垣記略／卷二十六　詩文七／寶鋆詩三十四首／新衙門七律(P.313)
新衙門七律
鑾輿計日鳳城歸，雨足郊原風力微。斜照一林秋樹瘦，清霜十畝晚菘肥。山窺短堞銀雲護，河繞新宮玉帶圍。最喜南齋諸雅什，珠光劍氣溢輝輝。
子／醫家／神農本草經贊／附月令七十二候贊／二月／始電(P.8-2)..[清道光三十年粵東撫署刊印本]
始電　汲冢周書春分文同明堂月令仲春文同疏電陽光陽微則光不見陽氣盛以擊於陰其光乃見吕氏春秋仲春文同解激氣為電易通卦驗立夏電見釋名電殄也乍見則殄滅也說文電陰陽激耀也從雨申聲易稽覽圖陰陽和合為電輝輝也其光長
子／醫家／植物名實圖考長編／芳草　卷十一至卷十二／卷十二／藳本(P.599-2)
救荒本草藳本今衞輝輝縣栲栳圈山谷間有之俗名山園荽苗高五七寸葉似芎藭葉細小又似園荽葉而稀疏莖比園荽莖頗硬直採嫩苗葉煠熟水浸淘淨油鹽調食
集／小說／紅樓夢校注／第五回　　遊幻境指迷十二釵　飲仙醪曲演紅樓夢(P.81)
那寶玉剛合上眼，便惚惚的睡去，猶似秦氏在前，遂悠悠蕩蕩，隨了秦氏，至一所在。但見朱欄白石，綠樹清溪，真是人跡稀逢，飛塵不到。寶玉在夢中歡喜，想道：「這個去處有趣，我就在這裏過一生，縱然失了家也願意，強如天天被父母師傅打呢。」正胡思之間，忽聽山後有人作歌曰：
春夢隨雲散，飛花逐水流；
寄言眾兒女，何必覓閑愁。
寶玉聽了是女子的聲音。歌音未息，早見那邊走出一個人來，蹁躚裊娜，端的與人不同。有賦為證：
方離柳塢，乍出花房。但行處，鳥驚庭樹；將到時，影度迴廊。仙袂乍飄兮，聞麝蘭之馥郁；荷衣欲動兮，聽環佩之鏗鏘。靨笑春桃兮，雲堆翠髻；唇綻櫻顆兮，榴齒含香。纖腰之楚楚兮，迴風舞雪；珠翠之輝輝兮，滿額鵝黃。出沒花間兮，宜嗔宜喜；徘
徊池上兮，若飛若揚。蛾眉顰笑兮，將言而未語；蓮步乍移兮，待止而欲行。羨彼之良質兮，冰清玉潤；慕彼之華服兮，閃灼文章。愛彼之貌容兮，香培玉琢；美彼之態度兮，鳳翥龍翔。其素若何，春梅綻雪。其潔若何，秋菊被霜。其靜若何，松生空谷。其艷若何，霞映澄塘。其文若何，龍游曲沼。其神若何，月射寒江。應慚西子，實愧王嬙。奇矣哉，生於孰地，來自何方；信矣乎，瑤池不二，紫府無雙。果何人哉？如斯之美也！
集／別集／青銅自考／卷之六／迎候啟集／致甘蕭喀撫軍(P.24-2)..[清鈔本]
致甘蕭喀撫軍
恭惟文武吉甫中外周召六府三事之政乆達□□於彤庭西邊半壁之□今藉鎻鑰於栢府烏□□銀
之使北闕之簡在允寄黃門寄北門之權西方之柱礎克稱鴻才丕振豈僅辨清濁於激揚大猷允升將以□盛治於安攘德綏邊腹仁輯要荒某居隸於秦偹鎭於從前依斗藉達愚忠自今仰山忻受善政望金城之渺渺跬步維難思玉節之輝輝鳴堦有志肅奏蛩語恭賀鴻禧
集／總集／石蓮盦彙刻九金人集／白樸／天籟集／卷上／水調歌頭／十二(P.1275-1)
至元戊寅為江西呂道山參政壽
香風萬家曉和氣九江春朝回冠葢得意玉季和金昆屈指登高舊節側耳稱觴新語采菊舊芳尊南土愛王粲東閣壽平津　節龍香符虎重印龜新弓刀千騎如水曾為下南閩牆外陰陰桃李庭下輝輝蘭玉一笑指莊椿更看濟時了高臥道山雲
叢書／正誼堂全書／朱子語類輯略／卷之三／周子之書(P.20-1)..[清康熙張伯行編同治左宗棠增刊本]
問太極圖何以不言禮智而言中正莫是此圖本為發明易道故但言中正是否曰亦不知是如何但中正二字較有力閎祖
或求先生揀近思錄先生披數版云也揀不得久之乃曰無極而太極不是說有箇物事光輝輝地在那裏只是
說這裏當初皆無一物只有此理而已旣有此理便有此氣旣有此氣便分陰陽以此生許多物事惟其理有許多故物亦有許多以小而言之則無非是天地之事以大而言之則君臣父子夫婦朋友無非是天地之事只是這一箇道理所以君子修之吉小人悖之凶而今看他說這物事這機關一下撥轉後卒乍欄他不住聖人所以一日二日萬幾兢兢業業如臨深淵如履薄冰只是大化恁地流行隨得是便好隨得不是便喝他不住存心養性所以事天也夭壽不貳修身以俟之所以立命也所以昨日說西銘都相穿透所以太極圖說五
行一陰陽也陰陽一太極也二氣交感所以化生萬物這便是天地之塞吾其體天地之帥吾其性只是說得有詳略有急緩只是這一箇物事所以萬物到秋冬時各自收斂閉藏忽然一下春來各自發越條暢這只是一氣一箇消一箇息只如人相似方其默時便是靜及其語時便是動那箇滿山靑黃碧綠無非是這太極所以仁者見之謂之仁智者見之謂之智百姓日用而不知故君子之道鮮矣皆是那一陰一陽之謂道繼之者善也成之者性也所以周先生太極通書只是滚這許多句繼之者善是動處成之者性是靜處繼之者善是
流行出來成之者性則各自成箇物事繼善便是元亨成性便是利貞及至成之者性各自成箇物事恰似造化都無可做了及至春來又流行出來又是繼之者善譬如禾穀一般到秋斂冬藏千條萬穟各自成一箇物事了及至春又各自發生出以至人物以至禽獸皆是如此且如人方其在胞胎中受父母之氣則是繼之者善及其生出又自成一箇物事成之者性也旣成其性又自繼善只是這一箇物事今年一年生了明年又生出一副當物事來又繼之者善又成之者性只是這一箇物事滾將去所以仁者見之謂之仁只是見那發生
處智者見之謂之智只是見那成性處到得百姓日用而不知則不知這事物矣所以易只是箇陰陽交錯千變萬化故曰易有太極是生兩儀兩儀生四象四象生八卦八卦定吉凶吉凶生大業聖人所以說出來時只是使人不迷乎利害之途又曰近思錄第二段說誠無為幾善惡誠無為只是自然有實理恁地不是人做底都不犯手勢只是自然一箇道理恁地幾善惡則是善裏面便有五性所以為聖所以為賢只是這箇又曰下面說天下大本天下達道未發時便是靜已發時便是動方其未發便有一箇體在那裏了及其已發便有許
多用出來少間一起一倒無有窮盡若靜而不失其體便是天下之大本動而不失其用便是天下之達道然靜而失其體則天下之大本便錯了動而失其用則天下之達道便乖了說來說去只是這一箇道理義剛
周子畱下太極圖若無通書卻敎人如何曉得故太極圖得通書則始明大雅
直卿云通書便可上接語孟曰比語孟較分曉精深結搆得密語孟說得較闊方子
大哉乾元萬物資始誠之源也此統言一箇流行本源乾道變化各正性命誠之流行出來各自有箇安頓處如
為人也是這箇誠為物也是這箇誠故曰誠斯立焉譬如水其出只一源及其流出來千派萬別也只是這箇水端蒙
