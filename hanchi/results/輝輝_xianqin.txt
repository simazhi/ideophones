子／醫家／御定佩文齋廣群芳譜／天時譜　卷一至卷六／春　卷一至卷三／卷一　春／集藻／七言絶句(P.31-1)..[文淵閣四庫全書本]
〔七言絶句〕
〈御製春日〉佳氣山川浃地行物随節𠉀變初晴雪消樹底花爭𤼲冰泮池頭草欲生　〈春晴舟中作〉野水漫漫野岸長幾行嫩柳𢃄斜陽不知春色来多少但覺飛花處處香
〔増〕唐岑参〈山房春事〉風恬日暖蕩春光戯蝶遊蜂亂入房數枝門栁低衣桁一片山花落筆牀　王維〈遊春詞〉
經過栁陌與桃溪尋逐春光著處迷鳥度時時衝絮起花繁滚滚壓枝低　韋應物〈春思〉野花如雪繞江城坐見年芳憶帝京閶闔曉開凝碧樹曽陪鵷鷺聽流鶯　錢起〈春郊〉水透冰渠漸有聲氣融煙霧晚来明東風好作陽和使逢草逢花報𤼲生　盧綸〈曲江春望〉菖蒲翻葉栁交枝暗上蓮舟鳥不知更到無花最深處玉樓金殿影参差　〈翫春因寄馮衛二補闕戲呈李益〉掖垣春色自天来紅藥當堦次第開萱草叢叢爾何物等閒穿
破緑莓苔　韓愈〈曲江春遊寄白二十二舎人〉漠漠輕隂晚自開青天白日映樓臺曲江水滿花千樹有底忙時不肯来　白居易〈晩春〉晝静簾踈燕語頻䨇䨇闘雀動堦塵柴扉日暮随風掩落盡閒花不見人　元稹〈與吴侍郎春遊〉蒼龍闕下陪驄馬紫閣峰頭見白雲滿眼流光随日度今朝花落更紛紛　李賀〈南園〉花枝草蔓眼中開小白長紅越女腮可憐日暮嫣香落嫁與春風不用媒　李約〈江南春〉池塘春暖水紋開堤柳𡸁絲間
野梅江上年年芳意早蓬瀛春色逐潮来　羅鄴〈春日題城南韋曲〉韋曲城南錦繡堆千金不惜買花栽誰知豪貴多羈束落盡春紅不見来　韋莊〈春陌〉滿街芳草卓香車仙子門前白日斜腸斷東風各回首一枝春雪凍梅花　王周〈問春〉遊絲𡸁幄雨依依枝上紅香片片飛把酒問春因底意為誰来後為誰歸　〈春荅〉花枝千萬趁春開三月䦨珊即自回剰向東園種桃李明年依舊為君来　劉𠔥〈春遊〉栁成金穗草如茵載酒尋花共
賞春先入醉鄉君莫問十年風景在三秦　宋𡨥準〈春晝偶書〉白晝偶成芳草夢起来幽興有新詩風簾不動黄鸝語坐見庭花日影移　趙抃〈賞春亭〉滂葩浩豓滿亭隈當席芳樽醉看来始信君恩不私物亂山窮處亦花開　歐陽修〈豐樂亭遊春〉綠樹交加山鳥啼晴嵐蕩漾落花飛鳥歌花落太守醉明日酒醒春已歸　春雲澹澹日輝輝草惹行襟絮拂衣行到亭西逢太守籃輿酩酊挿花歸　紅𣗳青山日欲斜長郊草色綠無涯遊
人不管春将老来往亭前蹋落花　王珪〈宮詞〉麗日祥煙鎖禁林櫻桃初熟杏成隂年年翠輦来遊幸花落春宫一寸深　王安石〈春風〉春風栁緑如繅晴日蒸紅出小桃池暖水香魚沒處一環清浪湧亭臯　秦觀〈春日〉黄金䔩䔩滿垂楊尚有春寒到畫堂酒力漸消歌扇怯入簾飛雪𢃄梅香　崔鷃〈春日村居〉春草門前已沒靴更無人野人家離離細竹時聞雨淡淡疎簾不隔花　王鎡〈叚橋春望〉拾翠車間輦路塵山南山北杜鵑
春誰家庭院東風裏吹出桃花不見人　金元好問〈梁園春〉暖入金溝細浪添津橋楊栁綠纎纎賣花聲動天街逺幾處春風揭繡簾　元薩都剌〈春日偶成〉蹋馬歸来過早春空階已見草如茵東風吹緑青溪栁馬上輕寒不著人　馬臻〈春日閒居〉茶香庭院一枰棋柳影侵堦日自移因見刺桐花滿樹等閒憶煞故園時　〈西湖春日〉要囑園丁取折枝紅桃白李紫薔薇石函橋畔人煙晩挑得春光一擔歸　〈春日幽居〉淺淺春風尚𢃄寒
日斜香篆半燒殘杏花一樹開如錦怕觸啼鶯不倚䦨　釋石屋〈山居吟〉滿山筍蕨滿園茶一樹紅花間白花大抵四時春最好就中尤好是山家
子／醫家／御定佩文齋廣群芳譜／天時譜　卷一至卷六／春　卷一至卷三／卷一　春／集藻／詞(P.37-2)..[文淵閣四庫全書本]
〔詞〕
〔増〕唐馮延巳〈三臺令〉春色春色依舊青山紫陌日斜
栁暗花蔫醉臥春風少年年少年少行樂直湏及早　王建〈三臺令〉蝴蜨蝴蜨飛上金枝玉葉君前對舞春風百葉桃花樹紅紅樹紅樹燕語鶯啼日暮　宋毛滂〈憶秦娥〉夜夜夜了花朝也連忙指㸃銀瓶索酒𡮢　明朝花落知多少莫把殘紅掃愁人一片花飛減𨚫春　洪适〈生查子〉桃疎蜨惜春栁困鶯銜絮日影簾旌多少閒愁緒　紅綻武陵溪緑暗章臺路春色似行人無意花間住　唐和凝〈春光好〉蘋葉軟杏花明畫船輕䨇浴
鴛鴦出緑汀棹歌聲　春水春風無浪春天半雨半晴紅粉相随南浦晚幾含情　宋張槃〈浣溪沙〉習習輕風破海棠鞦韆移影上廽廊晝長蝴蜨為誰忙　度柳早鶯分暖綠過花小蝶𢃄春香滿庭芳草又斜陽　髙觀國〈菩薩蠻〉春風吹綠湖邉草春光依舊湖邉道玉勒錦障泥少年遊冶時　煙明花似繡且醉旗亭酒斜日照花西歸鴉花外啼　程垓〈菩薩蠻〉畫橋泊泊春江綠行人正在春江曲花潤接平川有人花底眠　東風原自好
只怕催花老安得萬垂楊繋教春日長　周密〈謁金門〉芳事晩數㸃杏鈿香淺惻惻輕寒風翦翦錦屏春夢逺　穉栁拖煙嬌軟花影暗藏深院初試輕衫并畫扇牡丹紅未展　李之儀〈好事近〉春到雨初晴正在小樓時節栁眼向人微笑傍䦨干堪折　暮山濃淡瑣煙霏梅杏半明滅玉斚莫辭沉醉判歸時斜月　唐歐陽炯〈清平樂〉春来階砌春雨如絲細春徑滿飄紅杏蔕春燕舞随風勢　春幡細縷春繒春閨一㸃春燈自是春心撩
亂非𨵿春夢無憑　宋王安國〈清平樂〉留春不住費𥁞鶯兒語滿地殘紅宫錦汚昨夜南園風雨　小憐初上琵琶曉来思繞天涯不肯畫堂朱戸春風自在楊花　王安中〈清平樂〉花時微雨未減春分數占取簾疎花密處把酒聽歌金縷　斜風輕度濃香閒情正與春長向晩紅燈入坐𡮢新青杏随觴　盧祖臯〈西江月〉燕掠晴絲裊裊魚吹水葉𥻘𥻘禁街微雨灑芳塵寒食清明相近　謾著宫羅試暖閒呼社酒酬春晚風簾幕悄無人
二十四番花信　毛滂〈西江月〉煙雨半藏楊柳風花初著桃花玉人細細酌流霞醉裏将春留下　柳外鴛鴦作伴花邉蝴蝶為家醉翁醉也且由他月在栁橋花下　周密〈西江月〉波影暖浮玉甃柳隂深鎖金鋪湘桃花褪燕調雛又是一番春暮　碧桂情深鳯怨雲屏夢淺鶯呼繡𥦗人倦冷薫爐簾影揺揺亭午　吴潜〈南柯子〉池水凝新碧欄花駐老紅有人獨倚橋東手把一枝楊桞繫春風　鵲伴遊絲堕蜂黏落蕊空秋千庭院小簾
櫳多少閒情閒緒雨聲中　楊无咎〈於中好〉墻頭艶杏花初試繞珍叢細挼紅蕊欲知占盡春明媚悄無意看桃李　持杯準擬花間醉一葉兩葉飛墮晚来旋旋深無地更聽得東風起　毛滂〈蹋莎行〉階影紅遲柳苞黄徧纎雲弄日隂晴半重簾不捲篆香横小花初破春叢淺　鳳繡猶重鴨爐長暖屛山翠入江南逺醉輕夢短枕閒欹綠𥦗窈窕風光轉　元何可視〈蝶戀花〉金井啼鴉深院曉颺盡東風柳絮吹難了燕子多情相識早杏
梁依舊䨇䨇到　一縷沉煙簾幕悄滿眼飛花祗攪人懷抱十二玉樓春樹杪天涯不斷青青草　宋俞國寳〈風入松〉一春長費買花錢日日醉湖邉玉驄慣識西湖路驕嘶沽酒樓前紅杏香中歌舞緑楊影裏秋千　暖風十里麗人天花壓髩雲偏畫船載得春歸去餘情付湖水湖煙明日重扶殘醉来㝷陌上花鈿　栁永〈木蘭花慢〉坼桐花爛熳乍疎雨洗清明正豔杏燒林緗桃繡野芳景如屛傾城盡尋勝賞驟雕鞍紺𨏥出郊坰風
暖繁絃脆管萬家競奏新聲　盈盈闘草蹋青人艶冶逓逢迎向路旁徃往遺簮墜珥珠翠縱横歡情對佳麗地任金罍罄竭玉山傾𨚫明朝永日畫堂一枕春酲　黄機〈喜遷鶯〉平湖百畆種滿湖蓮葉繞堤楊栁冉冉波光輝輝煙影空翠濕霑襟䄂静惬鄰雞啼午暖逼沙鷗眠晝西園路更紅塵不斷蝶酣蜂痩　知否堪畫處野薺蕪菁罥地鋪茵繡桃李隂邉桑麻叢裏斜矗酒帘誇酒竹寺小依山趾茅店平窺津口春又晚正香風有
客倚䦨搔首
子／醫家／御定佩文齋廣群芳譜／花譜　卷二十二至卷五十三／卷三十八　木蘭等／辛夷／集藻／七言古詩(P.9-2)..[文淵閣四庫全書本]
［七言古詩］
〔增〕唐韓愈〈感春〉辛夷花房忽全開將衰正盛須頻来清晨輝輝燭霞日薄暮耿耿和烟埃朝明夕暗已足歎况乃滿地成摧頽迎繁送謝別有意誰𡧓留念少環廻
〔原〕元稹〈辛夷花問韓員外〉問君辛夷花君言
已斑駁不畏辛夷不爛開顧我筋骸官束縛縛遣推囚名御史狼籍囚徒滿田地明日不推緣國忌依然不得花前醉韓員外家好辛夷開時乞取三兩枝折枝為贈君莫惜縱君不折風亦吹
〔增〕明朱曰藩〈辛夷花曲〉昨日辛夷開今日辛夷落辛夷花房髙刺天却共芙蓉亂紅萼小山桂樹猶連卷五湖荷花空綽約連卷綽約宜秋日端居獨養徵君疾髙枝朶朶艶木蓮密葉層層賽盧橘山鬼已見駕香車文人應是夢綵筆辛夷辛夷何
離竒照水偏宜姑射姿蕭晨東海霞光爛𤣥夜西園露氣滋檀心倒卷情無限玉面低囘力不支見説東都便露坐惟應御史殢風吹此花愛逐東風暖故人逸韻嵇中散山陽聞有合歡齋石湖亦築辛夷館嫋嫋巖櫳碧樹圓紛紛磵户香花滿塢裏王孫舊路長卷中裴廸新詩短新詩已舊不堪聞江南荒館隔秋雲多情不改年年色千古芳心持贈君
子／醫家／御定佩文齋廣群芳譜／花譜　卷二十二至卷五十三／卷四十七　百合花等／鳯仙／集藻／詩散句(P.8-2)..[文淵閣四庫全書本]
〔詩散句〕
〔原〕宋劉敞緑葉紛映階紅芳爛盈眼輝輝丹穴禽矯矯翅翎展　張耒金鳯乃婢妾紅紫徒相鮮
〔増〕明劉基庭前金鳯花向晩爭嫵𡡾
〔原〕宋僧北澗飛花
只合秦樓去莫與金釵壓翠蟬　元楊維楨夜搗守宫金鳯蘂十尖盡換紅鴉嘴　明徐階金鳯花開色最鮮佳人染得指頭丹　金盤和露搗仙葩解使纖纖玉有瑕
子／醫家／御定佩文齋廣群芳譜／花譜　卷二十二至卷五十三／卷五十二　雞冠等／水仙／集藻／七言絶句(P.19-2)..[文淵閣四庫全書本]
〔七言絶句〕
〈御製見案頭水仙花偶作二首〉翠帔緗冠白玉珈清姿終不汙泥沙騷人空自吟芳芷未識凌波第一花　冰雪為肌玉鍊顔亭亭如立藐姑山羣花只在軒𥦗外那得移来几案間
〔増〕宋陳摶〈詠水仙花〉湘君遺恨付雲来雖墮塵埃不染埃疑是漢家𣹢徳殿金芝相伴玉芝開　劉攽〈水仙花〉
早扵桃李晩扵梅冰雪肌膚姑射来明月寒霜中夜静素娥青女共徘徊　黄庭堅〈共郡送水仙花并二大本〉折送東園粟玉花併移香本到寒家何時持上玉宸殿乞與官梅定等差　劉邦〈直送水仙花〉得水能仙天與竒寒香寂寞動冰肌仙風道骨今誰有淡掃蛾眉篸一枝　錢塘昔聞水仙廟荊州今見水仙花暗香靚色撩詩句宜在林逋處士家　〈次韻中玉水仙花二首〉借水開花自一竒水沉為骨玉為肌暗香已壓荼䕷倒只此
寒梅無好枝　淤泥已作白蓮藕糞壌能開黄玉花可惜國香天不管随縁流落野人家　張耒〈賦水仙花〉宫樣鵞黄緑帶垂中州未省見仙姿只疑湘水綃機女来伴清秋宋玉悲　范成大〈次韻龔養正送水仙花〉色界香塵付八還正觀不起况邪觀花前猶有詩情在還作凌波歩月看　楊萬里〈水仙花〉江妃虛𨚫蘂珠宫銀漢仙人謫此中偶趁月明波上戲一身冰雪舞東風　額間拂煞御袍黄衣上偷將月姊香待倩春風作媒妁西
湖嫁與水仙王　張孝祥〈和人詠水仙花二首〉瘴土風煙那有此只疑姑射是前身仙風道骨難消得付與霜臺衣繡人　浄色只應撩處士國香今不落民家江城望㫁春消息故遣詩人詠此花　朱子〈用子服韻謝水仙花〉水中仙子来何處翠袖黄冠白玉英報道幽人被渠惱著詩送與老難兄　姜特立〈水仙〉六出玉盤金屈巵青瑶叢裏出花枝清香自信髙羣品故與江梅相並時　徐似道〈水仙花二首〉天然初不事鉛華此是無塵
有韻花翠帶詎容縈俗客金杯只合勸詩家　林下清風自一家稍親梅竹近蘭芽只縁羞與凡花伍移植名園不肯花　㳺寒巖〈水仙花二首〉金玉其相一兩花遐心空為爾興嗟山礬不用来修敬只許江梅共一家　黄琮白璧綴幽花珍重髙人為嘆嗟織女横河溪月堕杯盤狼籍水仙家　来氏〈水仙花二首〉瑶池来宴老仙家醉倒風流萼緑華白玉㫁笄金暈頂幻成癡絶女兒花　花盟平日不曾寒六月曝根髙處安待得秋殘親
手種萬姬圍繞雪中看　元張伯淳〈題趙子固水仙圖〉裙長帶裊寒偏耐玉質金相宻更竒見畫如花花似畫西興渡口晩晴時　陳旅〈題水仙花圖〉莫信陳王賦洛神凌波那得更生塵水香露影空清處留得當年解珮人　袁士元〈水仙〉醉欄月落金杯側舞倦風翻翠袖長相對了無塵俗態麻姑曽約過潯陽　姚文奐〈題虞瑞巖描水仙花〉離思如雲賦洛神花容婀娜玉生春凌波韈冷香䰟逺環珮珊珊月色新
〔原〕倪瓉〈水仙花〉曉夢
盈盈湘水春翠虯白鳯照江濵香䰟莫逐冷風散擬學黄初賦洛神
〔増〕丁鶴年〈水仙花二首〉湘雲冉冉月依依翠袖霓裳作隊歸怪底香風吹不㫁水晶宫裏宴江妃　影娥池上曉凉多羅襪生塵水不波一夜碧雲凝作夢醒来無奈月明何　明李東陽〈題水仙〉澹墨輕和玉露香水中仙子素衣裳風鬟霧髩無纒束不是人間富貴妝
〔原〕文徴眀〈水仙〉羅帶無風翠自流晩寒微軃玉搔頭九疑不見蒼梧逺憐取湘江一片愁
〔増〕杜大
中〈水仙二首〉玉貌盈盈翠帶輕凌波微𡵯不生塵風流誰是陳思客想像當年洛水人　靈雨濛濛幻態輕驚魂想像逝懐傾願將玉珮遙相逐脱骨逍遥水上人　張新〈水仙花〉玉質金相翠帶圍霜華月色共輝輝江妃方欲凌波去漢女初從解珮歸　孫齊之〈水仙花〉碧江香和楚雲飛銷盡冰心粉色微乍向月中看素影𨚫疑波上歩𩄇妃　鍾惺〈暮春水仙花〉偶向殘冬遇洛神孤情只道立先春今從九月過三月疑是前身與後身
物值同時妒亦宜梅花今見子離離相逢洞口千紅裏素影當前君不知　萬花如燄柳如煙常恐冰綃畏不前曽在水邉衣不濕可知入火不能然　毎笑梅花太畏喧一身自許厯寒温春風特念冰霜後邀與春花共慰存
子／醫家／御定佩文齋廣群芳譜／竹譜　卷八十二至卷八十六／卷八十五　竹四／集藻／七言律詩(P.1-1)..[文淵閣四庫全書本]
欽定四庫全書
御定佩文齋廣羣芳譜卷八十五
竹譜
竹譜四
〔集藻〕
〔七言律詩〕
〔増〕唐崔涯〈竹〉領得溪風不放廻傍窓緣砌遍庭栽行招野客為鄰住看引山禽入郭來幽院獨驚秋氣早小門深向緑隂開誰憐翠色兼寒影静落茶甌與酒杯　令狐楚〈郡齋左偏栽竹百餘竿炎凉已周
青翠不改而為墻垣所蔽有乖愛賞假日命去齋居之東墻由是俯臨軒堦低映帷戸日夕相對頗有翛然之趣〉齋居栽竹北窓邊素壁新開映碧鮮青藹近當行藥處緑隂深到卧帷前風驚曉葉如聞雨月過春枝似帶烟老子憶山心暫緩退公閑坐對嬋娟　劉禹錫〈和宣武令狐相公郡齋對新竹〉新竹翛翛韻曉風隔窓依砌尚䝉籠數間素壁初開後一片清光入坐中欹枕閒看知自適含毫朗詠與誰同此君若欲長相見政事堂東
有舊叢　李紳〈南庭竹〉東南舊羙凌霜操五月凝隂入坐寒烟惹翠梢含玉露粉開春籜聳琅玕莫令戲馬童兒見試引為龍道士看知爾結根香實在鳳凰終擬下雲端　楊巨源〈和令狐舍人酬峯上人題山欄孤竹〉滿院冰姿粉籜殘一莖青翠近簾端離叢自欲親香火抱節何妨共嵗寒能讓繁聲任真籟解將孤影對芳蘭范雲許訪西林寺枝葉須和彩鳳看　李逺隣〈人自金仙觀移竹〉移居新竹已堪看斸破莓苔得㡬竿圓節不教
傷粉籜低枝猶擬拂霜壇墻頭枝壓和烟緑枕上風来送夜寒第一莫教漁父見且從蕭颯滿朱欄　方干〈越州使院竹〉莫見凌雲飄粉籜須知礙石作盤根細看枝上蟬吟處猶是筍時蟲蝕痕月送緑隂斜上砌露凝寒色濕遮門列仙終日逍遥地鳥雀潛來不敢喧　〈題新竹〉青苔斸破植貞堅細碧竿排鬱眼鮮小鳳凰聲吹嫩葉短蛟龍尾褭輕烟節環膩色端勻粉根拔秋光暗長鞭怪得入門肌骨冷綴風黏月滿庭前　〈羅鄴竹〉翠葉
纔分細細枝清隂猶未上堦墀蕙蘭雖許相依日桃李還應笑後時抱節不為霜霰改成林終與鳳凰期渭濱若更徵賢相好作漁竿繫釣絲　薛能〈新竹〉桞營茅土倦麤材因向山家乞翠栽清露便教終夜滴好風疑是故園来欄邊匠去朱猶溼溉後蟲浮穴暗開他日㑹應威鳳至莫辭公府受塵埃　秦韜玉〈題竹〉削玉森森幽思清阮家髙興尚分眀捲簾隂薄漏山色欹枕韻寒宜雨聲斜對酒缸偏覺好靜籠棊局最多情𨚫驚九陌輪
蹄外獨有溪烟數十莖
〔原〕鄭谷〈竹〉宜烟宜雨又宜風拂水藏村復間松移得蕭騷從逺寺洗来疎淨見前峯侵堦蘚折春芽迸繞逕莎微夏䕃濃無賴杏花多意緒數枝穿翠好相容
〔増〕王貞白〈洗竹〉道院竹繁教畧洗鳴琴酌酒看扶疎不圖結實来䨇鳳且要長竿釣巨魚錦籜裁冠添散逸玉芽修饌稱清虛有時記得三天事自向琅玕節下書　殷文圭〈題友人庭竹〉叢篁蕭瑟拂清隂貴地栽成碧玉林盡待花開添鳳食可憐風擊伏
龍吟鈿竿離立霜文靜錦籜飄零粉節深何事子猷偏寄賞此君心似主人心　李中〈詠竹〉森森移得自山莊植向空庭野興長便有好風来枕簟更無閒夢到瀟湘䕃来砌蘚經疎雨引下溪禽帶夕陽閒約羽人同賞處安排碁局就清凉　徐夤〈詠竹〉翠染琅玕粉漸開東南移得㑹稽栽游絲挂處漁竿去緑水夾時龍影来風觸有聲含六律露沾如洗絶浮埃王猷舊宅無人到抱𨚫清隂葢緑苔　劉兼〈新竹〉近窓臥砌兩三叢佐靜添幽
别有功影鏤碎金初透月聲敲寒玉乍揺風無憑費叟烟波碧莫信湘妃淚㸃紅自是子猷偏愛爾虚心髙節雪霜中　宋韓琦〈次韻和方謹言郎中再觀省中手植竹〉翠影參差漸拂堦清郎曽此占竒栽辭君昔為蓴羮去戀爾今同菊徑来玉聳勁枝欺暮雪繡殘文籜委寒苔虚心髙節依然在幾見繁英落又開　梅堯臣〈和新栽竹〉斸破烟叢帶筍移映軒臨檻特為宜龍孫已見多竒節鳳實新生入翠枝不向阮家林下集還思渭北水
邊窺一花一草公休詠慣作蘭臺侍從詩　孔武仲〈惜竹詩并引〉東齋有竹數竿翠蔚可喜其傍衆筍附生漫益深茂最後出者尤若竒特無不應意解籜未盡而為老兵手折之悲夫以干雲蔽日之勢而摧於窓戸之下以凌霜冐雪之姿而失於俄頃之間環歩往来悽愴良久不能忘情因寓之以詩老蘚墻隂夕照間何人折我翠琅玕即之緑葉隨塵化猶有低枝帶露殘不放雲梢侵霰雪因嗟世故足波瀾故園未乏篔簹品十頃繁隂
六月寒　王安石〈華蔵院此君𠅘詠竹〉一徑森然四座凉殘隂餘韻去何長人憐直節生来瘦自許髙材老更剛曽與蒿藜同雨露終隨松栢到冰霜煩君惜取根株在欲乞伶倫學鳳凰　蘇軾〈次韻劉貢父西省種竹〉要知西掖承平事記取劉郎種竹初舊徳終呼名字外後生誰續笑談餘成隂障日行當見取筍供庖計已疎白首林間望天上平安待報故人書　〈孤山竹閣〉海山兠率兩茫然古寺無人竹滿軒白鶴不留歸後語蒼龍猶
是種時孫兩叢恰似蕭郎筆千畝空懐渭上村欲把新詩問遺像病維摩詰更無言　蘇轍〈寄題陳憲郎中竹軒〉家有修篁緑滿軒趨庭詩禮舊忘言凌霜自得良朋友過雨時添好子孫試翦輕筠扶健歩旋收凉葉煑清樽風流共道勝桑梓鄰里何妨種百根　〈次韻劉貢父西掖種竹〉竹迷誰定知迷否趁取滂沲好雨初栽向鳳池吹律處斸從芸閣殺青餘迎風一笑朝回早弄月相差直宿疎應怪籍咸林下客相看不飲作除書　曽鞏
〈南軒竹〉密竹娟娟數十莖旱天蕭灑有髙情風吹已送煩心醒雨洗還供逺眼清新筍巧穿苔石去碎隂微破粉墻生應須萬物冰霜後来看琅玕色轉眀　黄庭堅〈陳氏園詠竹〉不問主人来看竹小溪風物似家林春供饋婦幾番筍夏與行人百畝隂直氣雖衝雲漢上髙材終恐斧斤尋截竿可比北溟釣欲贈溪翁誰姓任　韓駒〈次韻何文縝種竹〉杜陵窮老覓榿栽不似何郎種笛材三徑莫憂荒草合一樽如與故人開未堪急雨枝枝
打便有幽禽日日来坐誦東坡食無肉詩腸日午轉饑雷　陸游〈東湖新竹〉插棘編籬謹䕶持養成寒碧映淪漪清風掠地秋先到赤日行天午不知解籜時聞聲簌簌放梢初見葉離離官閒我欲頻来此枕簟仍教到處隨　楊萬里〈新竹〉青士何年入大荒羽儀禁省立如墻錦綳半脫娟娟玉粉節新塗拂拂霜帶雨小酣三日後出墻忽喜一梢長今年秋閏防多暑剰借先生格外凉　劉克莊〈種竹〉借居未定先栽竹為愛疎聲與薄隂一
日暫無能鄙吝數竿雖少亦蕭森窓間對了添詩料郭外移来費俸金自笑眀年何處在虚簷風至且披襟　岳珂〈詠小園䨇竹〉錦綳玉立紀䨇清瑞牒千年重得名龍竹髙標儼元致熊湘素節凜皇英質同隴麥兩岐秀竒並庭柯連理榮𨚫羡此君尤特立虚心直道不孤生　金李獻〈能丹陽觀竹宮中移賜〉素士如林侍紫清紫清新許住蓬瀛娟娟粉節霜勻出矗矗烟梢玉削成福地根莖䝉化育中天雨露借恩榮緑章封事朝来奏又
聽風前彩鳳鳴
〔原〕郭長倩〈義師院叢竹〉南軒移植自西壇瘐玉𠅘𠅘十數竿得法未應輸老柏植根兼得近幽蘭雖無穠艶包春色自許貞心老嵗寒百草千花盡零落請君来向此中看
〔増〕毛端卿〈題崞縣郝子玉此君軒〉桂林名姓一枝新萬竹青青徳有鄰渭上風烟分别𣲖山陽詩酒屬閒人心期已到冰霜窟眼界不知花桞塵萱背從今看輝映嫩香新粉四時春　元白珽〈竹隂〉占斷人間瀟灑地全身水墨畫篔簹非烟非霧一林
碧似雨似晴三徑凉翠袖佳人黯空谷白鬚道士𨼆南塘數竿醉日君須記移向西軒補夕陽　宋旡如鏡〈伐竹架過墻蒲萄斷竹插地復生枝葉無住序曰瑞竹余以詩贈之〉為引寒藤延晚翠試栽碧玉動秋根鳳梢依舊生虚籟龍籜相將添逺孫林月過庭窺斷影茶烟潤色到啼痕陽休麗藻題還徧貝葉應多此處繙　成廷珪〈題崔原亨竹深處並序〉余家有竹數竿人號之居竹軒原亨城西時則有竹亦數竿人號之竹深處余與崔
君通家来往所好相同故及之居竹軒中也自寛不愁無地著琅玕文公胸次空千畝李侗門前只一竿天與老夫醫惡俗日憑童子報平安崔家别墅尤髙致遲子歸来守嵗寒　貢性之〈雪竹山房〉此君節操獨凌寒冰雪叢中更耐看簾幙影迷金瑣碎珮環聲動玉䦨干只疑𤣥圃翻瓊樹錯訝瑤臺舞素鸞白戰㡬時能著我萬竿深處一憑欄　倪瓚〈居竹軒〉翠竹如雲江水春結茅依竹住江濱階前迸筍從侵逕雨後垂隂欲覆鄰映葉
黄鸝還自語傍人白鶴亦能馴遙知靜者忘聲色滿屋清風未覺貧　眀髙啟〈新篁〉南池雨後見新篁裊裊烟梢漸出墻風度亂翻交籜響露垂微挹粉痕香簾前嫩色初含暝琴畔疎隂已送凉野飯休燒林下筍留添碧玉嫩竿長　李東陽〈雨中種竹〉石欄沙路雨聲乾為欠蕭蕭一兩竿深𢃄土膏從地底暝移茅屋過江干方於辰日依時種影待晴天拂翠看試倚蓬窓聽疎密布袍沾盡不知寒　吳寛〈竹〉種處能招鳳鳥来月眀清影拂
書堆筍鞭遇石猶斜出花米逢春莫亂開此物似賢今合薦吾宗醫俗舊曽栽若從後圃論髙節棃白桃紅孰取材
〔原〕文徵眀〈竹〉分得𠅘𠅘緑玉枝雨餘生意滿階墀凌霄已展疎疎葉䕶粉聊營短短籬肎信移来真是醉不愁俗在未能醫人間此夜頻前席凉月虚窓更自宜　申時行〈竹粉〉浮筠忽自散琳琅解籜依然抱雪霜應是鳳苞揚素彩非關蝶翅膩瓊芳鉛華半染湘妃淚玉筍微含漢署香不見侍中頻拭面曉来新雨沐蒼筤
鄧雲霄〈竹粉〉萬竿晴拂渭川烟解籜瓊枝自皛然湘水裙揺珠珮冷葛陂雲䕶玉龍眠看来翻恨何郎妬栽處應將漢署連六月林間猶帶雪可留清韻待羣賢　于若瀛〈竹粉〉新抽翠篠碧於妝皜質輝輝抱節長操幹未須逢越女解苞疑是試何郎痕銷乍染三湘淚素積猶疑五月霜僕射盤中勞記事未裁斑管已含光
集／總集／全上古三代秦漢三國六朝文／全後漢文　凡一百六卷　／卷四十七／崔寔　三　／四民月令(P.729-1)
全後漢文卷四十七
烏程嚴可均校輯
崔寔三
四民月令
謹案。隋志農家。四人月令一卷。後漢大尚書崔寔撰。舊唐志同。新唐志作崔湜。誤。宋不著錄。近人任兆麟王謨。皆有輯本。編次不倫。且多罣漏。王本又誤㠯齊人月令謂即四民月令。而所采齊民要術。有今本所無者六事。其文不類。未知何據。余既輯崔寔政論一卷。因兼及此書。蒐錄遺佚。得二百許事。省幷重複。逐月分章。為十二章。定著一卷。有注。疑即崔寔撰。徵用者或㠯注為正文。今加注字閒隔之。而王本所采齊民要術六事。附存俟考。又齊人月令一卷。唐孫思邈撰。宋志在時令類。本今亡。竝附于後。免與崔寔書混。夫農為邦本。食為民天。洪範八政。一曰食。孔子論政。先足食。自古及今。未有不知稼穡之囏難。而能有國有家者也。惜古書流傳日少。漢志農九家。見于隋志者。僅氾勝之一家。見于新唐志者。僅尹都尉氾勝之二家。而多出漢志范子計然一家。至宋時著錄。乃起齊民要術。前此數家。絕無傳本。顧乃增收晚出空疏不適用之書。濫及茶蟹花石不急之務。殊非農家本意。同硯生洪頤暄始輯范子計然一卷氾勝之書二卷。及余所輯此書。雖皆殘缺。然而網羅散失舊聞。竊有力焉。數十百年後。此書存佚。余又不敢知。是在好古者之廣為傳布也。嘉慶甲戌歲十月。 ~l t=m
正月之朔。是謂正旦。一作正日。一作元日。白孔六帖四作正月一日是謂正日。躳率妻孥。潔祀祖禰。及祀日。進酒降神畢。乃室家尊卑。無大無小。㠯次列于先祖之前。子婦曾孫。各上椒柏酒于家長。稱觴舉壽。欣欣如也。齊民要術三。蓺文類聚七十二。又八十九。初學記四兩引。白孔六帖四。歲華紀麗一。御覽二十九。又九百五十八。【注】正日進椒酒
柏酒。椒是玉衡星精。服之令人身輕耐老。柏亦是仙藥。進酒次第。當從小起。㠯年少者為先。初學記四。白孔六帖四。御覽二十九。上辛日埽除韭畦中枯葉。齊民要術三。上除若十五日。合諸膏小草續命丸案。五月作圓。疑此亦圓傳寫變其文耳。散法藥。農事未起。命成童已上入大學。學本不重言學。依下句加。五經。【注】謂十五已上至二十也。硯冰釋。命幼童入小學。學篇章。【注】謂九歲已上十四已下也。篇章。謂六甲九九急就三倉之屬。命女工趣織布。典饋釀春酒。齊民要術二。北堂書鈔一百四。蓺文類聚五十八。御覽六百五。事類硯賦注。雨水中。御覽三十七。地氣上騰。土長冒橛。陳根可拔。急葘彊土黑壚之田。齊民要術一。御覽三十七。糞疇。【注】疇。麻田也。齊民要術二。可種瓜。【注】種瓜宜用戊辰日。齊民要術二。事類瓜賦注。可種瓠。齊民要術二又三。可種葵。齊民要術三。御覽八百二十三。可種韭芥。齊民要術三。大小葱、蒜、苜宿、及雜蒜。【注】亦種此二物。皆不如秋。齊民要術三。可種蓼。齊民要術三。可芋。齊民要術二。可作諸醬、肉醬、清醬。齊民要術八。正月自朔暨晦。可移諸樹竹、漆、桐、梓、松、柏雜木。唯有果實者。及望而止。過十五日。則果少實。齊民要術四。正月盡二月。可種春麥豍豆。齊民要術二。可剝樹枝。齊民要術四。自正月㠯終季夏。不可伐木。必生蠹蟲。【注】或曰。其月無壬子日。㠯上旬伐之。雖春夏不蠹。猶有剖析開解之害。又犯時令。非急無伐。齊民要術五。 ~l t=m
二月祠大社之日。薦韭卵千祖禰。初學記三。御覽十九。陰凍畢澤。可葘美田緩土及河渚水處。齊民要術一。順陽習射。㠯僃不虞。春分中。雷乃發聲。先後各五日。寢別內外。【注】有不戒者。生子不僃。蠶事未起。命縫人浣冬衣。徹複為袷。其有贏帛。遂供秋服。【注】凡浣故帛。用灰汁。則色黃而且肥。擣小豆為末。下絹簁投湯中㠯洗之。潔白而柔肕。勝皁莢矣。可糶粟、黍、大小豆、麻、麥子等。收薪炭。【注】炭聚之下碎末。勿令棄之。擣簁。㠯淅米泔溲之。更擣令熟。丸如雞子。㠯供烘罏御寒之用。輒得達曙。堅實耐久。踰炭十倍。齊民要術三。榆莢成及青。收乾㠯為旨蓄。【注】旨。美也。蓄。積也。司部收青小麥暴之。至冬㠯釀。滑香宜養
老。詩云。我有旨蓄。亦㠯御冬也。色變白將落。可作𨡭䤅。隨節早晚。勿失其適。齊民要術五。蓺文類聚八十八。御覽九百五十六。榆莢落時可種藍。齊民要術五。別小葱。齊民要術三。采朮。蓺文類聚八十一。昏參夕。杏華盛。桑椹赤。可種大豆。可種胡麻。謂之上時。齊民要術二。御覽九百八十九。可種稹本作植。依御覽八百三十九改。禾。美田欲稠。薄田欲稀。齊民要術一。可種苴麻。齊民要術二。御覽九百九十五。【注】苴麻。麻之有蘊者。苧麻是也。一名黂。苴麻子黑。又實而重。可治作燭。不作麻。齊民要術二。可種瓜。齊民要術二。二月盡三月。可采土苽根。御覽九百九十八。可掩樹枝。【注】埋樹枝土中令生。二歲㠯上。可移種矣。齊民要術四。
【注】孫叔敖作期思陂。御覽七十二。　案。此注無所屬月令。仲春無漉陂池。今據附于二月末。 ~l t=m
三月三日。㠯及上除。可采艾及柳絮。【注】柳絮治瘡痛。齊民要術三。蓺文類聚八十二。又八十九引注作柳絮可㠯愈瘡。初學記三。御覽九百五十七。又九百九十七。清明節令蠶妾治蠶室。塗隙穴。具槌㭙箔籠。齊民要術五。初學記三。清明節後十日。封生薑。至四月立夏後。蠶大食。芽生。可種之。齊民要術三。是月也。杏華盛。初學記三。又齊民要術盛作勝。可葘又作播。白沙輕土之田。齊民要術一。蓺文類聚八十七。御覽九百六十八。事類杏賦注。可種稹禾。齊民要術一。稹本作植。依御覽八百三十九改。御覽此上文作三月三日。據齊民要術。乃二月三月之誤也。可種苴麻。齊民要術二。御覽九百九十五。可種瓜。齊民要術二。可種胡麻。齊民要術二。可種黍穄。此四字依注加。　案。齊民要術云。三月上旬種者為上時。四月上旬種者為中時。五月上旬種者為下時。【注】□黍之穄熟者。一名穄也。齊民要術二。布谷鳴。收小蒜。齊民要術三。桃華盛。農人候時而種。御覽九百六十七。事類桃賦注。是月也。冬穀或盡。椹麥未熟。乃順陽布德。振贍窮乏。務施九族。自親者始。無或蘊財。忍人之窮。無或利名。罄家繼富。度入為出。處厥中焉。蠶晨尚閑。可利溝瀆。葺治牆屋。修門戶。警設守僃。㠯禦春饑草竊之寇。是月盡夏至。煖氣將盛。日烈暵燥。利用漆油。作諸煎藥。可糶黍買布。齊民要術三。可采烏頭。御覽九百九十。可種稉稻。御覽八百三十九作多種秔稻。美田欲稀。薄田欲稠。齊民要術二。 ~l t=m
四月立夏後。作鮦魚醬。齊民要術八。蠶入簇。時雨降。可種黍禾。謂之上時。齊民要術二。可種胡麻。齊民要術二。可種大小豆。美田欲稀。薄田欲稠。齊民
要術二。可收蕪菁及芥、葶藶、冬葵子。齊民要術三。御覽八百二十三。可作酢。齊民要術八。酢即醋本字。繭既入簇。趣繰。剖線。具機杼。敬經絡。草茂可燒灰。是月也。可作棗糒。㠯御又作待。賓客。齊民要術三。北堂書鈔一百四十七。御覽八百六十。可糴穬。齊民要術作麪依文選注改。【注】大麥之無皮毛者曰穬。文選潘岳馬汧督誄注。及大麥敝絮。齊民要術三。 ~l t=m
五月一日可作醢。御覽八百六十六。芒種節後。陽氣始虧。陰慝將萌。煖氣始盛。蟲蠹竝興。乃弛角弓弩。解其徽弦。張竹木弓弩。弛其弦。㠯灰藏旃裘毛毳之物。及箭羽。㠯竿挂油衣。勿辟藏。【注】暑溼相著也。是月五日。合止痢黃連圓霍亂圓。采葸耳。齊民要術三。取蟾蜍。【注】可㠯合惡疽瘡藥。齊民要術三。蓺文類聚四。御覽九百四十九。取東行螻蛄。【注】螻蛄有刺。治去刺。治產婦難生衣不下。齊民要術三。蓺文類聚四。亦可作酢。齊民要術八。食粔籹。御覽八百六十。霖雨將降。儲米、穀、薪炭。㠯僃道路陷滯不通。齊民要術三。可為醬。上旬𩱈楚校切。本又作炒。一切經音義卷一卷三卷十四卷十八皆云作炒。豆。中庾煮之。㠯碎豆作末。都至六七月之交。分㠯藏瓜。可作魚醬。齊民要術八。可種胡麻。齊民要術二。可多作糒。㠯供家出入之糧。㠯待賓位。齊民要術八。北堂書鈔一百四十七。可葘麥田。齊民要術一。五月六月云云。又二作五月一日蕃麥田。一日乃六月之誤。蕃乃葘之誤也。夏至先後各二日。可種黍。蟲食李者。黍貴也。齊民要術一。先後各五日。可種牡麻。【注】牡麻青白。有華無實。好肥理。兩頭銳而輕浮。一名為枲也。齊民要術二。是月也。陰陽爭。血氣散。夏至先後各十五日。薄滋味。勿多食肥醲。齊民要術三。距立秋。無食煮餅及水引御覽作溲。餅。北堂書鈔一百四十四。齊民要術三。御覽八百六十。【注】夏月食水時。此二餅得水。即堅強難消。不幸便為宿食傷寒病矣。試㠯此二餅置水中。即可驗。唯酒引餅入水即爛矣。齊民要術三。可刈藍。齊民要術五。可糶大小豆胡麻。糴穬大小麥。收敝絮及布帛。至後糴麰𪌯。置甖中密封。【注】使不蟲生。至冬可養馬。齊民要術三。可別種稻及藍。盡夏至後二十日止。齊民要術三。 ~l t=m
六月可葘麥田。齊民要術一。六日可收葵。齊民要術三。御覽八百二十三。　案。故齊民要術作種。誤。
可作麴。【注】其麴多少。與春酒麴同。但不中為春酒。喜動。㠯春酒麴作頤酒彌佳也。齊民要術七。初伏。薦麥瓜于祖禰。文選潘岳在懷縣作詩注。初學記四。御覽三十一。又八百三十八。事類夏賦注。命女工織縑練。【注】絹及紗縠之屬。可燒灰。染青紺雜色。齊民要術三。可種小蒜。齊民要術三。別大葱。齊民要術三。種冬藍。【注】冬藍。木藍也。人日用藥也。齊民要術五。可蓄瓠。齊民要術二。中伏後可種冬葵。齊民要術三。御覽八百二十三。可收芥子。齊民要術三。可種蕪菁。【注】至十月。可收也。齊民要術三。大暑後六日。可藏瓜。齊民要術九。 ~l t=m
七月四日。命置麴室。具箔槌。取淨艾。六日饌治五穀磨具。齊民要術三。七日遂作麴。齊民要術三。又七。初學記四。歲華紀麗三。御覽三十一。又八百五十三。合藍六帖四作藥。丸及蜀漆丸。暴經書及衣裳。齊民要術三。北堂書鈔一百五十五。蓺文類聚四。初學記四。白孔六帖四。歲華紀麗三。御覽三十一。【注】習俗然也。御覽三十一。作乾糗。采葸耳。齊民要術三。設酒脯時果。散香粉于筵上。祈請于河鼓織女。【注】言此二星神當會。守夜者咸懷私願。或云見天漢中有奕奕正白雲。如地河之波。輝輝有光曜五色。㠯此為徵。應見者便拜乞願。三年乃得。蓺文類聚四。藏韭菁。【注】菁韭耙出。齊民要術三。別種。齊民要術三。可種蕪菁。齊民要術三。可種大小葱。【注】夏葱日小。冬葱日大。齊民要術三。可種小蒜。齊民要術三。可種芥。齊民要術三。可種苜宿。齊民要術三。處暑中。向秋節。浣故製新。作捨薄㠯僃始涼。糶大小麥豆。收縑練。齊民要術三。收柏實。初學記二十八。御覽九百五十四。 ~l t=m
八月暑退。命幼童入小學。如正月焉。清本作涼。依初學記二十七歲華紀麗三御覽八百十八改。風戒寒。趣織本作練。初學記御覽作絹。依歲華紀麗改。縑帛。染綵色。齊民要術三。【注】柘染色黃赤。人君所貴。御覽九百五十八。河東染御黃法。碓擣地黃根令孰。灰汁和之。攬攬當作攪令勻。搯取汁。別器盛。更擣滓。使板孰。又㠯灰汁和之。如薄粥。為入不渝釜中。煮生絹數回。轉使勻。舉看有盛水袋子。便是絹孰。抒出著盆中。尋繹舒張。少時拔出。淨振去滓。曬極乾。㠯別絹濾白湻汁和孰。抒出更就盆染之。急舒展令均。汁冷拔之出。暴乾則成矣。治釜不渝法。在醴酪條中。大率三升地黃。染得一匹御黃。
多則好。作柴、桑薪、蒿灰等物。皆得用之。齊民要術三。　案河東㠯下。當是賈思勰所說。非崔寔本注。姑錄之擘絲治絮。製新浣故。及北堂書鈔一百三十六。御覽六百九十七作制。韋履賤好豫買。㠯僃冬寒。刈萑葦芻茭。涼燥可上弩。繕治檠鋤。正縛鎧弦。遂㠯習射。弛竹木弓弧。糶種麥糴黍。齊民要術三。凡種大小麥。得白露節。可種薄田。秋分種中田。後十日種美田。唯穬早晚無常。齊民要術二。可種大蒜。齊民要術三。可種芥。齊民要術三。可種苜宿。齊民要術三。可種乾葵。御覽八百二十三。可斷瓠作葘瓠。瓠中白膚實㠯養豬致肥。其瓣則作燭致明。齊民要術三。采王不畱行。御覽九百九十二。收韭菁。作擣齏。齊民要術八收作取。御覽八百五十五。 ~l t=m
九月九日。可采菊華。蓺文類聚八十一。御覽九百九十六。收枳實。御覽九百九十二。是月也。本作九月。㠯意改復。治場圃。塗囷倉。修竇窖。繕五兵。習戰射。㠯僃寒凍窮戹之寇。存問九族孤寡老病不能自存者。分厚徹重。㠯救其寒。齊民要術三。藏茈薑蘘荷。【注】生薑謂之茈薑。作葵葅乾葵。其歲若溫。皆待十月。齊民要術二。又三。又九。 ~l t=m
十月。培築垣牆。塞向墐戶。【注】北出牖。謂之向。齊民要術三。上辛命典饋漬麴。釀冬酒。作脯腊。㠯供臘祀。齊民要術三。北堂書鈔一百四十五。初學記四。御覽三十三。農事畢。命成童入大學。如正月焉。五穀歲華紀麗作谷。既登。家僃儲蓄。齊民要術作家儲畜積。文選注作家有儲稸。六帖作家家儲畜。依歲華紀麗御覽事類賦改。乃順時令。齊民要術三。文選藉田賦注。歲華紀麗四。白孔六帖三㠯為寔注。御覽二十七事類冬賦注。敕喪紀。同宗有貧窶久喪不堪葬者。則糾合宗人。共與舉之。㠯親疏貧富為差。正心平斂。無相踰越。先自竭㠯率不隨。齊民要術三。先冰凍作涼餳。煮暴飴。齊民要術三。又九。御覽八百五十二。可析麻緝。績布縷。齊民要術三。作帛履齊民要術三帛作白。北堂書鈔一百三十六。御覽六百九十七。不惜。【注】草履之賤者曰不惜。齊民要術三。農語曰。河射角。堪夜作。犂星沒。水生骨。馮惟訥古詩紀前集十。賣縑帛敝絮。糴粟、豆、麻子。齊民要術三。平量五穀各一升。小罌盛。埋垣北牆陰下。冬至後五十日。發取量之。息最多者。歲所宜也。齊民要術一。冬至下十八字本作餘法同上。據上文氾勝之書補。
集／總集／全上古三代秦漢三國六朝文／全三國文　凡七十五卷　／魏　凡五十六卷　／卷十九　魏　十九　／陳思王植　七　／王仲宣誄(P.1154-2)
王仲宣誄
惟建安二十二年蓺文類聚作三年。正月二十四日戊申。魏故侍中關內矦王君卒。嗚呼哀哉。皇穹神察。喆人是恃。如何靈祇。殲我吉士。誰謂不庸。早世即冥。誰謂不傷。華繁中零。存亡分流夭遂蓺文類聚作墜。同期。朝聞夕沒。先民所思。何用誄德。表之素旗。何㠯贈終。哀㠯送之。
遂作誄曰。
猗歟侍中。遠祖彌芳。公高建業。佐武伐商。爵同齊魯。邦祀絕亡。流裔畢萬。勳績惟光。晉獻賜封。于魏之疆。天開之祚。末胄稱王。厥姓斯氏。條分葉散。世滋芳烈。揚聲秦漢。會遭陽九。炎光中矇。世祖撥亂。爰建時雍。三台樹位。履道是鍾。寵爵之加。匪惠惟恭。自君二祖。為光為龍。僉曰休哉。宜翼漢邦。或統太尉。或掌司空。百揆惟敘。五典克從。天靜人和。皇教遐通。伊君顯考。奕葉佐時。入管機密。朝政㠯治出臨朔岱。庶績咸熙。君㠯淑懿。繼此洪基。既有令德。材技廣宣。強記洽聞幽讚微言。文若春華。思若涌泉。發言可詠。下筆成篇。何道不洽。何蓺不閑。棊局逞巧。博奕惟賢。皇家不造。京室隕顛。宰臣專制。帝用西遷。君乃羈旅。離此阻艱。翕然鳳舉。遠竄荊蠻。身窮志達。居鄙行鮮。振冠南嶽。濯纓清川。濳處蓬室。不干勢權。我公奮鉞。耀威南楚。荊人或違。陳戎講武。君乃義發。算我師旅。高尚霸功。投身帝宇。斯言既發。謀夫是與。是與伊何。響我明德。投戈編鄀。稽顙漢北。我公實嘉。表揚京國。金龜紫綬。㠯彰勳則。勳則伊何。勞謙靡已。憂世忘家。殊略卓峙。乃署祭酒。與君行止。算無遺策。畫無失理。我王建國。百司儁乂。君㠯顯舉。秉機省闥。戴蟬珥貂。朱衣皓帶。入侍帷幄。出擁華蓋。榮曜當世。芳風晻藹。嗟彼東夷。憑江阻湖。騷擾邊境。勞我師徒。光光戎路。霆駭風徂。君侍華轂。輝輝王塗。思榮懷附。望彼來威。如何不濟。運極命衰。寢疾彌畱。吉往凶歸。嗚呼哀哉。翩翩孤嗣。號慟崩摧。發軫北魏。遠迄南淮。經歷山河。泣涕如頹。哀風興感。行雲徘徊。游魚失浪。歸鳥忘栖。嗚呼哀哉。吾與夫子。義貫丹青。好和琴瑟。分過友生。庶幾遐年。攜手同征。如何奄忽。棄我夙零。感昔宴會。志各高厲。予戲夫子。金石難弊。人命靡常。吉凶異制。此驩之人。孰先殞越。何寤夫子。果乃先逝。又論死生。存亡數度。子猶懷疑。求之明據。儻獨有靈。游魂泰素。我將假翼。飄颻高舉。超
登景雲。要子天路。喪柩既臻。將反魏京。靈轜迴軌。白驥悲鳴。虛廓無見。藏景蔽形。孰云仲宣。不聞其聲。延首歎息。雨泣交頸。嗟乎夫子。永安幽冥。人誰不沒。達士徇名。生榮死哀。亦孔之榮。嗚呼哀哉。文選。又蓺文類聚四十八。
集／總集／全上古三代秦漢三國六朝文／全晉文　凡一百六十七卷　／卷一百五十五／西涼／李暠／述志賦(P.2356-1)
述志賦
暠㠯緯世之量。當呂氏之末。為羣雄所奉。遂啟霸圖。兵無血刃。坐定千里。謂張氏之業。指期而成。河西十郡。歲月而一。既而禿髮傉檀入據姑臧。且渠蒙遜基宇稍廣。于是慨然著述志賦焉。其辭曰。涉至虛㠯誕駕。乘有輿于本無。禀玄元而陶衍。承景靈之冥符。蔭朝雲之菴靄。仰朗日之照煦。既敷既載。㠯育㠯成。幼希顏子曲胘之榮。游心上典。翫禮敦經。蔑玄冕于朱門。羨漆園之傲生。尚漁父于滄浪。善沮溺之耦耕。穢鵄鳶之籠嚇。欽飛鳳于太清。杜世競于方寸。絕時譽之嘉聲。超霄吟于崇領。奇秀木之陵霜。梃修之青蔥。經歲寒而彌芳。情遙遙㠯遠寄。想四老之暉光。將戢繁榮于常衢。控雲轡而高驤。攀瓊枝于玄圃。漱華泉之淥漿。和吟鳳之逸響。應鳴鸞于南岡。時弗獲𩇕。心往形畱。眷駕陽林。宛首一𠀉。衝風沐雨。載沈載浮。利害繽紛㠯交錯。歡感循環而相求。乾扉奄寂㠯重閉。天池絕津而無舟。悼貞信之道薄。謝慙德于圜流。遂乃去玄覽。應世賓。肇弱巾于東宮。竝羽儀于英倫。踐宣德之祕庭。翼明后于紫宸。赫赫謙光。崇明奕奕。岌岌王居。詵詵百辟。君希虞夏。臣庶夔益。張王頹巖。梁后墜壑。湻風杪莽㠯永喪。縉紳淪胥而覆溺。呂發
釁于閨牆。厥搆摧㠯傾顛。疾風飄于高木。迴湯沸于重泉。飛塵翕㠯蔽日。大火炎其燎原。名都幽然影絕。千邑闐而無烟。斯乃百六之恆數。起滅相因而迭然。于是人希逐鹿之圖。家有雄霸之想。闇王命而不尋。邀非分于無象。故覆車接路而繼軌。膏生靈于土壤。哀餘類之忪懞。邈靡依而靡仰。求欲專而失逾遠。寄玄珠于罔象。悠悠涼道。鞠焉荒凶。杪杪余躬。迢迢西邦。非相期之所會。諒冥契而來同。跨弱水㠯建基。躡崑㠊㠯為墉。總奔駟之駭轡。接摧轅于峻峰。崇崖崨嶫。重嶮萬尋。玄邃窈窕。磐紆嶔岑。榛棘交橫。河廣水深。狐貍夾路。鴞鵄羣吟。挺非我㠯為用。任至當如影響。執同心㠯御物。懷自彼于握掌。匪矯情而任荒。乃冥合而一往。華德是用來庭。野逸所㠯就鞅。休矣時英。茂哉雋哲。庶罩網㠯遠籠。豈徒射鉤與斬袂。或脫梏而纓蕤。或後至而先列。採殊才于巖陸。拔翹彥于無際。思畱矦之神遇。振高浪㠯蕩穢。想孔明于草廬。運玄籌之罔滯。洪操槃而慷慨。起三軍㠯激銳。詠羣豪之高軌。嘉關張之飄傑。誓報曹而歸劉。何義勇之超出。據斷橋而橫矛。亦雄姿之壯發。輝輝南珍。英英周魯。挺奇荊吳。昭文烈武。建策烏林。龍驤江浦。摧堂堂之勁陣。鬱風翔而雲舉。紹樊韓之遠蹤。侔徽猷于召武。非劉孫之鴻度。孰能臻茲大祐。信乾坤之相成。庶物希風而潤雨。㟭益既蕩。三江已清。穆穆盛勳。濟濟隆平。御羣龍而奮策。彌萬載㠯飛榮。仰遺塵于絕代。企高山而景行。將建朱旗㠯啟路。驅長轂而迅征。靡商風㠯抗旆。拂招搖之華旌。資神兆于皇極。協五緯之所寍。赳赳干城。翼翼上弻。恣馘奔鯨。截彼醜類。且灑遊塵于當陽。拯涼德于已墜。閒昌寓寓當作㝢之驂乘。暨襄城而案轡。知去害之在茲。體牧童之所述。審機動之至微。思遺餐而忘寐。表略韻于紈素。託精誠于白日。晉書涼武昭王傳。又十六國春秋九十一。
集／總集／全上古三代秦漢三國六朝文／全後周文　凡二十四卷　／卷九／庾信　二　／燈賦(P.3925-2)
燈賦
九龍將瞑。三爵行棲。瓊鉤半上。弱木全低。窗藏明于粉壁。柳助暗于蘭閨。翡翠珠被。流蘇羽帳。舒屈膝之屏風。捲芙蓉之行障。卷衣秦后之牀。送枕荊臺之上。乃有百枝同樹。四照連槃。香添然蜜。氣雜燒蘭。燼長宵久。光青夜寒。秀華掩映。魭膏照灼。動鱗甲于鯨魚。燄光芒于鳴鶴。蛾飄則碎花亂下。風起則流星細落。況復上蘭深夜。中山醑清。楚𡚱畱客。韓娥合聲。低歌著節。游絃絕鳴。輝輝朱燼。焰焰紅熒。乍九光而連彩。或雙花而竝明。寄言蘇季子。應知餘照情。蓺文類聚八十。初學記二十五。
集／總集／先秦漢魏晉南北朝詩／宋詩／卷一／謝瞻／經張子房廟詩(P.1133)
經張子房廟詩
王風哀以思。周道蕩無章。卜洛易隆替。興亂罔不亡。力政吞九鼎。苛慝暴三殤。息肩纏民思。靈鑒集朱光。伊人感類聚作咸。代工。聿來扶興王。婉婉幙中畫。輝輝天業昌。鴻門銷薄蝕。垓下隕欃槍。爵仇建蕭宰。定都護儲皇。肇允契幽叟。翻飛指帝鄉。惠心奮千祀。清埃播無疆。神武睦三正。裁成被八荒。明兩燭河陰。慶霄薄汾陽。鑾旍六臣本文選注云。五臣作旌。歷頹寢。飾像薦嘉嘗。聖心豈徒甄。惟德在無忘。逝者如可作。揆子慕周行。濟濟屬車士。粲粲翰墨場。瞽夫違盛觀。竦踊企一方。四達雖平直。蹇步愧無良。飡和忘
微遠。延首詠太康。○文選二十一作張子房詩。詩紀四十九。又類聚三十八引王、昌、槍、皇、鄉、疆六韵。
集／總集／先秦漢魏晉南北朝詩／陳詩／卷八／江總二／詩／贈賀左丞蕭舍人詩(P.2580)
贈賀左丞蕭舍人詩
輶軒通八表。旌節騖三秦。聽歌酬文苑作猶。敏對。繼好佇行人。賀生思沈鬱。蕭弟學紛綸。共有筆端譽。皆為席上珍。離群徒悄悄。征旅日駪駪。黃河分太史。一曲悲千里。海內平生親。中朝流寓士。痛哉憫梁祚。于焉三十祀。鍾儀縶不歸。盛憲悲何已。隴頭心斷絕。爾為參生死。回首望長安。猶如百三家作知。疑刊誤。蜀道難。函關分地軸。華嶽接天壇。行旜方境逝。文苑云。集作近。去棹艤江干。蘆花霜外白。楓葉水前丹。翔鷗方怯文苑云。一作下怯。凍。落鴈文苑云。集作洛雁。不勝彈。輝輝盛王道。時務嬰疲老。九流倦耳目。十文苑作千。注云。一作十。年變文苑云。集作變年。懷抱。何以敦歧路。凄然綴辭藻。江南有桂枝。塞北無萱草。斗酒未為別。垂堂深自保。○文苑英華二百四十七。詩紀百四。
集／總集／先秦漢魏晉南北朝詩／隋詩／卷十／釋氏／釋慧淨／雜言詩(P.2773)
雜言詩
觀化祗山頂。流睇古王城。萬載池猶潔。千年苑尚清。髣髴影堅路。擢殘廣脇楹。七寶仙臺亡舊迹。四彩天花絕雨聲。聲華日以遠。自恨生何晚。既傷火宅昡中門。還嗟寶渚迷長坂。步陟平郊望。心遊七海上。擾擾三界溺邪津。渾渾萬品忘真匠。唯有能仁獨圓悟。廓塵靜浪開玄路。創逢肌命棄身城。更為求人崩意樹。持囊畢契戒珠淨。被甲要心忍衣固。三祗不倦陵二車。一足忘勞超九數。定瀲江清沐久結。智劍霜凝斬新霧。無邊大刦無不修。六時愍生遵六度。度有流光功德收。金河示滅歸常住。鶴林權唱演功周。聖德佳音傳餘響。龍宮秘典海中探。石室真言山處仰。流教在茲辰。傳芳代有人。沙河雪嶺迷朝徑。巨海鴻崖亂夜津。入萬死。求一生。投針偶穴非同喻。束馬懸車豈等程。不狥今身樂。無祈後代榮。誓舍危軀追勝義。咸希畢契傳燈情。勞歌勿復陳。延眺且周巡。東睇女巒留二迹。西馳鹿苑去三輪。北睨舍城池尚在。南睎尊嶺穴猶存。五峯秀。百池分。粲粲鮮花明四曜。輝輝道樹鏡三春。揚錫指山阿。攜步上祗陀。既覩如來疊衣石。復觀天授迸餘峨。佇靈鎮梵嶽。凝思遍生河。金花逸掌儀前奉。芳蓋陵虛殿後過。旋遶經
行砌。目想如神契。廻斯少福澗生津。共會龍華捨塵翳。○續高僧傳本傳。詩紀百二十八。
子／醫家／神農本草經贊／附月令七十二候贊／二月／始電(P.8-2)..[清道光三十年粵東撫署刊印本]
始電　汲冢周書春分文同明堂月令仲春文同疏電陽光陽微則光不見陽氣盛以擊於陰其光乃見吕氏春秋仲春文同解激氣為電易通卦驗立夏電見釋名電殄也乍見則殄滅也說文電陰陽激耀也從雨申聲易稽覽圖陰陽和合為電輝輝也其光長
子／醫家／救荒本草／上卷　草部／上之前　葉可食／本草原有／藁本(P.19-2)..[明嘉靖四年刊本]
〔藁本〕

【藁本】一名鬼卿一名地新一名微莖生崇山山谷及西川河東兖州杭州今衛輝輝縣栲栳圈山谷間亦有之俗名山園荽
【圖】
苗高五七寸葉似芎藭葉細小又似園荽葉而稀踈莖比園荽莖頗硬直味辛微苦性溫微寒無毒惡䕡茹畏青箱子
【救飢】採嫩苗葉煠熟水浸淘净油塩調食
【治病】文具本草草部條下
