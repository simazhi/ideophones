集／詞曲／全金元詞／上冊／金詞／王喆／晝夜樂(P.170-2)
又　鍾公元，鏡能照他人，不能照自
百鍊青銅圓又小。平平正吐靈耀。向人前、相對相觀，別辨容顏分曉。好醜媸妍并老少。塵凡一齊勘校。彼此假中來，怎生通內貌。　別有輝輝親密要。煥心鏡、主玄妙。偏能會、顯古騰今，又能鑑、從前虛矯。艷艷光輝宜自效。把當初、性珠返照。裏面得全真，永明明了了。
集／詞曲／全金元詞／上冊／金詞／王喆／金鷄叫警劉公(P.173-1)
金鷄叫警劉公
占得虛空呈俊俏。玄中玄，妙中絕妙。自然五彩通靈照。一顆明珠，萬道霞光罩。　淨淨清清，泠
泠曉曉。昏昏默默，冥冥窈窈。森羅萬象輝輝耀。月裏蟾鳴，日裏金鷄叫。
集／詞曲／全金元詞／上冊／金詞／王喆／歸朝歡(P.183-2)
歸朝歡
天地初分何處寄。父母無生名甚字。須將這箇要分明，推窮此理寧論是。細細傳不二。一能仍究
從前自。往來頻，不知迷迷，甚日得言賜。　忽爾真靈前面至。認得元形歡喜示。惺惺覷著甚端嚴，輝輝返照通容易。見時唯密秘。妙玄微雅中深邃。出圓光，五般顏彩，復本總祥瑞。
集／詞曲／全金元詞／上冊／金詞／王喆／驀山溪(P.221-1)
又
公尋做作，認取烏隨兔。上下要沖和，更左右、交加龍虎。搬傳大藥，須是入紅爐，成煅煉，變銀霜，一朵金花聚。　清香遠遠，透過崑崙去。裊裊上青霄，結雯光、輝輝堪覩。玉堂裏面，參從大羅仙，自怡喜，得長春，正處逍遙路。
集／詞曲／全金元詞／上冊／金詞／王喆／七騎子(P.227-1)
七騎子
真箇重陽子，得箇好因緣。因緣。待做做，做神仙。神仙。惺惺誠了了，了了金丹一粒圓。圓圓。祥雲送上天。　上天。明師更與白花蓮。花蓮瑩，最最最新鮮。新鮮。輝輝清洒洒，清香馥郁妙玄玄。玄上長生玉帝前。
集／詞曲／全金元詞／上冊／金詞／馬鈺／滿庭芳(P.268-1)
又　贈張小□
松峯之下，閑飲刀圭。薦盃火棗交梨。撫動心琴，鸞鶴上下爭飛。虎龍一齊哮吼，便諕迴、六賊三尸。陰魔散，覺天清地靜，日月輝輝。　斡運金光玉艷，聚祥煙瑞氣，結正嬰兒。體掛仙裳，足履霞彩雲霓。口稱不生不滅，指蓬瀛、路上堪歸。遮些箇，道家活計，說與人知。
又　贈嚴公
昨宵夢裏，幸遇重陽。授予秘密仙方。杳杳冥冥恍惚，太白其黃。便是刀圭顏色，往來流、飲似瓊漿。成丸彈，服之一粒，八脈安康。　携執增添剛刃，生光彩輝輝，晃耀明堂。諕得邪魔鬼魅，遠遠潛藏。自然化生兒現，跨青鸞、得赴蓬莊。這玄妙，示同流，各要消詳。
集／詞曲／全金元詞／上冊／金詞／馬鈺／黃鶴洞中仙(P.296-2)
又　繼重陽韻
大悟明明也。大智閑閑也。大道行行應自然，風風馬。永永逍遙也。　大水高高也。大火炎炎
也。大藥輝輝晃寶瓶，真真馬。得得長生也。
集／詞曲／全金元詞／上冊／金詞／馬鈺／西江月(P.317-2)
又
物物般般般認認。常常戰戰兢兢。心心念念恐沉
沉。得得來來損損。日日清清淨淨。時時湛湛澄澄。惺惺灑灑這靈靈。燦燦輝輝永永。
又
莫論心肝腎肺。休搜南北東西。勿言震兌坎和離。別有些兒奧旨。吸盡江河淮濟。星辰日月輝輝。精神氣血赴丹池。便得超凡出世。
集／詞曲／全金元詞／上冊／金詞／譚處端／西江月(P.407-1)
西江月
役我盡因心意，滌除般若玄機。不勞南北與東西。方寸些兒便是。　寶鑑塵埃蒙昧，須從磨鍊輝輝。
光明一點照無為。直入蓬萊幽邃。
集／詞曲／全金元詞／上冊／金詞／譚處端／憶王孫(P.418-2)
憶王孫
神舟穩駕出沉流。明月輝輝命自周。兩箇先生暗點頭。有來由。萬劫輪廻向此休。
集／詞曲／全金元詞／上冊／金詞／丘處機／無俗念(P.452-2)
又　月
儇巖傍隴，搤長更、蕭索昏魔非一。皓月澄澄山上顯，天角輝輝初出。露結霜凝，金華玉潤，淡蕩何飄逸。清臨寰宇，發揚神秀姿質。　悽愴六合羣情，淹沉幽昧，慘怛劬勞疾。大闡良因弘濟度，皆得逍遙寧謐。浩氣騰騰，餘光藹藹，至性那虧失。圓明法界，法輪常自充實。
集／詞曲／全金元詞／上冊／金詞／王丹桂／滿路花(P.493-1)
又　贈小崔評
人間何最苦，說著替君愁。眼前生滅景、象悠悠。虛名薄利，隨分少貪求。幸遇嘉時節，乘興偷閑，訪尋霞侶雲儔。　更那堪、猛悟回頭。物外恣飄游。布袍襟袖闊、好風流。紛紛塵事，一筆盡都勾。磨瑩先天寶，燦燦輝輝，恰如朗月當秋。
集／詞曲／全金元詞／上冊／金詞／王丹桂／醉桃源(P.494-2)
又　贈趙姑
修行徑路坦然平。直須斷愛情。邪思妄念不相縈。三尸勢自輕。　坐與臥，住兼行。常休忘靜清。一朝忽爾顯靈靈。輝輝晃晃明。
集／詞曲／全金元詞／上冊／金詞／侯善淵／搗練子(P.532-1)
又
眉底眼，眼中精。精光輝輝好惺惺。現圓通，物外明。　朝上帝，遶天庭。月華峯畔翫雲英。會金童，現玉清。
集／詞曲／全金元詞／上冊／金詞／王吉昌／減字木蘭花(P.547-2)
又
己從戊室。藥味烹煎成玉質。六返金光。烈焰輝輝滿洞房。　內全養浩。壯觀酡顏能永保。體透金香。捧出陽魂樂道場。右初六日離配坎
集／詞曲／全金元詞／上冊／金詞／王吉昌／江神子慢(P.551-2)
江神子慢　真坐
修真萬緣撆。心地下、功夫要剛烈。育愚拙。放四大、自在安閑不惙。志如鐵。強斬馬猿雙足折，罷顛劣、都收歸寂滅。八關六腑三宮，總和暢，萬神悅。　龜息玄通無間，得澄湛子母，團圓交結。兩情泄。顯陽體、鍊就飛行時節。意冰潔。造化真空歸物外，無為道、圓成還若缺。放開性月輝輝，貫乾坤徹。
集／詞曲／全金元詞／上冊／金詞／王吉昌／月中仙(P.553-1)
又
志士窮元，派浮沉動靜，體用分別。神初象客，藉氤氳為主，應時提挈。杖頭挑日月，斡天地、推移氣泄。北斗南辰轉，輝輝洞天，深處木童悅。而今主掌專權，證陽極返還，陰降時節。真功造化，顯本來體段，清輝冰潔。煥然無點污，罄三界、十方透徹。一混希夷化，不空不有無生滅。
集／詞曲／全金元詞／上冊／金詞／劉志淵／聲聲慢(P.575-1)
其二
玄關擊誓拆，抱一無離，知白守黑藏機。火運清風，三關過海輕吹。化液下成四象，作真汞、低浸華池。功九轉，證黃金體就，神室輝輝。　顯現圓明正相，混人間天上，萬變神奇。不有不空，不受垢染成疵。獨擅念虛寂照，料本無、一物羈縻。真空用，顯輪回穎脫，智劍高提。
集／詞曲／全金元詞／上冊／金詞／劉志淵／南柯子(P.578-2)
其三　張道一問黃芽
陽動陰隨變，黃芽漸長成。參差五葉發黃庭。珠蕊苞開，放出紫金英。　始結神丹粒，清光宇泰生。從容透體縷霞明。內外輝輝，法界混惺惺。
集／詞曲／全金元詞／上冊／金詞／劉志淵／萬年春(P.579-2)
其二
活計安閑，日日風月為真宰。心無掛。靜聽猿啼，似訴無生話。　一味清涼，眼底無纖芥。光明大。內外輝輝，如託虛空界。
集／詞曲／全金元詞／上冊／金詞／劉志淵／武陵春(P.580-1)
又　王小先問禪
法界一真心正住，當體滅諸緣。內外輝輝體現前。無地亦無天。　取相於禪禪復遠，禪性月沉淵。動靜俱無鎮湛然。神用即真禪。
集／詞曲／全金元詞／上冊／金詞／長筌子／一剪梅(P.592-1)
一剪梅
身若白雲任卷舒。天涯海岸，自在無拘。太虛廓落是吾廬。不羨王侯，拱璧軒輿。　一味閑閑樂有餘。從他活計，冷淡消疏。歸來畢竟理何如。心月輝輝，光射蓬壺。
集／詞曲／全金元詞／上冊／金詞／長筌子／花心動(P.595-2)
花心動
劫外威音，嘆勞生荒蒼，幾曾知覺。勘破轉輪，擘碎虛空，遊戲六門無著。塊然蕙帳胡牀穩，看鐵樹應時花灼。慧光爍。大明寶殿，玉龍盤薄。　一顆玄珠踴躍。迸霞彩輝輝，萬神懽樂。放去收來，逆順縱橫，雪曲頓超橐籥。真情欲訴憑誰說。見胎卵、夢魂交錯。曉天廓。聽吹鳳樓畫角。
集／詞曲／全金元詞／下冊／元詞／白樸／水調歌頭(P.625-1)
又　至元戊寅為江西呂道山參政壽
香風萬家曉，和氣九江春。朝回冠蓋得意，玉季和金昆。屈指登高舊節，側耳稱觴新語，採菊舊芳樽。南土愛王粲，東閣壽平津。　節龍香，符虎重，印龜新。弓刀千騎如水，曾為下南閩。牆外陰陰桃李，庭下輝輝蘭玉，一笑指莊椿。更看濟時了，
高臥道山雲。
集／詞曲／全金元詞／下冊／元詞／魏初／木蘭花慢(P.698-2)
木蘭花慢　為安總管壽
記鳳凰城下，走飛騎、扈龍舟。正春水生波，頭鵞落雪，風偃貂裘。西南憲司高選，自并汾以去數君
侯。處處隨車有雨，行行白簡生秋。　今年冠蓋駐梁州。民物沸歌謳。看綠水平田，人家煙火，桑柘鳴鳩。輝輝虎頭黃節，道看看、飛下日邊頭。儘把中原山色，與君同醉南樓。
集／詞曲／全金元詞／下冊／元詞／魏初／滿江紅(P.701-1)
又　為書史王慥甫壽
年少才華，文字裏、已曾相識。還又喜、柏臺高選，我承飛檄。筆底輝輝多古意，幕中隱隱當勁敵。更今年、相從入川來，良可益。　心與膽，當如石。須不負，文章力。要他年事業，轟隆霹靂。自覺空疏成底事，愛君文雅吾平昔。把清江、都與釀成春，如鯨吸。
集／詞曲／全金元詞／下冊／元詞／尹志平／無俗念(P.1176-2)
無俗念　龍陽觀道眾索
了心一法，越三乘、妙體果離生滅。萬事知空非可取，慧性輝輝通徹。靜裏乾坤，閑中日月，堪付知音說。家山還到，自有無限風月。　一點無相真如，澄澄湛湛，內外難分別。要會玄元端的處，無
縱迷情乖劣。勤論幽微，頻修祕密，參透天機訣。此時不了，更待何日休歇。
集／詞曲／全金元詞／下冊／元詞／尹志平／江城子(P.1178-2)
江城子　和蒼蓋郭秀才韻
乘車坐馬走東西。論玄規。入幽微。天下崢嶸，隨分立階梯。吾教流通天地祐，無不喜，盡歸依。　其中消息與誰期。解忘機。識無為。霞友雲朋，心地要平夷。抱樸全真明日用，神燦燦，性輝輝。
集／詞曲／全金元詞／下冊／元詞／馮尊師／蘇武慢(P.1239-1)
十八
志氣淩雲，精神英秀，得脫徧求真理。虛空鑪戶，自已天真，遭遇便能修製。師不高明，咫尺如隔，千里安分真偽。這黃芽赤髓，時人皆有，柰何愚昧。　真烈士、斡運機關，鑿開混沌，奪得夜明如意。輝輝寶蓋，赫赫靈光，影隱大淵無滯。休縱心猿，盜了金鼎還丹，謾勞虛費。起三陽真火，時時烹鍊，九還逃避。
集／詞曲／全金元詞／下冊／元詞／無名氏／甘露滴喬松(P.1268-2)
甘露滴喬松
光陰迅速，嘆世人朝朝，貪生無已。假若富過石崇，金玉堆積。謾贏得業相隨，鎮日假瞞心昧己。閻王請也，從前罪業，待交誰替。爭如早早修持，伴物外仙家，拋離凡世。默默湛寂，別有壺中天地。顯森羅，月輝輝，觀法界、神光一體。歸去也，清風送朝上帝。
集／詞曲／全金元詞／下冊／元詞／無名氏／滿庭芳(P.1275-2)
又
命似清風，性如朗月，瑩然獨見輝輝。靈光普照，何日不歸依。常在無明之處，任昇騰、斗轉星移。通真理，不無不有，動靜應神機。　其間多少事，皆
是方寸，或是或非。在人人運用，志見高低。悟者頭頭皆是，未明時、處處皆迷。修真士，觀天行道，功滿步雲歸。
集／詞曲／全金元詞／下冊／元詞／無名氏／歸朝歡(P.1286-1)
歸朝歡
天地初分何處寄。父母無生名甚字。須將這箇要分明，推窮此理寧論是。細細傳不二。亦能整究從前事。往來頻，不知迷迷，甚日得言賜。　忽爾真靈前面至。認得無形歡喜示。惺惺覷著甚端嚴，輝輝返照通容易。此下疑有脫誤見時惟覓妙玄微，雅深中透出圓光，五般顏采，復本總祥瑞。
集／總集／元詩選／初集／乙集／程承旨鉅夫　雪樓集／題仲經家江貫道瀟湘八景圖(P.506)
萬頃玻璃上，輝輝玉一環。望中青似粟，約莫是君山。洞庭秋月。
集／總集／元詩選／初集／丙集／馬中丞祖常　石田集／次韻繼學三首(P.686)
丞相晨趨漏，元戎夜拓邊。碧雞崇漢畤，丹藥監秦仙。敢謂鼇頭選，初逃虎口涎。柳詞方濯錦，雪賦已抽綿。豔豔金為屋，輝輝玉滿田。客衣隨楚製，鄉夢逐吴船。所賴三階正，螭坳記有年。
集／總集／元詩選／初集／庚集／陳錄事高　不繫舟漁集／落日(P.1784)
落日
秋郊慘淡落日微，西風蕭蕭吹客衣。殘霞紅葉自相映，獨鶴孤鴻何處歸。中州塵暗鼓鼙急，滄海浪高舟楫稀。回首東山月未上，怪看星影弄輝輝。
集／總集／元詩選／初集／壬集／馬鍊師臻　霞外集／中秋見月(P.2378)
中秋見月
去年中秋月，團團上林藪。文士兩三人，竟夕坐相守。精光浮白空，誰見蝦蟆醜。觴酌雜歌吟，待得下高柳。今年中秋月，輝輝入窗牖。照我如有期，怪我尊無酒。月是去年月，不復去年友。人生如風花，聚散良不偶。賢愚與貴賤，肉骨同一朽。我今見明月，再拜復稽首。側聞古老言，此言豈虛有。正秋三五滿，萬里絕纖垢。玉兔搗神藥，服之壽長久。我無周生術，安得月在手。天梯邈難攀，中扃欲成
疚。萬方浩漫漫，月輪又西走。
集／總集／元詩選／二集／戊集／成處士廷珪　居竹軒集／送婁所性回金陵別業(P.694)
送婁所性回金陵別業
楚甸驚塵滿客衣，古之一作來。賢達在知幾。山中桂樹我將老，江上草堂君獨歸。刁斗連城嚴肅肅，旌旗垂野淨輝輝。金陵酒熟還相憶，莫遣詩筒信使稀。
集／總集／元詩選／二集／壬集／石湖禪師宗衍　碧山堂集／題趙松雪墨蘭(P.1410)
題趙松雪墨蘭
湘江春日靜輝輝，蘭雪初消翡翠飛。拂石似鳴蒼玉佩，御風還著六銖衣。夜寒燕姞空多學，歲晚王孫尚不歸。千載畫圖勞點綴，所思何處寄芳菲。
集／總集／元詩選／三集／丙集／張承旨起巖　華峰漫稿／濰縣八景／麓臺秋月(P.159)
麓臺秋月
銀河漾漾淨天街，碧月輝輝照麓臺。臺上讀書燕太子，清光依舊向人來。
集／總集／元詩選／三集／辛集／雲丘道人張簡　雲丘道人集／春日齋居書事(P.629)
春日齋居書事
垂簾覺春靜，水檻幽情多。蘭香舞雙蝶，淥水一作漲。浮群鵝。微微一作「激激」。晴雲度，輝輝野氣和。新柳帶長坂，飛花汎輕波。閒居違佳景，芳事俱凋訛。忽忽已初夏，綠暗青山阿。
子／醫家／御定佩文齋廣群芳譜／天時譜　卷一至卷六／春　卷一至卷三／卷一　春／集藻／七言絶句(P.31-1)..[文淵閣四庫全書本]
〔七言絶句〕
〈御製春日〉佳氣山川浃地行物随節𠉀變初晴雪消樹底花爭𤼲冰泮池頭草欲生　〈春晴舟中作〉野水漫漫野岸長幾行嫩柳𢃄斜陽不知春色来多少但覺飛花處處香
〔増〕唐岑参〈山房春事〉風恬日暖蕩春光戯蝶遊蜂亂入房數枝門栁低衣桁一片山花落筆牀　王維〈遊春詞〉
經過栁陌與桃溪尋逐春光著處迷鳥度時時衝絮起花繁滚滚壓枝低　韋應物〈春思〉野花如雪繞江城坐見年芳憶帝京閶闔曉開凝碧樹曽陪鵷鷺聽流鶯　錢起〈春郊〉水透冰渠漸有聲氣融煙霧晚来明東風好作陽和使逢草逢花報𤼲生　盧綸〈曲江春望〉菖蒲翻葉栁交枝暗上蓮舟鳥不知更到無花最深處玉樓金殿影参差　〈翫春因寄馮衛二補闕戲呈李益〉掖垣春色自天来紅藥當堦次第開萱草叢叢爾何物等閒穿
破緑莓苔　韓愈〈曲江春遊寄白二十二舎人〉漠漠輕隂晚自開青天白日映樓臺曲江水滿花千樹有底忙時不肯来　白居易〈晩春〉晝静簾踈燕語頻䨇䨇闘雀動堦塵柴扉日暮随風掩落盡閒花不見人　元稹〈與吴侍郎春遊〉蒼龍闕下陪驄馬紫閣峰頭見白雲滿眼流光随日度今朝花落更紛紛　李賀〈南園〉花枝草蔓眼中開小白長紅越女腮可憐日暮嫣香落嫁與春風不用媒　李約〈江南春〉池塘春暖水紋開堤柳𡸁絲間
野梅江上年年芳意早蓬瀛春色逐潮来　羅鄴〈春日題城南韋曲〉韋曲城南錦繡堆千金不惜買花栽誰知豪貴多羈束落盡春紅不見来　韋莊〈春陌〉滿街芳草卓香車仙子門前白日斜腸斷東風各回首一枝春雪凍梅花　王周〈問春〉遊絲𡸁幄雨依依枝上紅香片片飛把酒問春因底意為誰来後為誰歸　〈春荅〉花枝千萬趁春開三月䦨珊即自回剰向東園種桃李明年依舊為君来　劉𠔥〈春遊〉栁成金穗草如茵載酒尋花共
賞春先入醉鄉君莫問十年風景在三秦　宋𡨥準〈春晝偶書〉白晝偶成芳草夢起来幽興有新詩風簾不動黄鸝語坐見庭花日影移　趙抃〈賞春亭〉滂葩浩豓滿亭隈當席芳樽醉看来始信君恩不私物亂山窮處亦花開　歐陽修〈豐樂亭遊春〉綠樹交加山鳥啼晴嵐蕩漾落花飛鳥歌花落太守醉明日酒醒春已歸　春雲澹澹日輝輝草惹行襟絮拂衣行到亭西逢太守籃輿酩酊挿花歸　紅𣗳青山日欲斜長郊草色綠無涯遊
人不管春将老来往亭前蹋落花　王珪〈宮詞〉麗日祥煙鎖禁林櫻桃初熟杏成隂年年翠輦来遊幸花落春宫一寸深　王安石〈春風〉春風栁緑如繅晴日蒸紅出小桃池暖水香魚沒處一環清浪湧亭臯　秦觀〈春日〉黄金䔩䔩滿垂楊尚有春寒到畫堂酒力漸消歌扇怯入簾飛雪𢃄梅香　崔鷃〈春日村居〉春草門前已沒靴更無人野人家離離細竹時聞雨淡淡疎簾不隔花　王鎡〈叚橋春望〉拾翠車間輦路塵山南山北杜鵑
春誰家庭院東風裏吹出桃花不見人　金元好問〈梁園春〉暖入金溝細浪添津橋楊栁綠纎纎賣花聲動天街逺幾處春風揭繡簾　元薩都剌〈春日偶成〉蹋馬歸来過早春空階已見草如茵東風吹緑青溪栁馬上輕寒不著人　馬臻〈春日閒居〉茶香庭院一枰棋柳影侵堦日自移因見刺桐花滿樹等閒憶煞故園時　〈西湖春日〉要囑園丁取折枝紅桃白李紫薔薇石函橋畔人煙晩挑得春光一擔歸　〈春日幽居〉淺淺春風尚𢃄寒
日斜香篆半燒殘杏花一樹開如錦怕觸啼鶯不倚䦨　釋石屋〈山居吟〉滿山筍蕨滿園茶一樹紅花間白花大抵四時春最好就中尤好是山家
子／醫家／御定佩文齋廣群芳譜／天時譜　卷一至卷六／春　卷一至卷三／卷一　春／集藻／詞(P.37-2)..[文淵閣四庫全書本]
〔詞〕
〔増〕唐馮延巳〈三臺令〉春色春色依舊青山紫陌日斜
栁暗花蔫醉臥春風少年年少年少行樂直湏及早　王建〈三臺令〉蝴蜨蝴蜨飛上金枝玉葉君前對舞春風百葉桃花樹紅紅樹紅樹燕語鶯啼日暮　宋毛滂〈憶秦娥〉夜夜夜了花朝也連忙指㸃銀瓶索酒𡮢　明朝花落知多少莫把殘紅掃愁人一片花飛減𨚫春　洪适〈生查子〉桃疎蜨惜春栁困鶯銜絮日影簾旌多少閒愁緒　紅綻武陵溪緑暗章臺路春色似行人無意花間住　唐和凝〈春光好〉蘋葉軟杏花明畫船輕䨇浴
鴛鴦出緑汀棹歌聲　春水春風無浪春天半雨半晴紅粉相随南浦晚幾含情　宋張槃〈浣溪沙〉習習輕風破海棠鞦韆移影上廽廊晝長蝴蜨為誰忙　度柳早鶯分暖綠過花小蝶𢃄春香滿庭芳草又斜陽　髙觀國〈菩薩蠻〉春風吹綠湖邉草春光依舊湖邉道玉勒錦障泥少年遊冶時　煙明花似繡且醉旗亭酒斜日照花西歸鴉花外啼　程垓〈菩薩蠻〉畫橋泊泊春江綠行人正在春江曲花潤接平川有人花底眠　東風原自好
只怕催花老安得萬垂楊繋教春日長　周密〈謁金門〉芳事晩數㸃杏鈿香淺惻惻輕寒風翦翦錦屏春夢逺　穉栁拖煙嬌軟花影暗藏深院初試輕衫并畫扇牡丹紅未展　李之儀〈好事近〉春到雨初晴正在小樓時節栁眼向人微笑傍䦨干堪折　暮山濃淡瑣煙霏梅杏半明滅玉斚莫辭沉醉判歸時斜月　唐歐陽炯〈清平樂〉春来階砌春雨如絲細春徑滿飄紅杏蔕春燕舞随風勢　春幡細縷春繒春閨一㸃春燈自是春心撩
亂非𨵿春夢無憑　宋王安國〈清平樂〉留春不住費𥁞鶯兒語滿地殘紅宫錦汚昨夜南園風雨　小憐初上琵琶曉来思繞天涯不肯畫堂朱戸春風自在楊花　王安中〈清平樂〉花時微雨未減春分數占取簾疎花密處把酒聽歌金縷　斜風輕度濃香閒情正與春長向晩紅燈入坐𡮢新青杏随觴　盧祖臯〈西江月〉燕掠晴絲裊裊魚吹水葉𥻘𥻘禁街微雨灑芳塵寒食清明相近　謾著宫羅試暖閒呼社酒酬春晚風簾幕悄無人
二十四番花信　毛滂〈西江月〉煙雨半藏楊柳風花初著桃花玉人細細酌流霞醉裏将春留下　柳外鴛鴦作伴花邉蝴蝶為家醉翁醉也且由他月在栁橋花下　周密〈西江月〉波影暖浮玉甃柳隂深鎖金鋪湘桃花褪燕調雛又是一番春暮　碧桂情深鳯怨雲屏夢淺鶯呼繡𥦗人倦冷薫爐簾影揺揺亭午　吴潜〈南柯子〉池水凝新碧欄花駐老紅有人獨倚橋東手把一枝楊桞繫春風　鵲伴遊絲堕蜂黏落蕊空秋千庭院小簾
櫳多少閒情閒緒雨聲中　楊无咎〈於中好〉墻頭艶杏花初試繞珍叢細挼紅蕊欲知占盡春明媚悄無意看桃李　持杯準擬花間醉一葉兩葉飛墮晚来旋旋深無地更聽得東風起　毛滂〈蹋莎行〉階影紅遲柳苞黄徧纎雲弄日隂晴半重簾不捲篆香横小花初破春叢淺　鳳繡猶重鴨爐長暖屛山翠入江南逺醉輕夢短枕閒欹綠𥦗窈窕風光轉　元何可視〈蝶戀花〉金井啼鴉深院曉颺盡東風柳絮吹難了燕子多情相識早杏
梁依舊䨇䨇到　一縷沉煙簾幕悄滿眼飛花祗攪人懷抱十二玉樓春樹杪天涯不斷青青草　宋俞國寳〈風入松〉一春長費買花錢日日醉湖邉玉驄慣識西湖路驕嘶沽酒樓前紅杏香中歌舞緑楊影裏秋千　暖風十里麗人天花壓髩雲偏畫船載得春歸去餘情付湖水湖煙明日重扶殘醉来㝷陌上花鈿　栁永〈木蘭花慢〉坼桐花爛熳乍疎雨洗清明正豔杏燒林緗桃繡野芳景如屛傾城盡尋勝賞驟雕鞍紺𨏥出郊坰風
暖繁絃脆管萬家競奏新聲　盈盈闘草蹋青人艶冶逓逢迎向路旁徃往遺簮墜珥珠翠縱横歡情對佳麗地任金罍罄竭玉山傾𨚫明朝永日畫堂一枕春酲　黄機〈喜遷鶯〉平湖百畆種滿湖蓮葉繞堤楊栁冉冉波光輝輝煙影空翠濕霑襟䄂静惬鄰雞啼午暖逼沙鷗眠晝西園路更紅塵不斷蝶酣蜂痩　知否堪畫處野薺蕪菁罥地鋪茵繡桃李隂邉桑麻叢裏斜矗酒帘誇酒竹寺小依山趾茅店平窺津口春又晚正香風有
客倚䦨搔首
子／醫家／御定佩文齋廣群芳譜／花譜　卷二十二至卷五十三／卷三十八　木蘭等／辛夷／集藻／七言古詩(P.9-2)..[文淵閣四庫全書本]
［七言古詩］
〔增〕唐韓愈〈感春〉辛夷花房忽全開將衰正盛須頻来清晨輝輝燭霞日薄暮耿耿和烟埃朝明夕暗已足歎况乃滿地成摧頽迎繁送謝別有意誰𡧓留念少環廻
〔原〕元稹〈辛夷花問韓員外〉問君辛夷花君言
已斑駁不畏辛夷不爛開顧我筋骸官束縛縛遣推囚名御史狼籍囚徒滿田地明日不推緣國忌依然不得花前醉韓員外家好辛夷開時乞取三兩枝折枝為贈君莫惜縱君不折風亦吹
〔增〕明朱曰藩〈辛夷花曲〉昨日辛夷開今日辛夷落辛夷花房髙刺天却共芙蓉亂紅萼小山桂樹猶連卷五湖荷花空綽約連卷綽約宜秋日端居獨養徵君疾髙枝朶朶艶木蓮密葉層層賽盧橘山鬼已見駕香車文人應是夢綵筆辛夷辛夷何
離竒照水偏宜姑射姿蕭晨東海霞光爛𤣥夜西園露氣滋檀心倒卷情無限玉面低囘力不支見説東都便露坐惟應御史殢風吹此花愛逐東風暖故人逸韻嵇中散山陽聞有合歡齋石湖亦築辛夷館嫋嫋巖櫳碧樹圓紛紛磵户香花滿塢裏王孫舊路長卷中裴廸新詩短新詩已舊不堪聞江南荒館隔秋雲多情不改年年色千古芳心持贈君
子／醫家／御定佩文齋廣群芳譜／花譜　卷二十二至卷五十三／卷四十七　百合花等／鳯仙／集藻／詩散句(P.8-2)..[文淵閣四庫全書本]
〔詩散句〕
〔原〕宋劉敞緑葉紛映階紅芳爛盈眼輝輝丹穴禽矯矯翅翎展　張耒金鳯乃婢妾紅紫徒相鮮
〔増〕明劉基庭前金鳯花向晩爭嫵𡡾
〔原〕宋僧北澗飛花
只合秦樓去莫與金釵壓翠蟬　元楊維楨夜搗守宫金鳯蘂十尖盡換紅鴉嘴　明徐階金鳯花開色最鮮佳人染得指頭丹　金盤和露搗仙葩解使纖纖玉有瑕
子／醫家／御定佩文齋廣群芳譜／花譜　卷二十二至卷五十三／卷五十二　雞冠等／水仙／集藻／七言絶句(P.19-2)..[文淵閣四庫全書本]
〔七言絶句〕
〈御製見案頭水仙花偶作二首〉翠帔緗冠白玉珈清姿終不汙泥沙騷人空自吟芳芷未識凌波第一花　冰雪為肌玉鍊顔亭亭如立藐姑山羣花只在軒𥦗外那得移来几案間
〔増〕宋陳摶〈詠水仙花〉湘君遺恨付雲来雖墮塵埃不染埃疑是漢家𣹢徳殿金芝相伴玉芝開　劉攽〈水仙花〉
早扵桃李晩扵梅冰雪肌膚姑射来明月寒霜中夜静素娥青女共徘徊　黄庭堅〈共郡送水仙花并二大本〉折送東園粟玉花併移香本到寒家何時持上玉宸殿乞與官梅定等差　劉邦〈直送水仙花〉得水能仙天與竒寒香寂寞動冰肌仙風道骨今誰有淡掃蛾眉篸一枝　錢塘昔聞水仙廟荊州今見水仙花暗香靚色撩詩句宜在林逋處士家　〈次韻中玉水仙花二首〉借水開花自一竒水沉為骨玉為肌暗香已壓荼䕷倒只此
寒梅無好枝　淤泥已作白蓮藕糞壌能開黄玉花可惜國香天不管随縁流落野人家　張耒〈賦水仙花〉宫樣鵞黄緑帶垂中州未省見仙姿只疑湘水綃機女来伴清秋宋玉悲　范成大〈次韻龔養正送水仙花〉色界香塵付八還正觀不起况邪觀花前猶有詩情在還作凌波歩月看　楊萬里〈水仙花〉江妃虛𨚫蘂珠宫銀漢仙人謫此中偶趁月明波上戲一身冰雪舞東風　額間拂煞御袍黄衣上偷將月姊香待倩春風作媒妁西
湖嫁與水仙王　張孝祥〈和人詠水仙花二首〉瘴土風煙那有此只疑姑射是前身仙風道骨難消得付與霜臺衣繡人　浄色只應撩處士國香今不落民家江城望㫁春消息故遣詩人詠此花　朱子〈用子服韻謝水仙花〉水中仙子来何處翠袖黄冠白玉英報道幽人被渠惱著詩送與老難兄　姜特立〈水仙〉六出玉盤金屈巵青瑶叢裏出花枝清香自信髙羣品故與江梅相並時　徐似道〈水仙花二首〉天然初不事鉛華此是無塵
有韻花翠帶詎容縈俗客金杯只合勸詩家　林下清風自一家稍親梅竹近蘭芽只縁羞與凡花伍移植名園不肯花　㳺寒巖〈水仙花二首〉金玉其相一兩花遐心空為爾興嗟山礬不用来修敬只許江梅共一家　黄琮白璧綴幽花珍重髙人為嘆嗟織女横河溪月堕杯盤狼籍水仙家　来氏〈水仙花二首〉瑶池来宴老仙家醉倒風流萼緑華白玉㫁笄金暈頂幻成癡絶女兒花　花盟平日不曾寒六月曝根髙處安待得秋殘親
手種萬姬圍繞雪中看　元張伯淳〈題趙子固水仙圖〉裙長帶裊寒偏耐玉質金相宻更竒見畫如花花似畫西興渡口晩晴時　陳旅〈題水仙花圖〉莫信陳王賦洛神凌波那得更生塵水香露影空清處留得當年解珮人　袁士元〈水仙〉醉欄月落金杯側舞倦風翻翠袖長相對了無塵俗態麻姑曽約過潯陽　姚文奐〈題虞瑞巖描水仙花〉離思如雲賦洛神花容婀娜玉生春凌波韈冷香䰟逺環珮珊珊月色新
〔原〕倪瓉〈水仙花〉曉夢
盈盈湘水春翠虯白鳯照江濵香䰟莫逐冷風散擬學黄初賦洛神
〔増〕丁鶴年〈水仙花二首〉湘雲冉冉月依依翠袖霓裳作隊歸怪底香風吹不㫁水晶宫裏宴江妃　影娥池上曉凉多羅襪生塵水不波一夜碧雲凝作夢醒来無奈月明何　明李東陽〈題水仙〉澹墨輕和玉露香水中仙子素衣裳風鬟霧髩無纒束不是人間富貴妝
〔原〕文徴眀〈水仙〉羅帶無風翠自流晩寒微軃玉搔頭九疑不見蒼梧逺憐取湘江一片愁
〔増〕杜大
中〈水仙二首〉玉貌盈盈翠帶輕凌波微𡵯不生塵風流誰是陳思客想像當年洛水人　靈雨濛濛幻態輕驚魂想像逝懐傾願將玉珮遙相逐脱骨逍遥水上人　張新〈水仙花〉玉質金相翠帶圍霜華月色共輝輝江妃方欲凌波去漢女初從解珮歸　孫齊之〈水仙花〉碧江香和楚雲飛銷盡冰心粉色微乍向月中看素影𨚫疑波上歩𩄇妃　鍾惺〈暮春水仙花〉偶向殘冬遇洛神孤情只道立先春今從九月過三月疑是前身與後身
物值同時妒亦宜梅花今見子離離相逢洞口千紅裏素影當前君不知　萬花如燄柳如煙常恐冰綃畏不前曽在水邉衣不濕可知入火不能然　毎笑梅花太畏喧一身自許厯寒温春風特念冰霜後邀與春花共慰存
子／醫家／御定佩文齋廣群芳譜／竹譜　卷八十二至卷八十六／卷八十五　竹四／集藻／七言律詩(P.1-1)..[文淵閣四庫全書本]
欽定四庫全書
御定佩文齋廣羣芳譜卷八十五
竹譜
竹譜四
〔集藻〕
〔七言律詩〕
〔増〕唐崔涯〈竹〉領得溪風不放廻傍窓緣砌遍庭栽行招野客為鄰住看引山禽入郭來幽院獨驚秋氣早小門深向緑隂開誰憐翠色兼寒影静落茶甌與酒杯　令狐楚〈郡齋左偏栽竹百餘竿炎凉已周
青翠不改而為墻垣所蔽有乖愛賞假日命去齋居之東墻由是俯臨軒堦低映帷戸日夕相對頗有翛然之趣〉齋居栽竹北窓邊素壁新開映碧鮮青藹近當行藥處緑隂深到卧帷前風驚曉葉如聞雨月過春枝似帶烟老子憶山心暫緩退公閑坐對嬋娟　劉禹錫〈和宣武令狐相公郡齋對新竹〉新竹翛翛韻曉風隔窓依砌尚䝉籠數間素壁初開後一片清光入坐中欹枕閒看知自適含毫朗詠與誰同此君若欲長相見政事堂東
有舊叢　李紳〈南庭竹〉東南舊羙凌霜操五月凝隂入坐寒烟惹翠梢含玉露粉開春籜聳琅玕莫令戲馬童兒見試引為龍道士看知爾結根香實在鳳凰終擬下雲端　楊巨源〈和令狐舍人酬峯上人題山欄孤竹〉滿院冰姿粉籜殘一莖青翠近簾端離叢自欲親香火抱節何妨共嵗寒能讓繁聲任真籟解將孤影對芳蘭范雲許訪西林寺枝葉須和彩鳳看　李逺隣〈人自金仙觀移竹〉移居新竹已堪看斸破莓苔得㡬竿圓節不教
傷粉籜低枝猶擬拂霜壇墻頭枝壓和烟緑枕上風来送夜寒第一莫教漁父見且從蕭颯滿朱欄　方干〈越州使院竹〉莫見凌雲飄粉籜須知礙石作盤根細看枝上蟬吟處猶是筍時蟲蝕痕月送緑隂斜上砌露凝寒色濕遮門列仙終日逍遥地鳥雀潛來不敢喧　〈題新竹〉青苔斸破植貞堅細碧竿排鬱眼鮮小鳳凰聲吹嫩葉短蛟龍尾褭輕烟節環膩色端勻粉根拔秋光暗長鞭怪得入門肌骨冷綴風黏月滿庭前　〈羅鄴竹〉翠葉
纔分細細枝清隂猶未上堦墀蕙蘭雖許相依日桃李還應笑後時抱節不為霜霰改成林終與鳳凰期渭濱若更徵賢相好作漁竿繫釣絲　薛能〈新竹〉桞營茅土倦麤材因向山家乞翠栽清露便教終夜滴好風疑是故園来欄邊匠去朱猶溼溉後蟲浮穴暗開他日㑹應威鳳至莫辭公府受塵埃　秦韜玉〈題竹〉削玉森森幽思清阮家髙興尚分眀捲簾隂薄漏山色欹枕韻寒宜雨聲斜對酒缸偏覺好靜籠棊局最多情𨚫驚九陌輪
蹄外獨有溪烟數十莖
〔原〕鄭谷〈竹〉宜烟宜雨又宜風拂水藏村復間松移得蕭騷從逺寺洗来疎淨見前峯侵堦蘚折春芽迸繞逕莎微夏䕃濃無賴杏花多意緒數枝穿翠好相容
〔増〕王貞白〈洗竹〉道院竹繁教畧洗鳴琴酌酒看扶疎不圖結實来䨇鳳且要長竿釣巨魚錦籜裁冠添散逸玉芽修饌稱清虛有時記得三天事自向琅玕節下書　殷文圭〈題友人庭竹〉叢篁蕭瑟拂清隂貴地栽成碧玉林盡待花開添鳳食可憐風擊伏
龍吟鈿竿離立霜文靜錦籜飄零粉節深何事子猷偏寄賞此君心似主人心　李中〈詠竹〉森森移得自山莊植向空庭野興長便有好風来枕簟更無閒夢到瀟湘䕃来砌蘚經疎雨引下溪禽帶夕陽閒約羽人同賞處安排碁局就清凉　徐夤〈詠竹〉翠染琅玕粉漸開東南移得㑹稽栽游絲挂處漁竿去緑水夾時龍影来風觸有聲含六律露沾如洗絶浮埃王猷舊宅無人到抱𨚫清隂葢緑苔　劉兼〈新竹〉近窓臥砌兩三叢佐靜添幽
别有功影鏤碎金初透月聲敲寒玉乍揺風無憑費叟烟波碧莫信湘妃淚㸃紅自是子猷偏愛爾虚心髙節雪霜中　宋韓琦〈次韻和方謹言郎中再觀省中手植竹〉翠影參差漸拂堦清郎曽此占竒栽辭君昔為蓴羮去戀爾今同菊徑来玉聳勁枝欺暮雪繡殘文籜委寒苔虚心髙節依然在幾見繁英落又開　梅堯臣〈和新栽竹〉斸破烟叢帶筍移映軒臨檻特為宜龍孫已見多竒節鳳實新生入翠枝不向阮家林下集還思渭北水
邊窺一花一草公休詠慣作蘭臺侍從詩　孔武仲〈惜竹詩并引〉東齋有竹數竿翠蔚可喜其傍衆筍附生漫益深茂最後出者尤若竒特無不應意解籜未盡而為老兵手折之悲夫以干雲蔽日之勢而摧於窓戸之下以凌霜冐雪之姿而失於俄頃之間環歩往来悽愴良久不能忘情因寓之以詩老蘚墻隂夕照間何人折我翠琅玕即之緑葉隨塵化猶有低枝帶露殘不放雲梢侵霰雪因嗟世故足波瀾故園未乏篔簹品十頃繁隂
六月寒　王安石〈華蔵院此君𠅘詠竹〉一徑森然四座凉殘隂餘韻去何長人憐直節生来瘦自許髙材老更剛曽與蒿藜同雨露終隨松栢到冰霜煩君惜取根株在欲乞伶倫學鳳凰　蘇軾〈次韻劉貢父西省種竹〉要知西掖承平事記取劉郎種竹初舊徳終呼名字外後生誰續笑談餘成隂障日行當見取筍供庖計已疎白首林間望天上平安待報故人書　〈孤山竹閣〉海山兠率兩茫然古寺無人竹滿軒白鶴不留歸後語蒼龍猶
是種時孫兩叢恰似蕭郎筆千畝空懐渭上村欲把新詩問遺像病維摩詰更無言　蘇轍〈寄題陳憲郎中竹軒〉家有修篁緑滿軒趨庭詩禮舊忘言凌霜自得良朋友過雨時添好子孫試翦輕筠扶健歩旋收凉葉煑清樽風流共道勝桑梓鄰里何妨種百根　〈次韻劉貢父西掖種竹〉竹迷誰定知迷否趁取滂沲好雨初栽向鳳池吹律處斸從芸閣殺青餘迎風一笑朝回早弄月相差直宿疎應怪籍咸林下客相看不飲作除書　曽鞏
〈南軒竹〉密竹娟娟數十莖旱天蕭灑有髙情風吹已送煩心醒雨洗還供逺眼清新筍巧穿苔石去碎隂微破粉墻生應須萬物冰霜後来看琅玕色轉眀　黄庭堅〈陳氏園詠竹〉不問主人来看竹小溪風物似家林春供饋婦幾番筍夏與行人百畝隂直氣雖衝雲漢上髙材終恐斧斤尋截竿可比北溟釣欲贈溪翁誰姓任　韓駒〈次韻何文縝種竹〉杜陵窮老覓榿栽不似何郎種笛材三徑莫憂荒草合一樽如與故人開未堪急雨枝枝
打便有幽禽日日来坐誦東坡食無肉詩腸日午轉饑雷　陸游〈東湖新竹〉插棘編籬謹䕶持養成寒碧映淪漪清風掠地秋先到赤日行天午不知解籜時聞聲簌簌放梢初見葉離離官閒我欲頻来此枕簟仍教到處隨　楊萬里〈新竹〉青士何年入大荒羽儀禁省立如墻錦綳半脫娟娟玉粉節新塗拂拂霜帶雨小酣三日後出墻忽喜一梢長今年秋閏防多暑剰借先生格外凉　劉克莊〈種竹〉借居未定先栽竹為愛疎聲與薄隂一
日暫無能鄙吝數竿雖少亦蕭森窓間對了添詩料郭外移来費俸金自笑眀年何處在虚簷風至且披襟　岳珂〈詠小園䨇竹〉錦綳玉立紀䨇清瑞牒千年重得名龍竹髙標儼元致熊湘素節凜皇英質同隴麥兩岐秀竒並庭柯連理榮𨚫羡此君尤特立虚心直道不孤生　金李獻〈能丹陽觀竹宮中移賜〉素士如林侍紫清紫清新許住蓬瀛娟娟粉節霜勻出矗矗烟梢玉削成福地根莖䝉化育中天雨露借恩榮緑章封事朝来奏又
聽風前彩鳳鳴
〔原〕郭長倩〈義師院叢竹〉南軒移植自西壇瘐玉𠅘𠅘十數竿得法未應輸老柏植根兼得近幽蘭雖無穠艶包春色自許貞心老嵗寒百草千花盡零落請君来向此中看
〔増〕毛端卿〈題崞縣郝子玉此君軒〉桂林名姓一枝新萬竹青青徳有鄰渭上風烟分别𣲖山陽詩酒屬閒人心期已到冰霜窟眼界不知花桞塵萱背從今看輝映嫩香新粉四時春　元白珽〈竹隂〉占斷人間瀟灑地全身水墨畫篔簹非烟非霧一林
碧似雨似晴三徑凉翠袖佳人黯空谷白鬚道士𨼆南塘數竿醉日君須記移向西軒補夕陽　宋旡如鏡〈伐竹架過墻蒲萄斷竹插地復生枝葉無住序曰瑞竹余以詩贈之〉為引寒藤延晚翠試栽碧玉動秋根鳳梢依舊生虚籟龍籜相將添逺孫林月過庭窺斷影茶烟潤色到啼痕陽休麗藻題還徧貝葉應多此處繙　成廷珪〈題崔原亨竹深處並序〉余家有竹數竿人號之居竹軒原亨城西時則有竹亦數竿人號之竹深處余與崔
君通家来往所好相同故及之居竹軒中也自寛不愁無地著琅玕文公胸次空千畝李侗門前只一竿天與老夫醫惡俗日憑童子報平安崔家别墅尤髙致遲子歸来守嵗寒　貢性之〈雪竹山房〉此君節操獨凌寒冰雪叢中更耐看簾幙影迷金瑣碎珮環聲動玉䦨干只疑𤣥圃翻瓊樹錯訝瑤臺舞素鸞白戰㡬時能著我萬竿深處一憑欄　倪瓚〈居竹軒〉翠竹如雲江水春結茅依竹住江濱階前迸筍從侵逕雨後垂隂欲覆鄰映葉
黄鸝還自語傍人白鶴亦能馴遙知靜者忘聲色滿屋清風未覺貧　眀髙啟〈新篁〉南池雨後見新篁裊裊烟梢漸出墻風度亂翻交籜響露垂微挹粉痕香簾前嫩色初含暝琴畔疎隂已送凉野飯休燒林下筍留添碧玉嫩竿長　李東陽〈雨中種竹〉石欄沙路雨聲乾為欠蕭蕭一兩竿深𢃄土膏從地底暝移茅屋過江干方於辰日依時種影待晴天拂翠看試倚蓬窓聽疎密布袍沾盡不知寒　吳寛〈竹〉種處能招鳳鳥来月眀清影拂
書堆筍鞭遇石猶斜出花米逢春莫亂開此物似賢今合薦吾宗醫俗舊曽栽若從後圃論髙節棃白桃紅孰取材
〔原〕文徵眀〈竹〉分得𠅘𠅘緑玉枝雨餘生意滿階墀凌霄已展疎疎葉䕶粉聊營短短籬肎信移来真是醉不愁俗在未能醫人間此夜頻前席凉月虚窓更自宜　申時行〈竹粉〉浮筠忽自散琳琅解籜依然抱雪霜應是鳳苞揚素彩非關蝶翅膩瓊芳鉛華半染湘妃淚玉筍微含漢署香不見侍中頻拭面曉来新雨沐蒼筤
鄧雲霄〈竹粉〉萬竿晴拂渭川烟解籜瓊枝自皛然湘水裙揺珠珮冷葛陂雲䕶玉龍眠看来翻恨何郎妬栽處應將漢署連六月林間猶帶雪可留清韻待羣賢　于若瀛〈竹粉〉新抽翠篠碧於妝皜質輝輝抱節長操幹未須逢越女解苞疑是試何郎痕銷乍染三湘淚素積猶疑五月霜僕射盤中勞記事未裁斑管已含光
史／地理／宋元方志叢刊／咸淳臨安志　宋潛說友　纂修／卷十五／行在所錄十五／賦詠(P.3499-1)
郊丘
郊丘紀事十首
周紫芝
內門朝日上金鋪寶玉籠函出　殿餘紅燭兩行分　御道輦官三百奉腰輿奉寶用輦官三百餘人謂之腰輿皆籠燭爇香而前蓋故事也
內郎進表未平明八玉排行　御路平今夜　皇輿宿　齋殿　九重和氣滿　宮城內侍二人號內符寶郎是日進表得　旨乃奉寶以出
曉趨　宗廟拜衣冠雲葉低垂護　翠鑾日采回光　天意好　龍顏生喜近臣歡駕次太廟天意欲雨倏復開霽　上大悅
班聲催急盡冠裳尚聽嚴更轉警場何事
君王虛小次佩環垂玉立寒霜上酌獻既降當御小次而不入露立甚久羣臣駭異
日照　青城瑞色新風微　金殿自無塵麝煤光照烏絲軸親寫　宸章賜大臣
水晶簾透月翻光宮漏頻傳夜未央　寶幄微臣亦何幸侍祠來宿　殿西廊
紫壇煙煖不飛霜壇下千官列鴈行雪色珠冠光射月侍祠臣裏識
君王
清蹕聲中下　輦來景鐘初動八音諧登歌已奏迎仙曲　天步雍容上午階壇陛以十二辰為名上所登降皆自午階龍麝香從十里傳繞牆紅蠟自生煙纖雲不度人聲寂風馬雲車下九天
樓上紅鸞扇影寒樓前宣　赦萬人看清臺奏瑞初呈了五色祥雲簇彩竿禮成　上御端門肆赦太史奏五色瑞雲覆於雞竿之上
郊祀慶成三首
任希夷
紫壇熙事樂高張天胙
皇家福簡穰六奏聲中來象物萬燈明處望　龍章星珠月璧清宵麗風馬雲車碧落翔屢有　詔書崇簡約只將誠意動蒼蒼
溫溫和氣襲　龍斿薄晚輕雲忽便收穆若　清躬陞午陛爛然華月滿圓丘燭光不動風前影星彩交輝　冕上旒拜貺益恭形　聖語卜年增永祿增遒
廣樂鏘鳴列炬燃禮成猶想吉初蠲鴛班夜賀　天顏喜　寶仗朝回物采鮮萬姓竦瞻　雙鳳闕一封飛下　九重天乾坤清晏歡聲滿今次　郊禋盡勝前
郊壇齋宮七首
同前
郊禋從昔重升中八陛崇尊典禮隆
聖主寅恭先事舉雲陽新築望祠宮
上林日射　蒼龍闕九陌風清野馬塵恰似樓臺
臨渭水未饒桃李滿天津
玉津宏建　中興初禁籞風光勝兩都慙愧逢辰瞻蠖濩卻思歸老臥廜㢝
榮路輝輝日月依雲霄奕奕孔鸞飛輔臣對罷升金殿日日絲絇侍　袞衣
常日金階白玉堂不知春事到垂楊休驚冉冉花飛片正愛青青麥耀芒
帝籍傍連繭館桑禁林喬木晝陰涼卻從 射殿臨江閣中有通衢夾苑牆
漢苑空傳承露盤不聞　臨幸又春殘
吾君恭儉前無比只向　郊祠響　玉鑾
史／地理／宋元方志叢刊／大德昌國州圖志　元馮福京　修　郭薦　纂／卷六／敍人／名宦(P.6096-2)
史浩本郡人往宋紹興戊辰年為正監鹽官淳熙五年入相官至太師贈越王諡忠定紹定二年祠于道隆觀東偏榜曰真隱舊游參政余公天錫記心之精神是謂聖佛與人同此精神也佛虛明圓覺即人之英靈慧智佛莊嚴福德即人之富貴利達故俊哲挺生謂之一佛出世而觀音大士能現宰言身者人與佛一而二二而一也彼霞錦蜚空雲花絢目異香芬郁於無色幻象呈露於有眹豈佛之精神自爾發見哉向非德詣乎充符心寥乎太一透三乘之正覺締五梵之殊因未易精契神交於儵忽俄頃也四明寶陀環海一絕島乃觀音大士示現威神之地四方來謁敬者祈一覩瑞相而莫得豈大士靈感固靳於人特人之精神不足以感大士耳惟我太師丞相忠定越王攝事昌國一日航葦而至冥心作禮顧瞻徘徊寂無所見歸與瀾師論文殊圓通童子入法界事再至洞下有比丘指之曰巖有竇可以下瞰王攀援而上萬象洞豁瑞相倏現金身玉齒毫彩燦然大圓鏡中恍如悟對既而邂逅胡僧揖而前曰公有結裹寇萊公也言訖而退竟失所往意者大士百億化身妙耶世皆以公台之貴現兆於此不知精契神交脗合無二故王以
超世證佛已徑入文殊圓通之場而佛以應世委王不得辭萊公結裹之囑事之顛末固已畱題於紹興戊辰之寺壁矣紹定改元春邑令詹仁澤發揚祕奇即道隆觀東偏建宇而祠之鳩工雖力翬飛未就冬趙汝浥實來絃歌靜閒刃硎游裕公餘蕆敬伏謁祠下睨其基誠拓矣而庳而弗崇也閱其圖誠工矣而齪而弗敞也耿光輔尉也林燀知監也左之右之經之營之巍刱一室邃碩且顒丹雘輝輝用妥王靈堂列三楹實闢實閎可瞻可儀廊翼兩廡實衍實修可羣可趨西附羽宮而通車備洒掃也東臨積水而建閣憩游觀也大門峙前新堤通道規模壯麗百倍於前向時巖竇下瞰之瑞相久傳為實錄欄杆獨倚之勝賞盡萃於目前顧不韙哉嘗聞之佛之為教爍羣昬而獨耀度般若而先涉潛通而廣被密讚而顯現百千萬億河沙世界無不普濟功亦楙矣及其離性離相空相空識欲斂萬有於一無前詮後譯非不夸詡曾不足以扶植世教王以慈悲為心虛靜為性一游蘭若精契神交眂貨利如蟻培等名爵如鴻毛一佛再見於佛國者歷三朝至再相三十六年閒相業精神焜燿赫弈珍從詔侑巍然為淳熙獨相慶澤流衍與宋無極三台符采再光弈世自嘉定更化以來大政令大紀綱雷霆眾聽日星羣目太平咸觀登閎乎帝王之域亦既增光前聞人矣及手扶日轂再奠神器殊勛偉績又有以申國家無疆之休了此一大事因緣真有佛力所不能到一念流通今在在精神矣是佛國固有待於王而王豈有待於佛哉
史／政書／文獻通考／樂考　凡二十一卷／卷一百四十七　樂考二十／散樂百戲／東漢(P.1287-1)
後漢天子臨軒設樂舍利獸從西方來戲於殿前激水化成比目魚跳躍嗽水作霧翳日而化成黃龍長八丈出水遊戲輝輝日光以兩繩繫兩柱相去數丈二倡女對舞行於繩上切肩而不傾如是雜變總名百戲
史／雜史／元代白蓮教史料彙編／廬山白蓮正宗曇華集／卷下／我念阿彌二(P.245)
觀音示相運真誠，端的家家觀世音。見了圓通祇這是，此回不向普陀尋。
觀音身現妙王州，長把眾生作念頭。直待一齊成佛了，此時菩薩願方周。
堂堂大道，赫赫分明。人人本具，個個圓成。莫怪叨叨重勸諭，要教各各悟無生。
師師祖祖遞相傳，府府州州有白蓮。個個人人齊念佛，方方處處是西天。
堂堂蕩蕩西方路，劫劫生生蹉過多。了了明明親踏著，頭頭步步見彌陀。
朝朝暮暮念阿彌，句句言言更不疑。朗朗輝輝如月姣，分分曉曉自家知。
來來去去幾人知，歷歷分明正是誰。一一惺惺都不昧，時時刻刻見阿彌。
心心念念彌陀佛，日日常常正路行。口口聲聲皈淨土，塵塵剎剎度眾生。
清清淨淨白蓮開，葉葉枝枝不染埃。坦坦平平西去路，歡歡喜喜快歸來。
撈撈攘攘大愚癡，劫劫波波沒了期。寂寂寥寥都放下，安安靜靜念阿彌。
花花綠綠浮生夢，袞袞忙忙世上人。兀兀木木貪愛重，生生世世墮沉淪。
玄玄妙妙西來意，密密深深理更長。冷冷清清參得透，行行步步是西方。
多多少少在娑婆，疊疊重重事意多。是是非非都莫論，綿綿密密念彌陀。
子／醫家／壽養叢書／新刻錦身機要／大道修真捷要選仙指源篇(P.42-1)..[明胡文煥刻本]
大道修真捷要選仙指源篇
夫修煉金液大還丹者叅悟大道見性明心萬緣頓息方可修行若有絲毫片晌即不是也若修行人不悟大道金丹之要迷失真性坐守頑空任意多般有嚥月吞霞河車搬運以火燒臍吞津運氣按摩導引閉眼搖精盲修瞎煉終為下鬼行多傍門小法用盡精機四大分散只是精靈下鬼不能入聖超凡若修正法者叅悟大道不必多求一得永得一悟寸絲不掛內外貞曰實證實悟性命雙全方可下手修煉真性真
命吕祖師云只修煉丹不悟性此是修行第一病只悟祖性不修丹萬刼陰靈難入聖性命者是陰陽之祖天地之根人之一身得天地之中是萬神朝禮之宮左為性右為命是人一身之主宰便是真根蒂也
夫性者是丹丹者是神神者是道道者是心心者即性也非人之身中坎離肉心也此心與
天地同生日月並長陰陽未有此心先有是父母未生以前虛無之心也從今至古未曾有增有壞與
元始同其年老君齊其壽亘古至今朗耀虛空無邊際不沽南北與西東金丹一粒大如黍米輝輝獨露燦燦光明度人經云元始懸一寳珠大如黍米在空懸之中去地五丈即此意也在先天之心者謂之性萬體一珠無欠無餘行如掣電坐若太虛杳杳冥冥清清朗朗是一靈真性發之不毀散之不滅無中有象此乃是先天之神也一合意生落於母腹胎中體如嬰兒為之心也性命相連不能出戶九月胎全十月氣足子母分離各自乾坤以為氣質之性是謂全
體散滿六合一體萬殊日累月長六情相連眼觀心動耳聽神移此為耗散不全之體故要修煉修煉者性命乃太極在黃庭之中是也夫命者氣之精也嬰兒初在母腹中其臍與母氣相連母呼亦呼母吸亦吸氣足降生剪斷臍帶然後各自呼吸而受父母一點元氣落於下丹田中寄體於腎下丹田者前對臍後對腎居兩腎中間其形若連環廣一寸二分應天地十二月應日中十二時應四時八節應二十四氣應周天三百六十五度數四分度之一周圍
八竅應八卦二竅應乾坤上通泥丸下透湧泉傍六竅應震兌六卦以通六腑中間一竅第一神室玄關萬神都會之府萬神萬氣萬精皆聚於此竅是人身之主宰即真命也呼吸動靜乃玄關一竅又名爐竈每日進工煆煉內想不出外想不入萬緣放下更時時刻刻照顧保養神氣補滿三田一氣足方可坐關修煉陽神是也可不愼歟
夫修煉金丹者抱元守一修煉神丹守一者只守下丹田玄關一竅此是爐竈又名萬神都會
府每日行工存想只在下丹田諸氣歸根此處煆煉綿綿不絕時時守一保養純陽浩然之氣補足三田一身氣足方可坐三靜關而修煉神丹耳
夫金丹者乃人之身中□□真陽是也與
天地同出日月並明散則成氣聚則成丹此乃大道學人當自悟焉凡修煉全真者須明性命大徹大悟無所不通若不得真火煆煉道化不成片叚終為下鬼要坐三靜關不坐者三百日工夫不成陽神不現實要坐三靜關若坐三靜
關者避靜去處不聽雞犬之聲斷絕是非忘思息念一靈真性不去不來只存想心中黑氣下降落於爐𪔂此是添汞也次好腎中紅氣上升於爐𪔂之內萬氣𡚖爐真火煆煉滿爐紅氣氣中自有精氣神三者混合此是金丹也火候不差一心內守綿綿不絕三萬六千刻之工夫時時守𪔂爐修煉除修補外十箇月胎圓陽神自現正要保養胎嬰兒蒼老方可出戶不可遠離歩歩要小心自有證驗
子／醫家／神農本草經贊／附月令七十二候贊／二月／始電(P.8-2)..[清道光三十年粵東撫署刊印本]
始電　汲冢周書春分文同明堂月令仲春文同疏電陽光陽微則光不見陽氣盛以擊於陰其光乃見吕氏春秋仲春文同解激氣為電易通卦驗立夏電見釋名電殄也乍見則殄滅也說文電陰陽激耀也從雨申聲易稽覽圖陰陽和合為電輝輝也其光長
集／詩文評／元詩紀事／卷五／卷六／葉林／絕句(P.85)
絕句
金粟花前風細細，寶階地上月輝輝。夢回不屬紅塵境，涼露滿衣人醉歸。
集／小說／水滸全傳／第七十八回　　十節度議取梁山泊　宋公明一敗高太尉(P.1292)
卻說戴宗、劉唐在東京住了幾日，打探得備細消息，星夜回還山寨，報說此事。宋江聽得高太尉親自領兵，調天下軍馬一十三萬，十節度使統領前來，心中驚恐。便與吳用商議。吳用道：『仁兄勿憂。昔日諸葛孔明用三千兵卒，破曹操十萬軍馬。小生也久聞這十節度的名，多與朝廷建功。只是當初無他的敵手，以此只顯他的豪傑。如今放著這一班好弟兄，如狼似虎的人，那十節度已是背時的人了。兄長，何足懼哉！比及他十路軍來，先教他吃我一驚。』宋江道：『軍師如何驚他？』吳用道：『他十路軍馬都到濟州取齊。我這里先差兩箇快廝殺的，去濟州相近，接著來軍，先殺一陣。這是報信與高俅知道。』宋江道：『叫誰去好？』吳用道：『差沒羽箭張清，雙鎗將董平，此二人可去。』宋江差二
將，各帶一千馬軍，前去巡哨濟州，相迎截殺各路軍馬。又撥水軍頭領，准備泊子裏奪船。山寨中頭領，預先調撥已定，且不細說，下來便知。再說高太尉在京城俄延了二十餘日，天子降敕，催促起軍。高俅先發御營軍馬出城，又選教坊司歌兒舞女三十餘人，隨軍消遣。至日祭旗，辭駕登程。卻好一月光景。時值初秋天氣，大小官員，都在長亭餞別。高太尉戎裝披掛，騎一匹金鞍戰馬，前面擺著五疋玉轡雕鞍從馬，左右兩邊，排著黨世英、黨世雄弟兄兩箇，背後許多殿帥、統制官、統軍提轄、兵馬防禦、團練等官，參隨在後。那隊伍軍馬，十分擺布得整齊。怎見得？
飛龍旗纓頭颭颭，飛虎旗火焰紛紛，飛熊旗彩色輝輝，飛豹旗光華袞袞。青旗按東方甲乙，如堆藍疊翠遮天；白旗按西方庚辛，似積雪凝霜向日；紅旗按丙丁前進，火雲隊堆滿山前；皂旗按壬癸後隨，殺氣瀰漫陣後；黃旗按中央戊己，鎮太將臺，散亂金霞。七重圍子手，前後遮攔。八面引軍旗，左右招颭。一簇鎗林似竹，一攅劍洞如麻。嘶風戰馬蕩金鞍，開路征夫披鐵鎧。卻似韓侯臨魏地，正如王翦出秦關。
集／小說／元刊雜劇三十種／附：醉思鄉王粲登樓雜劇／第四折(P.254)
第四折
(駕一折)(子建上，云住)(正末整扮元帥上)(做見住)(奏樂住)
(子建把盞，云了)
[雙調新水令]　一聲雷震報春光，起蟄龍九重天上。蒯越呵，你便似臧倉毀孟軻，王粲呵，你做了貢禹嘆王陽。我則道老死在襄陽，崢嶸日不承望。
[駐馬聽]　一封詔赴闕來王，糾糾威風壯紀綱。萬言策出朝為將，輝輝星斗煥文章。墨痕奸佞血淋浪，筆端鼓角聲悲壯。男兒當自強，虹霓氣吐三千丈。
集／詞曲／遼金元宮詞／第二部分二／全史宮詞　清　史夢蘭／元宮詞(P.126)
庭燎輝輝夜未闌，香煙輕繞捲雲冠。紅光滿殿明如曙，寶石嵌空是忽蘭。
[元史．輿服志]天子冠珠子捲雲冠。[博物要覽]錫蘭國所產紅寶石，夜有光，可代燈燭。元時遣官採買，得大者一塊，嵌於冠上。每大朝會，黑夜滿殿紅光如曙，名照殿紅。[十駕齋養新錄]元人以本國語命名。或取顏色。如察罕者，白也。哈喇者，黑也。昔剌者，黃也。忽蘭者，紅也。孛羅者，青也。闊闊者，亦青也。
叢書／知不足齋叢書／吳禮部詩話..[清乾隆鮑廷博校刊本]
錢塘李道坦坦之早歲入道洞霄宮學文於隱者鄧牧牧心盛為所稱許有葉林玄文者亦隱山中二人旣沒坦之遂出山大德中畱蘭溪與予極相得時時誦葉鄧詩鄧有寄友詩云我在越君在吳馳書邀我遊西湖我還吳君適越遙隔三江共明月明月可望佳人參差笑言何時寫我相思知君去掃嚴陵墓祗把淸尊酹黃土
浮雲茫茫江水深感慨空勞弔今古孤山山下約陳實聯騎須來踏春色西湖千樹花正繁莫待東風吹雪積有酒如澠有肉如陵鼓趙瑟彈秦箏與君沉醉不用醒人生行樂耳何必千秋萬歲名葉公詩如金粟花前風細細寶堦地上月輝輝夢囘不屬紅塵境凉露滿衣人醉歸他警句如芙蓉搖風柳挂月醉來健倒棃花堆千百舂鉏一株樹野田吹下雪花風皆佳戴錫祖禹能詩因牧心推奬遂知名送白湛淵敎授宣城云乘閑為我弔李白醉臥江邊不復醒當時錦袍照綠水今日孤墳
秋草生人呼戴綠水又賦白馬圖云當時超逸眞絕倫皎如玉龍上天門朝馳峻坂飛疋練暮浴深淵浮素雲四蹄飽踏咸陽月滿身猶帶燕山雲祗愁玄霧閟雄姿未許淸塵汙汗血人呼戴白馬送牧心云去年別爾鴈南征今年迎爾春水生我心思爾如江水囘波相續無窮已君如鴻鴈早驚霜方逐長風度千里次韻王理得往昔行云美人昔愛唱伊州少年未解人間愁五侯繫馬春日暮白雲遶梁花滿樓同遊星散樂難得重逢却怪旁人識花隨塵土暗芳菲鳳閉樊籠摧羽翼不須感
舊為凄然夢境悲懽能幾年君看古來歌舞地梁園金谷成荒田讀此可信牧心嘗客會稽王脩竹監簿所有陳觀國用賓送其出陶山詩亦佳靑山無送迎幽人自來去落葉若相送卷卷及行屨簷端有孤雲仍為守其處落葉惜人不在山孤雲尚期人再還斯人可期復可惜我處落葉孤雲間謝翱皋羽善古詩文牧心與之善其卒也為作傳云初與之論文不合後乃相推敬牧薄游山水間君病篤望牧不至懷以詩云謝豹花開桑葉齊戴勝芊生藥草肥九鎻山人歸未歸蓋絕筆之作前
輩風致如此今坦之旣不可復見姑錄所記憶者於此坦之作杜鵑行云吾聞昔有蜀天子化作冤禽名杜宇一身流落懷故鄉萬里逢人訴離苦西來縱呼巫峽間楚臺花落靑春闌臺中魂夢久寂寞行雲日暮愁空山明朝復向瀟湘發北叫蒼梧江竹裂竹間之淚花上血怨入東風俱不滅天涯無窮朝暮啼王孫草綠不思歸哀哉王孫終不歸江南江北楊花飛時年二十餘爾逮從鄧公日益精進其歌行最為流麗嘗言學詩必以李杜為宗唐律四十字五十六字成一片文章豈可以閑
宂語填之大凡詩一字未佳未穩必有一字可代思之自當得也在蘭江時嘗手寫一帙畱予家至大戊申別後寄友三詩一以與予曰拂袖行歌歸故鄉相思又是一星霜夢囘江上秋楓杳愁入天涯春草長書問久淹嗟契闊詩章時讀慰凄凉知君亦有逍遙興肎學征鴻為稻梁又送人歸嚴陵併寄予云官車一兩馬並馳送君朝出城門西投觴誓河以為別東流到海無還期雲間挂冠歸故里河上停帆謝游子不願松江食巨鱸甘向桐川釣寒水子陵昔釣川之側百尺高臺猶屹立斜
日歸舟繫石根稽首淸風無愧色金華洞天深且幽神仙牧羊松下遊故人吳君仙者儔高臥巖屋秋浮浮兹山相隣爾睦州山翠俯壓城南樓吳君之家某水丘尺書欲煩親手投一見足寫平生憂坦之素善書予愛之嘗裒其手寫者一卷為人竊去僅存一幅二詩皆佳高將軍白鷂子歌淮西猛士高將軍新獲驍禽被涼素調之弗顧情未狎跨馬臂出城東去征鴻作字雲邊斜聳身直上誰能遮天寒日莫望不見北風萬里吹瑤花雲飛忽斷鴻飛却短草長烟際沙漠但餘孤色搖淸秋未
許纖毫生碧落歸來珍衞不解鞲親手餧肉供飢喉英雄遇合固有分可惜驚塵俱雪頭其一李白酒樓歌溧陽酒樓春水涯白也繫馬樓東家千金醉盡不復顧猶吹玉笛引吳娃日斜樓外東風起春愁滿眼楊花裏高歌一曲下樓去傳徧江南數千里錦袍綠水迷蹤跡月落空梁照顔色江頭盡日不見人樓上幾年無此客倚闌仰看西飛雲胡為不飲愁其身卽今寂寞千年後誰酹靑山山下墳他皆類此警句如落日中原小悲風易水寒嘗自言以此詩寄鄧善之鄧借以為己作凡物皆
歸土深山始見天落葉城南草綠王孫去江上花飛燕子來淸江百曲秋花底漁火孤村莫雨中芙蓉水碧雙鳧冷苜蓿秋高萬馬肥不可勝錄也
叢書／知不足齋叢書／梧溪集／卷之二／和張率性推官小遊仙詞四首(P.22-1)..[清乾隆鮑廷博校刊本]
和張率性推官小遊仙詞四首
西王春宴百娉婷玉碧桃花滿洞扃自飲一杯璚屑露東風吹夢不曾醒
銀河澹澹月輝輝洞草巖花夕露微笑踏靑鸞作龍馬九天涼動五銖衣
雲幢煙節紫霞裾齊御泠風集步虛若受人間塵一點長門又屬漢相如
雙成今是五雲仙得捧長書玉帝前天上星河春似海人間風雨夜如年
