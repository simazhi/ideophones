子／宗教／道藏輯要／子目初編／賀龍驤跋／釋道合宗淺說(P.105-2)..[清光緒丙午年(1906)成都二仙庵重刊本]
釋道合宗淺說
釋道皆克己之學不過各有偏重釋重性道重命釋重靜道重
動釋重無為道重有為釋重禪機道重玄機釋重坐禪道重入闤其歸一也乃今之沙彌枯坐求性不知命功反訾羽流為外道今之羽流只圖還丹不先煉性反毀沙彌為陰鬼空門方外互相詆諆所謂楚國失之齊亦未為得也夫達摩直指人心煉性之要也馬祖磨磚作鏡亦煉性之弊古人曰性由自悟命必師傳性固難純命功尤不易得今就釋藏言命明文畧舉數則以冀釋子之自悟而不致亂毀道人則佛門不患無大覺金仙矣如心經觀自在菩薩卽道之凝神入炁穴神光下入陰蹻脉也般苦波羅密多曰時卽道之活子時也得阿耨多羅三藐三菩提卽道之證大羅金仙也楞嚴經世尊謂阿難云第一漏盡
難成卽道之示人先固靈根全命寶也願立道塲先取雪山大力白牛糞以泥其地白牛糞卽道之真炁也必使媱機身心俱斷斷性亦無於佛菩提斯可希冀卽道之牽回白虎精足不思媱也旣遊道胎親奉覺應二炁培養卽道之溫養嬰兒也形成出胎親為佛子卽道之嬰兒出現也從肉髻中湧百寶光光中湧出千葉寶蓮有化如來坐寶光中卽道之煉氣化神嬰兒出定之景也寶積經和合凝集決定成就卽道之性命雙修也華嚴經諸佛定能應時轉妙法輪卽道之逆運河車也為踐如來所行之道不遲不速審諦經行卽道之由任督二脉也具丈夫形成就如來馬陰藏相卽道之龜縮不舉也世尊從白毫相中
放大光明名如來出現照見東方萬八千世界靡不周徧下至阿鼻地獄上至阿迦泥㕭天南西北方皆如是炤見周徧卽道之陽神冲舉神通變化慈光普照也恒住湼槃如虛空卽道之煉神還虛也法性如虛空諸佛於中住卽道之體同太虛天地壞時我不壞也法華經曰我今為汝保任此事汝當勤行精進行此三昧於七日中思維如是事卽道之七日採大藥也世尊本行經曰若至恒河水南岸安稳住定如須彌卽道之取坎填離也於欲色天二界中間化七寶坊如三千大千世界說甚深佛法今法久住欲色二界卽道之中下二田也釋迦譜對斗明星而晤道卽道之丹田炁發晃也入池沐浴卽道之卯酉沐浴
也海水貫太子頂卽道之丹田元炁上升頂門也於竭陀龍宮說法龍宮卽道之下丹田坎宮也不得勤不得怠卽道之有意無意河車倒轉任天然也火化以後收取舍利卽道之用文武火烹鍊玄珠也能不死阿難漢卽道之長生久視也六種震動卽道之採大藥之景也眉間常放白毫光卽道之虛室生白也蘆芽穿膝雀噪灌頂卽道之由湧泉上泥丸也一箭射穿九重鉄皷卽道之由尾閭夾脊上玉枕也禪悅為食法喜充滿卽道之甘露滿口也初成正覺乃入龍宮入定七日觀菩薩樹王入定七日至二七三七於乳汁林入定七七四十九日不食護念法令久住卽道之面壁乳養嬰兒隨出隨收恐迷而不返也初
祖達靡曰二候採牟尼四候有妙用六候別神功卽道之採藥歸爐也折蘆過江卽道之開關展竅也六祖壇經曰刼火燒海底風皷自相當卽道之皷巽風用坤火也往北接度卽道之取坎也吾有一物上柱天下柱地卽道之天根月窟常來往也有情來下種因地果還生卽道之真陽發生也此釋藏言命之班班可攷者至六祖以後之祖師語錄言命功者尤不可以數計如不修命禪堂何以立慧命牌况華嚴經云護持諸佛法攝取大仙道又云大仙所有施戒法忍辱精進禪智慧及以方便慈悲道佛法凈行願皆說又云如來大仙道微妙難可知華嚴經仙人授佛妙法如來因之成道又佛告菩薩天人四眾吾四方
求法時有仙人言有大乘名妙法蓮華經我卽隨仙精勤給侍令無所乏令我具足大波羅密成等正覺是明明言非命功不能證佛果也乃今之沙彌鮮知此理推原其故蓋一惑於先入之言一迷於喻言之深不知釋藏中言性顯言命隱也驤今再誥沙彌曰謂釋家專重性則可謂釋家不傳命則誣我佛如來矣然道家專重命而亦少有成者何哉蓋由窮理不及儒盡性不如釋致命多躐等夫孔子罕言命故性與天道不可得而聞而專致力於視聽言動欲人由實以返虛也世尊停華嚴而說阿含而專以六根六塵教二十五圓通欲人由法相以求法性也陰符三百字道德五千言不論金丹而於內外黃庭欲
人由玉液以企金液今人言大乘則喜言小乘則鄙及至到頭空老求其小乘而不得好高躐等其流弊至於如斯之甚傷哉驤今再誡羽流曰凡中人以下必自小乘始方有證果之幾古人云未煉還丹先煉性未修大道且修心羽流乎豈得徒以五陰靈鬼鄙沙彌而不自求六道之實事乎井研賀龍驤未定稿
子／宗教／道藏輯要／角集／一　元始无量度人上品妙經　卷1至5／卷三／天地八維安鎮國祚品(P.35-1)..[清光緒丙午年(1906)成都二仙庵重刊本]
道言是時元始天尊說經一徧東維无極无量品青華官君將吏無鞅之眾浮空而至說經二徧南維无極无量品丹華官君將吏無鞅之眾浮空而至說經三徧西維无極无量品皓華官
君將吏無鞅之眾浮空而至說經四徧北維无極无量品紫華官君將吏無鞅之眾浮空而至說經五徧東北維無極無量品鬼門官君將吏無鞅之眾浮空而至說經六徧東南維無極無量品地戶官君將吏無鞅之眾浮空而至說經七徧西南維無極無量品人門官君將吏無鞅之眾浮空而至說經八徧西北維無極無量品天門官君將吏無鞅之眾浮空而至八徧周竟八維安鎮國祚官君將吏八景八威八史八神諸部仙官曹屬之眾一時同至一國男女傾心歸仰皆願天地八維福瑞應感安泰欣榮來聽天尊宣布法要安鎮國祚保天長存有如細雨密霧無鞅之眾傾國圍繞非可禁止於是元始卽於眉間額珠
之上出異色寶光光分八道每一道中現天書自然梵炁神符於此八維出此八符安鎮國祚保定乾坤復現丹章玉文靈篇迎至妙氣感攝嘉祥元始登引八維天曹地司官君將吏八方至真无量大神無鞅數眾俱入寶光之中天人仰看惟見拂拂從寶光中入混化梵炁神符之內旣入寶光不知所在國人廓散地靄綿雲皎如柔玉元始卽於妙景之內說安鎮國祚大法都竟眾真監度以授於我當此之時喜慶難言法事粗悉諸天復位倏歘之間寂無遺響是時天人遇值經法普得濟度全其本年無有殘傷傾土歸仰咸盡一心不欺不誣不忮不謀不毀不爭不佞不邪不媚不忍言尚忠正口無怨譽齊同慈愛異國
成親國安民豐欣樂太平經始出教一國以道預有至心宗奉禮敬皆得度世
子／宗教／道藏輯要／角集／六　元始无量度人上品妙經　卷26至30／卷二十八／三辰光輝保命延生品(P.34-1)..[清光緒丙午年(1906)成都二仙庵重刊本]
道言是時元始天尊說經一遍東方无極无量品明真大神无鞅之眾浮空而至說經二遍南方无極无量品真陽大神无鞅之眾浮空而至說經三遍西方无極无量品太素大神无鞅之眾浮空而至說經四遍北方无極无量品羽明大神无鞅之眾浮空而至說經五遍東北无極无量品碧落大神无鞅之眾浮空而至說經六遍東南无極无量品洞戶大神无鞅之眾浮空而至說經七遍西南无極无量品飛符大神无鞅之眾浮空而
至說經八遍西北无極无量品辟非大神无鞅之眾浮空而至說經九遍上方无極无量品靑都大神无鞅之眾浮空而至說經十遍下方无極无量品遠昌大神无鞅之眾浮空而至十遍周竟十方无極天真大神一時同至一國男女傾心歸仰來者各乘七燿明霞三辰寶輦無邊翾積非可禁止各見日帝月皇列星宮殿各處世界一一宮中皆有帝尊羣臣吏民佐史國土境域不可臆度遍計天仙高真羽蓋丹輿斑龍獅子驂駕往來採鍊奔挹明諸上道於是元始化現妙光大若圓象乃登引天真大神上聖高尊妙行真人十方无極至真大神无鞅數眾俱入妙光論說三辰光輝保命延生大法示教至妙之先道非形
相混成有物金水凝魂魂養胎宮光由神發乃立妙无上帝妙有大帝混元大帝三帝萬變經九七六億萬之數勾陳上宮命天皇大帝左宮命太陽尊帝右宮命太陰元君中宮命紫微北極大帝總統二象運行五氣共領三辰斡以元斗三百六十五度四分度之一周流六十甲子運九陽之精為日十陰之精為月和合日月之精為星辰日有九色月有十華日號九色圓象月為十華圓光統大道之神靈故號太一天靈之光太玄無夜之光太蒼洞淸之光綠璃赤景之光五色濯羅燿明之光白素黃華神燿之光丹霞朱火之光太素玉華之光絳炎九微之光光中煥然自然梵氣結成紫書瓊簡真文龍章鳳璽雲霞五篇
之篆八方之氣支勢曲折隱韻垂芒作八卦之狀普濟天人救脫眾苦日之周徑一千里日行一度月之周徑一千里晝夜平行一十三度遲行十二度速行十四度日月合則萬物生成星大九百里小及百里行各有次水火之度不可為準三辰光輝文理垂形靈書八會妙章玄圖曲素大洞知光輝之道參於風雲氣雨玄津玉液則形神洞妙奔光嚥霞引景步星則為太上之真人元始卽於妙光之內說經都竟眾真監度以授於我當此之時喜慶難言法事粗悉諸天復位倐歘之間寂無遺響是時天人遇值經法普得濟度全其本年無有中傷傾土歸仰咸悟光明神合於光氣合於明保命不終延生無窮三辰在天真
道冥沖三辰入心飛舉成真三辰照地七寶鎮世識其道則骨成龍文飲其光則肉化金色出入有無永斷生滅齊同慈愛異骨成親國安民豐欣樂太平經始出教一國以道預有至心宗奉禮敬皆得度世
子／宗教／道藏輯要／角集／六　元始无量度人上品妙經　卷26至30／卷二十八／元始洞玄靈寶本章／諸天上帝三辰天真隱祕之音／三十二天三十二帝(P.41-2)..[清光緒丙午年(1906)成都二仙庵重刊本]
三十二天三十二帝諸天隱諱諸天隱名天中空洞自然靈章諸天隱韻天中之音天中之尊天中之神天中大魔天中之靈九芒十華變化上清无量之奧深不可詳敷落神真普度天人
今日欣慶受度厯關諸天朝引辰光顧儀眄璘台元寫綱絳絃採玉月液裁防五星轉珠落落明堂飛神九宮存嚥太陽光輝炫晃無拘天門東斗青房西斗玉闕北斗紫戶南斗玄丹中斗黃庭合會飛仙口吐青氣錫祚萬年青帝拘魂白帝制魄赤帝火垢黑帝蕩𧕏黃帝召魔萬祅伏滅青華神王木景含元赤華神王執憲句天白華神王徊風絳烟黑華神王飛童飲玄黃華神王光燿三垣五華奔龍萬神之宗飛行鼓從總領天兵麾幢鼓節遊觀太空流精赫奕與道俱隆上天度人金虎玉龍浩風攝氣辰極鍊容英秀鳳羅保命無終五老持符太一鳴鐘速召萬神降光閟宮洗滌陰愆書紀玄功掃除不祥斬滅姦凶猛馬
吐火金鉞前衝風雷巨霹電激四飛疾行帝命引挹光輝劫往方嬰生無凋摧三奔嚥華碧落同歸單青羽裙封山校精三官北鄷明檢鬼營不得容隱金馬驛呈普告無窮萬神咸聽三界五帝列言上清
混洞九光玉輪十芒流珠曲直落落四張化行祖氣道之至精精澌泮霞寶斡旋回符圖龍書勢合交開鳳氣蟠丹仙雲偃芝嶽蹠卷玉赤曜吐奇太上靈篇保命正文三辰光煇凝化自然上極圓葢帝變億千周流化氣肇生三垣幽冥虛曠無極無窮溟涬大梵遼廓沖融神景炯爍梵氣淵旋妙液滋感恍惚變仙升降黃赤遊宴上清元綱流演五十二天輪轉星羅周回十方
旋角度婁開生五常三十五分總氣上玄八景冥合氣入玄玄玄曜發光光神自生神曰赤皇五帝夫人洞闢九門白華隱存執把洞章召降天元紫虛鬱秀輔翼萬仙千和萬合自然成真真中有神天皇帝君太微北極天市玄宮日皇月燿總主星辰金霞朱芒保命延生上極上清出入黃房八冥之內細微之中下鎮人身泥丸絳宮四目密招炎光寶龍中理五氣混合百神甲為陽日之始壬為陽日之終庚為陰月之始申為陰月之終角為星舍之始壁為星舍之終黃赤黑白三辰之迹獨立周行亥沒子生十轉回靈萬氣齊仙仙道貴生光煇度人經厯八門飛天法輪奔引感接赤鏡左旋普受開度死魂生身身得受生
上聞諸天諸天之上各有生門中有三辰空洞之章上帝靈篇辭參高真
子／宗教／道藏輯要／亢集／一　元始无量度人上品妙經　卷36至40／卷三十七／七星除祅品(P.17-1)..[清光緒丙午年(1906)成都二仙庵重刊本]
道言是時北極帝君說經一遍東方旡極旡量品天斗七星除
祅大神旡鞅之眾浮空而至說經二遍南方旡極旡量品人斗七星除祅大神旡鞅之眾浮空而至說經三遍西方旡極旡量品地斗七星除祅大神旡鞅之眾浮空而至說經四遍北方旡極旡量品陰斗七星除祅大神旡鞅之眾浮空而至說經五遍東北旡極旡量品鬼斗七星除祅大神旡鞅之眾浮空而至說經六遍東南旡極旡量品陽斗七星除祅大神旡鞅之眾浮空而至說經七遍西南旡極旡量品遁斗七星除祅大神旡鞅之眾浮空而至說經八遍西北旡極旡量品升斗七星除祅大神旡鞅之眾浮空而至說經九遍上方旡極旡量品飛斗七星除祅大神旡鞅之眾浮空而至說經十遍下方旡極旡量品降斗
七星除祅大神旡鞅之眾浮空而至十遍周竟十方无極天真制魔除祅大神一時同至一國男女傾心歸仰來者各各發心願除累刼以來心不正真穢念充塞三尸遊蕩七魄妬害交通鬼氣及諸魔類使有法病見道不明雖處人天墮入流轉乃至證位諸地暫登真階以魔精入心祅試惑亂念動塵起支緣傍對起旡量因作百千業今聞北極大帝宣說七星除祅拔邪護正之法開迷翳眼蹈玄淸路趣高真品慚愧頂禮旡鞅數眾佇立傾聽於是北極仰天俯地觀察萬彙運旡量心啟靈寶慧普吿大眾元始未生曠刼無跡混沌旣坼七竅乃張大為日月細為星辰日月五星總號七元而配屬北斗北斗十二星五星為
隱曜斗口之中有天一太一二十四玉皇光芒不顯惟七曜大明彰示萬方七星之精在人七竅亦分其神能視聽言齅知識悉皆由也輔弼二星之精分降為目中瞳子七星之神有陰魄陽魂及正星之神斗中除祅之神有五帥四德七千神將天罡河魁大殺大角豁落立斗黑衣玄冥七殺之神以滅除凶祅蕩逐魔鬼兆能齊心修齋服佩符籙奏吿懇祝則七星大神下降兆所立除祅害有能稽索道要勤企上淸七星之神教兆上道飛昇神仙七祖升度鍊化自然七星之精三辰五斗九宮八卦之妙皆在於是聖人之心七星降神華房之內方寸七室微妙祕諱不可宣泄已登上真後復為此北極卽於法會之中說經
都竟眾真監度以授於我當此之時喜慶難言法事粗悉諸天復位倐歘之間寂無遺響是時天人遇值經法普得濟度全其本年無有中傷七星垂光光映真形內生玄丹外除祅精傾土歸仰奉教遵行除魔除幻除妄除想除愛除有除見除得除疑除邪言中天律口無非聲齊同慈愛異骨成親國安民豐欣樂太平經始出教一國以道預有至心宗奉禮敬皆得度世
子／宗教／道藏輯要／亢集／五　元始无量度人上品妙經　卷56至61／五十六／濟度死魂品(P.1-1)..[清光緒丙午年(1906)成都二仙庵重刊本]
道言是時元始天尊說經一遍東方無極無量品考較濟度大神無鞅之眾浮空而至說經二遍南方無極無量品司察濟度大神無鞅之眾浮空而至說經三遍西方無極無量品司禁濟度大神無鞅之眾浮空而至說經四遍北方無極無量品司化濟度大神無鞅之眾浮空而至說經五遍東北無極無量品典獄濟度大神無鞅之眾浮空而至說經六遍東南無極無量品九幽濟度大神無鞅之眾浮空而至說經七遍西南無極無量品泉曲濟度大神無鞅之眾浮空而至說經八遍西北無極無量品羅酆濟度大神無鞅之眾浮空而至說經九遍上方無極
無量品超生濟度大神無鞅之眾浮空而至說經十遍下方無極無量品昇化濟度大神無鞅之眾浮空而至十遍周竟十方無極天真濟度大神一時同至一國男女傾心歸仰來者萬億並駕同驅靈光散彩華霧彌空八部六天三官九署威光召致異趣苦魂無鞅之眾迮國一半土皆偏陷非可禁止於是元始洞觀遐邇哀念眾生手執寶翇翇出妙光光及十方一切聽法天仙聖眾自見身相有如瑠璃內映濯羅鬼神魂爽各於其類中得圓滿心體淸淨業火消除仙花時飛大震瓊音宣明法要爾等眾生造諸罪惡累彼死魂飄蕩無依散入諸趣備經輪轉莫測道緣今以九陽神霄大梵之氣化十二靈文濟度死魂超
昇天境始從亡歿以鍊屍形屍神守骸滯爽超昇仙聖合德還自成人出離三塗往度八難大眾欣躍仰俟恩光於是元始引眄惻然鑪炷寶香上結密雲化為玉闕去地九丈內垂天虹熒煌五色接待大眾俱入其中元始申命拔罪天尊羅酆帝宰救苦真人無鞅數眾同升化闕蘂華紫玉靈妙之臺天人仰看惟見勃勃影現萬殊旣入玉闕不知所在國人廓散地還平正無復欹陷元始卽於紫臺之上說經都竟眾真監度以授於我當此之時喜慶難言法事粗悉諸天復位倐歘之間寂無遺響是時天人遇值經法普得濟度全其道真無有沈淪傾土歸仰咸行善心不愆不犯不忿不爭不迷不忘不愛不著不擾不驚言
必真正口無惡聲齊恩慈愛道化合并存亡安泰度樂生榮經始出教幽顯協德預有至心宗奉禮敬皆得度世
子／宗教／道藏輯要／亢集／五　元始无量度人上品妙經　卷56至61／卷五十七／解釋幽牢品(P.17-1)..[清光緒丙午年(1906)成都二仙庵重刊本]
道言是時元始天尊說經一遍東方無極無量品大慈九氣救苦天君無鞅之眾浮空而至說經二遍南方無極無量品大智三氣赦罪天君無鞅之眾浮空而至說經三遍西方無極無量品大明七氣執法天君無鞅之眾浮空而至說經四遍北方無極無量品大惠一氣息苦天君無鞅之眾浮空而至說經五遍東北無極無量品大悲梵氣破獄天君無鞅之眾浮空而至說經六遍東南無極無量品除過梵氣九幽天君無鞅之眾浮空而至說經七遍西南無極無量品大心梵氣拔罪天君無鞅之眾浮空而至說經八遍西北無極無量品大仁梵氣玉匱天君
無鞅之眾浮空而至說經九遍上方無極無量品普濟一十二氣萬福天君無鞅之眾浮空而至說經十遍下方無極無量品不動五氣玄母天君無鞅之眾浮空而至十遍周竟十方無極天真大神無量天君一時同至一國男女傾心歸仰咸荷慈恩下逮淪亡俱霑聖澤感嘆之聲響動幽夜鳥獸悲嘷人鬼悵惋來者有如沙塵飄委嚮風傾注於是元始徧視羣生彈指微笑金口發光光如皎月上極無上剛風頂際下極水輪泉曲九漏無底陰谷無不照見一一光中皆現三界眾生善惡命根宿報新緣互相酬對業果自明心目同證此光旋行暈成五色下覆人間上接天境運如輕車灼灼圓象逡巡九道狀如日出東蒙
十方同色去地五丈炯□停空元始登引天真大神上聖高尊妙行真人十方無極救□天君至真大神無鞅數眾俱入九色圓象之中天人仰看惟□拂拂從圓光中入旣入光中不知所在國人廓散境宇如初元始卽於九色圓象之中說經都竟眾真監度以授於我當此之時喜慶難言法事粗悉諸天復位倐歘之間寂無遺響是時天人遇值經法普得濟度解釋幽牢無有橫傷傾土歸仰幽顯披心不怨不憎不執不滯不著不愛不害不欺不𡨚不爭言必諧理口有和聲齊同慈愛異骨成親國安民豐欣樂太平經始出教一國以道預有至心宗奉禮敬皆得度世
子／宗教／道藏輯要／亢集／五　元始无量度人上品妙經　卷56至61／卷五十七／元始洞玄靈寶本章(P.23-1)..[清光緒丙午年(1906)成都二仙庵重刊本]
元始無量度人上品妙經
元始洞玄靈寶本章解釋幽牢開光度人諸天隱韻離合自然太始無文杳冥中真元氣化生紫烟氤氳風火陶埴流精自𤁒支勢低回鏤玉鎔金垂芒駕霞罙布十方混洞赤書命意寫形離為萬象合為寶經累珠貫花激濁揚淸五老吐符皇人寫靈造化以成三界開明天以之淸地以之甯人以之生神以之靈物以之成梵氣左騰春夏肇興天光右馳秋冬滋榮元始上帝命曰玉真上無復祖惟道為身五文開廓普殖神靈三辰揚煇鬱羅玉淸九壘植根冥渺酆城下有大魔與道同生羅山龍源醜都肆姧蕩蕩億程洞宮熒淩中有萬鬼鼓巨兵獄考幽陰
大劫匪捐火鐵億壘天地無門大悲道王天中之尊口放神光光顯玉文瑞霞絡碧鳳氣成雲禁獄乃開黑界光明九龍銜符鍊度種人是為大梵天中之天繁薈庶生知識自營內構巨業默與神爭神本自天元惡相纏苦魂冥冥墮拘重泉鬼帥執契虎卒仗鞭按劵呼名敢干我前黑甲噴火電母攝仙萬毒備形閉以天關沈目塞耳寥邈南丹哀企玉符赦此幽艱碧空莽莽九劫重山太一黃旗司命騁轅告命九陰典宰司殺元童都禁大君北陰大神司錄主算捕魂化生四明五嶽泰山丈人解釋幽牢無量度人今日校錄諸天臨軒
東方無極道化神王長生大聖無量度人
南方無極度生神王長生大聖無量度人
西方無極堅德神王長生大聖無量度人
北方無極玄照神王長生大聖無量度人
東北無極救苦神王長生大聖無量度人
東南無極拔罪神王長生大聖無量度人
西南無極濟苦神王長生大聖無量度人
西北無極赦罪神王長生大聖無量度人
上方無極昇度神王長生大聖無量度人
下方無極普惠神王長生大聖無量度人
十方至真慈化神王長生度世無量大神並乘流雲彩車紫蓋
彤輪驂駕綠象白獸斑龍建招神之節返生靈旛前合九真之曲後奏八會之音天馬麒麟騰躍辟非六丁啟道七曜捧轅億乘萬騎浮空而來傾光回駕監真度生北陰右相洞淵化宮三元助理太上靈君執籙持符同會帝庭隨所開度嚴誓百神普告黃闕無極幽關悲歌九映故試大魔六天治獄萬鬼之營冰池沸鑊銅柱火山飛戈飄戟巨石刀輪三塗長役五苦夜河虛皇有命皆使超升北都寒池部衞形魂制魔保舉度品南宮死魂受鍊仙化成人生身受度劫劫長存隨劫輪轉與天齊年永斷幽沈苦趣之難超淩三界受鍊洞陽洞陽之天天帝道元無色之境梵行
子／宗教／道藏輯要／氐集／二　元始先天道德經　宋李嘉謀註／元篇一千言九章／第二章一百十四言(P.14-2)..[清光緒丙午年(1906)成都二仙庵重刊本]
元象之元含光自然元元胎光吾所謂象
元元之始含光自然釋氏謂之覺明道家謂之胎光釋氏覺明謂之所道家胎光謂之象性覺必明明則亡所胎元必光光為妙象妄為明覺所立覺亡象而成形胎光光廢佛以覺明明而無所道以胎光光而象妙妙象之象覺明之明是為道本
子／宗教／道藏輯要／氐集／四　元始天王大洞玉經　魏元君本／疏要十二義／光音(P.6-2)..[清光緒丙午年(1906)成都二仙庵重刊本]
光音
紫虛魏祖元君曰淸微太空之天乃
元始法王之體也空中時發妙音演三玄大洞之道音之所至神光自生作瑤華碧華玉華三色其華細蕋如塵徧于空中上仙始得見之所謂性空之真色也有時神光先發而妙音從之音中有光光中有音光音無量不可思議其作樂也黃鐘先之鐘鳴一聲三時乃歇鐘聲之中眾音皆具惟玉磬則樂闋擊之餘則不待吹拊而自諧也黃鐘初動太和洋溢已見天雨妙雲樹搖花慢龍戱麟盤翔舞千端矣况鈞天齊奏之時哉和極而文自主金章玉縷廣長一丈曲折流光或攝炁舉仙或陶元溯
始或流朱絢赤而會明陽或胎吉凝祥而歸空洞種種妙玄非言可盡猶之水性虛而淪漪結雲性靈而秀彩舒此大洞真文之所由始也誦仙經者宜悉之矣
子／宗教／道藏輯要／氐集／四　元始天王大洞玉經　魏元君本／卷上／序經(P.27-1)..[清光緒丙午年(1906)成都二仙庵重刊本]
元始天王始以太玄一音流響玉淸
太玄妙炁蘊而為光光熾成音
天王始以一音流響玉淸徧為九音九音者一名檀熾一名帝心一名吉祥一名覺一切一名煥九靑一名徧塵剎一名入一乘一名令增長一名自然興也
子／宗教／道藏輯要／氐集／七　太上大道玉淸經二／昭靈品第十五(P.1-1)..[清光緒丙午年(1906)成都二仙庵重刊本]
爾時天尊為諸仙人說九仙之道上應九天中應九宮玄應九氣下攝九泉能入無間所謂一生三三生九九九八十一主於
始生之法輪轉無窮今諸後學之人能生能成常居始生自然成真諸來仙人覩此微妙不敢致辭亦各知其從此得生不知今者天尊開示慇懃委曲內懷慙愧不知何謝是時天尊逆知其意卽吿之言無上大道都無所須何俟多言我身坐道場神交萬帝我非不凡受於虛言若言得道者下鬼凡夫唯除喑啞人未曾無言不能得道我非謂大道應凡之時都絕無言我今真身汝又非凡以是義故汝於此中為不了達心請問義自外默聽無上大道法無辭謝是諸仙人受天尊教勅各各頓首心思道恩良久之間南昌宮中昭靈上仙稽首而言昔承天尊推運下世周遊十方時刻未到願得天尊下臨南昌少時影響不
敢久留則是萬刧翹誠於此滿願合眾叩頭伏地良久而聽吿言天尊吿曰我已上辭大帝遍別諸尊歸至雲宮因緣已畢汝欲請我不違汝心仙人聞天尊吿勅喜躍無量天尊又言汝等諸仙宜且前去雲宮之中由來寂靜不宜久住塵穢雲宮大悲天尊昔應世之時暫有言說今還雲宮復歸虛無為我來此天尊大悲俯觀後學汝等諸仙應當知此爾時上仙昭靈又更請問天尊不審天尊何當得來天尊答曰我當不久二萬刧後尋卽發來爾時諸仙奉諾訖已一時再拜辭別天尊次別大悲真帝頓首退後仰瞻高座不見天尊時諸仙人顧瞻三聖亦已入無唯見雲宮閴然虛靜香風微動爐烟尚氛飛葢停空幢旛立
虛天樂不鳴音響無餘是時諸仙覩上道之威神忽出有而還無良久徘徊冥寞無依齊駕雲車相隨復歸爾時一切仙人皆已隨從昭靈上仙歸於南昌宮中修行天書陰生寶經一十八年皆成真道二萬刧中虛心佇立爾時天尊在雲宮之中遙見諸仙得成真道乃於雲宮之中出見諸真大慈左手當此之時三十三天其門洞開是諸天人皆見天尊左手猶如白虹貫於太虛五指爪甲出五色光明照於南昌之宮爾時諸真一時稽首再拜左手各於光中遙見天尊在於雲宮虛無之中有天書左契一字八色光明時諸真踊躍歡喜知是天尊遙來印授道無二言見其左手在雲中宮經一萬刧然後乃收還於雲宮光
亦如是萬刧之後隨手而歸二萬刧後時諸真人蹈空立虛遙瞻上方以正月一日晨朝之時見有三色光氣從東方初日之中直下南昌宮中盤縈宛轉遍於虛空香風酷烈不並尋常九萬年中朝朝如此是諸真人晨朝之時正首挹氣九十過經三十年中靈氣洞徹虛凝體中從其項後出上衝天靑赤白色永不復滅二萬刧後七月一日晨朝之時忽見太平天尊三聖法身坐在三氣之中爾時天尊各放真光心間出光光初如螢須臾遍體內外洞徹映朗南昌上宮良久之間太平天尊道身如光無有分别合天烱烱譬如盛日但無炎烈瞻視煥目光芒射人不昏不異足經千刧是諸真仙在此光中歡娛怡悅形容反
嬰色如稚子足蹈虛空汎若輕雲真光之力乃能如是雖經刧數心無於悒以道自娛都忘其餘千刧之後三聖法身忽見光中真仙無數億萬仰視上方長跪而立不敢有言天尊盡知其意是諸仙人俱得大通皆具神交亦知天尊慜其大眾廣開法門慈悲成就皆得無礙神通道力亦能七變九化達觀諸法不知天尊千變萬化能大自在能轉他人凡夫之身不經久時而成法身天上地下萬道獨尊神力無等不可思議
子／宗教／道藏輯要／房集／四　靈寶天尊所說經一／洞玄靈寶八仙王教誡經(P.21-1)..[清光緒丙午年(1906)成都二仙庵重刊本]
洞玄靈寶八仙王教誡經
道言左右中真結形之始分於元始无上大道應化之氣孕靈瓊胎九萬大劫幽閑寥寂九萬劫後法當應世結形理炁出於瓊胎出胎之時九天雷震九地開裂舉歩之初登天寶花身出金光猶如初日二晨俠照晶彩曜眸背有斗星心前日象綠髮駢齒紫氣連霄所在之處七素之雲晨夕蔭蓋隱龍圓蓮以為牀座天燈天燭照明雲路天樂天梵萬音齊鼓龍鳳撫節謠歌太平邕邕和雅晃矅耳目甘泉甘井飲之愈疾形如金玉无有衰老无為和化經九萬劫爾時三真化作嬰童託附真母已漸長大隨世成立
无上大道元始天尊授此三真號曰至孝真王治化中國傍攝四夷有生之類咸來受事教其慈孝敬天順地守一寶形憐愍萬物一千三百年後又更改新所謂淘汰滓穢水火冶鍊是時三真孝王一治日中二治月中三治斗中上持三辰晶曜幽夜玄治三氣冥適空有應變倐忽不待呼召如形出影不由憶想雖處上界道適下土无上无下无邊无際隨方設教拔諸異類與其同好心无疑悞孝心高遠神力无比回天轉地制御陰陽賖促運度驅役千靈感動祥瑞无翼而飛瞬息九萬屈伸之頃已周萬天皆由至孝慈順二親隣愍一切種植之類孝道慈悲好生惡殺食肉飲酒非孝道也男女穢慢非孝道也胎產尸敗
非孝道也毀傷流血非孝道也偷劫竊盜非孝道也好習不善講論惡事非孝道也樂處穢賤內外流汙心形疎懶不修生道信心不篤輕浮頗好隨事放逐守一不慧心氣離散生老病死種種煩惱死入地獄窮劫受苦永无出期原乎因緣失吾孝道得種種苦下世男女修吾孝道與道同德旣同德已與道同光旣同光已與道同真旣同真已與道同身旣同身已與道同神旣同神已與道同變旣同變已與道同壽旣同壽已與道同有旣同有已與道同无旣同无已无處不无无處不有亦旡處不有无處不无寂寥虛豁无處不有隨心應變或為帝王或為忠臣或為賢人或為孝子或為道士或為國師或棲寒林清齋苦
行誦經念道建功立德或為良將不戰而勝或積穀帛濟惠饑寒或作明師決諸疾疫種種利益一切有生或下燈燭照明積夜或促萬劫以為一劫或延一劫以為百劫或一毫端而昇大地或一毛孔盛九大河及已四海不撓物性不覺不知或引十方世界昇一針鋒來對目前有生之類皆見三真光氣法身種種說法各得悟解奉吾孝道能入不思議處能為不思議事失吾孝道救苦不暇生死相續不可思議奉吾孝道得无畏果第一離生死怖畏得不生不死果第二離暗障怖畏得光明果晝明神光夜照天燈久則身光光无晝夜第三離饑寒怖畏得天厨天衣果第四離眾試怖畏一切魔王及諸猛獸皆來受事而
為侍衞第五離有形怖畏得入无形果入无形果者非滅生而旡形耶卽此凡身得成道身身同光氣昇入无形同於虛空故謂之得无形果高下自任聚散隨心有无在意不待身心而所為也孝治天下不勞法令孝治其身志性堅正孝治百病天為醫之孝治萬物眾毒不害孝治山川草木不枯孝營生業田蠶萬倍孝至於天風雨以時孝至於地萬類安靜神芝靈术處處呈瑞孝至禽獸龍麟鸞鳳翔集境內孝至淵澤河侯獻珠魚龍涌躍靜息波浪但孝二親元元大恩天地萬靈晨夕侍衞行道守一自然得道孝道至大與元並生治於三光照曜幽夜有生之類恃賴无窮
子／宗教／道藏輯要／房集／五　靈寶天尊所說經二／太上洞玄靈寶淨供妙經(P.48-1)..[清光緒丙午年(1906)成都二仙庵重刊本]
太上洞玄靈寶淨供妙經
爾時太極左仙公於若耶山崇高之頂最極雲峯精思靜處永息六塵內虛沖素身心不動亦不緣馳是七日中而得寂定來日午時忽聞上方鐘鼓亂鳴浮雲之際作天大樂俄頃之間天雨香花乃及大花或復小花花皆百葉縱廣圓大有如車輪大小不定色相無常或靑或黃或朱或紫或成七寶種種變異殊妙希有是諸天花非可具顯復有諸香末香珠香百和之香七寶香等如是諸香香皆衝天其氣苾芬亘滿山林爾時雲中復有五色飛雲八景輦輿神仙眷屬三萬人俱是諸仙等皆善智慧明了辯才六通成就不可思議見三輿內並有真人頂負圓
光光皆五色晃曜虛空首𠜍寶冠衣皆雲錦金鏤莊嚴珠皆明月用為纓絡三十二相八十種好顯照淨明各乘輦輿而住於前第一寶輿真人自稱名曰我鬱羅翹第二玉輿真人自稱名曰我光妙音第三綠輿真人自稱名曰我真定光三真同聲讚言善哉善哉善男子汝於無量無邊之劫建大精進常行忍辱運慈悲心得於今日不緣他事身心不動得無我心旣無我心亦無他心旣無他心亦無别心旣無別心得平等心善男子汝於此山得無是心成就道果不可思議我等今者奉
天尊言聞子功德滿於世界上應諸天令我來此與諸眷屬證明實行成就子道使諸來生得有所知使諸來生得入法城使
諸來生得無相法以是因緣故來而降是時仙公卽從座起頭面著地聽真人鬱羅翹說言已畢良久乃起作禮而言云何大真光相如是復雨香花種種變異瑞相如此不審今日是何因緣以何義故曲垂恩逮乃至如是特願大真示我令悟決了因緣當令愚瞽覺曉諸緣必竟成就無上道果爾時第一真人鬱羅翹言善哉善哉善男子汝昔所願為念云何仙公曰實緘在口未敢便言大真曰我今來者成就子願欲使將來興大法橋作大舟檝開大因緣弘大功德以是義故而降此也仙公復起作禮而重白言真人大師悟我愚蒙欲有所問未敢諮請唯願大真採我鄙言真人曰大善大善隨汝所問仙公曰我已今七
月七日於一念中觀見十方是諸地獄幽魂餓鬼吞火食炭履陟刀山頭手異處或身入鑊湯五體爛壞無復鬼形諸苦諸痛不可思議法界中苦實不能加而我一念見如是苦不覺身體百節毛孔並皆流血有如支解是昔所念具如今言不審大真作何功德能救如是一切幽魂得無煩惱具諸飽滿而得解脫爾時真人得斯語已彈指歎言善哉善哉善男子作如是言實不可思議吾今吿子諦而聽之當為汝說是大真人卽吿言曰唯三元吉日五臘節者總名八日能於玄壇精舍奉請道士宿宵行道及供香油作諸甘果積聚為山隨其大小或復柈合種種莊嚴上獻
天尊因此慈悲惠及十方無量無邊地獄囚徒餓鬼皆得解脫若犯重罪謗於大道及毀諸經淨戒道士是名重罪若殺父害母攻伐師主謀逆國君亦名重罪若犯此罪由得暫時應其供獻而得解脫若罪輕者因此供獻宿宵行道永得解脫俱時飽滿善男子善弘建之福使來生慈悲道士及孝子皆得餉於先人或亡父母姊妹兄弟皆得解脫飽滿無饑若不同此八日不奉餉先人者卽為不孝告諸來生勤修淨供非但鬼神而得解脫見世之人財寶增益不為七世先人之所傷害非但七世先人不能傷害一切鬼神外魔鬼賊不能傷害何以故世間凡夫或於所見求諸魔鬼祠祭先人不依八日而祠餉之番悞先人
而更得罪何以故祠餉不依八日則魂靈饑餓於饑餓中卽生傷害招引外魔合為凶害若祠餉得所依於八日則先亡歡悅不為禍害一切魔鬼賊等不能為害理致如是仙公又言善哉天真向所說者淸淨供獻大而可知云言八日未辯是何賜垂分别
真人言是八日者正月十五日七月十五日十月十五日是名三元之日復有正月一日是名天臘五月初五日是名地臘七月七日是名道德臘十月一日是名民𡻕臘十二月遇臘日是名王侯臘是名而言總名八日若非八日而祠餉之終不得達罪福之報具如前說善男子堅持在心吾今說者是上三天之
所科格紫書金題天地常儀不可思議可不尊重善奉行之
子／宗教／道藏輯要／房集／五　靈寶天尊所說經二／太上靈寶洪福滅罪像名經(P.55-1)..[清光緒丙午年(1906)成都二仙庵重刊本]
至心發願
願弟子等承此懺悔所修功德願生生世世不行三惡趣常修
十善因果報具莊嚴福德皆圓滿千殃從此捨萬慶自斯臻妙慧資身心聖功增壽算先亡九祖咸沐道恩洗志靈津遊神道岸逍遙真境散誕無為一切有緣離苦解脫發願已歸命禮
信禮靑華延壽天尊
信禮善說妙法天尊
信禮玄通靜行天尊
信禮明照道空天尊
信禮浮空真品天尊
信禮慈威拔苦天尊
信禮元始丹天天尊
信禮道光妙運天尊
信禮萬光道元天尊
信禮開慧寶生天尊
信禮徧悟真經天尊
信禮五老大元天尊
信禮救生護命天尊
信禮高勝天人天尊
信禮上仙真元天尊
信禮雲宮空淨天尊
信禮高運遷化天尊
信禮廣運大智天尊
信禮丹老道元天尊
信禮道要運明天尊
信禮妙光十號天尊
信禮玄都三元天尊
信禮空境混成天尊
信禮真品玄虛天尊
信禮長樂萬變天尊
信禮聖真玉房天尊
信禮真意重悟天尊
信禮皇上保明天尊
信禮開行度命天尊
信禮虛無觀空天尊
信禮真道度明天尊
信禮徧照玄會天尊
信禮光相玄通天尊
信禮珠相妙光天尊
信禮天真嘉慶天尊
信禮光映真人天尊
信禮延康上品天尊
信禮降魔三天天尊
信禮救生真境天尊
信禮黃層運空天尊
信禮聖王度人天尊
信禮素老天皇天尊
信禮靈真隱光天尊
信禮大千神化天尊
信禮丹老地皇天尊
信禮靜空日馭天尊
信禮妙光光映天尊
信禮鳳文仙素天尊
信禮益算法王天尊
信禮法輪無為天尊
信禮金靈湛一天尊
信禮鳳臺上洞天尊
信禮玄會奉修天尊
信禮混元長生天尊
信禮玄風廣扇天尊
信禮靜定太平天尊
信禮一乘高上天尊
信禮至運明慈天尊
信禮玄元真一天尊
信禮啟悟道心天尊
信禮神通自在天尊
信禮常燭長夜天尊
信禮諸天玄號老子天尊
信禮太玄老子總謂天尊
信禮老子八明天尊
信禮玄御老子流霞天尊
信禮太丹老子三真天尊
信禮黃庭老子太一天尊
信禮北帝老子太皇天尊
信禮天威老子浩氣天尊
信禮紫極老子迴真天尊
信禮龜山老子五氣天尊
信禮圓行老子保練天尊
信禮道通老子侍德天尊
信禮千通老子迴道天尊
信禮四座老子隨生天尊
信禮曇慶老子雲光天尊
信禮遊言老子上景天尊
信禮寶量老子元老天尊
信禮太微老子三度天尊
信禮九極老子百唱天尊
信禮太皇老子慶生天尊
信禮紫陽老子養神天尊
信禮定相老子飛行天尊
信禮高業老子觀天天尊
信禮飛黃老子九光天尊
信禮大法老子玄極天尊
信禮元孫老子素黃天尊
信禮迴元老子三度天尊
信禮六合老子八辰天尊
信禮紫度老子流嬰天尊
信禮與相老子真氣天尊
信禮觀化老子至容天尊
信禮百仙老子延真天尊
信禮劫仞老子五氣天尊
信禮九變老子淸淨天尊
次禮三十六部尊經甚深法藏
信禮雲龜西室王屋南山寶祕真文甚深法□
信禮凝空雲篆八角垂芒寶祕真文甚深法藏
信禮香林紫筆玉簡金書寶祕真文甚深法藏
信禮鳳文紫蘊七寶臺中寶祕真文甚深法藏
信禮太淸仙境人鳥山中寶祕真文甚深法藏
信禮玉淸聖境玄都山中寶祕真文甚深法藏
信禮三天祕策五老玉篇寶祕真文甚深法藏
信禮皇人玉訣玄老金書寶祕真文甚深法藏
信禮太玄真一九光瓊章寶祕真文甚深法藏
信禮正一盟威神符寶錄寶祕真文甚深法藏
信禮長生祕訣召制靈圖寶祕真文甚深法藏
信禮寂境開化九色雲羅寶祕真文甚深法藏
次禮十方一切得道諸仙聖眾
信禮蓬萊山上黃褐玄巾子明真人玄中法師
信禮天臺山上頂負圓光監度三真玄中法師
信禮人天教主得道真人玄中法師
信禮正一真人三天法師道陵真人玄中法師
信禮孚佑上帝三教宗師純陽真人玄中法師
信禮妙樂國土七寶臺中善緣真人玄中法師
信禮弟子侍經真人普得妙行真人玄中法師
信禮傳經演教拔度羣迷太極真人玄中法師
信禮高上老子河上真人文儒先生玄中法師
信禮過見未來常住世間救度苦厄玄中法師
信禮塵沙得道隨世應緣饒益眾生玄中法師
信禮成就十方恆沙眾生解悟真性玄中法師
如是盡虛空徧法界一切三寶皈命懺悔
弟子等自從無量劫來至於今日或前生今世不識因緣觸事乖違所行顛倒混同塵俗無平等心旣於凡倫有邪僻行疎薄門族親眄他人假繼身名詐稱豪傑淫行色慾非分慳貪嚇掠愚蒙侵奪善政輕欺老病抑壓孤𢝼或自處於家日夜凌辱驅
役僕妾枉加鞭笞乘馬駕牛不料饑困心懷惡想口出狂言觸突神祇訶風罵雨無故咒詛橫造人愆此世來生受諸殃累如此之罪無量無邊今日至誠悉皆懺悔
弟子等稟受障惱舉止成愆或醉酒昏酗凌突尊卑妖言荒語詐妄無度求人過惡諂曲生情違負二恩常行欺冒或安經置像闕絕香火以不淨手披讀靈文將觸穢體而臨法席掇齋不能行施受供而無愧心取債負約不還放錢倍生子利如此等罪無量無邊今日至誠悉皆懺悔
弟子等存歿二緣身是凡夫無明障蔽不識慈忍性好損傷或邪祀鬼神諂延賓侶及有男婚女禮社節𡻕時廣致庖厨恣情
烹宰血肉充羞之味脂膏可繼永夜明燈殃對無窮難可計測𡨚家債主冥密道中逮訟無休牽引生死所以魂囚九夜魄繫三塗洗雪無門求哀無路謹當設齋造像披露誠心所獲功德善緣迴奉前𡨚宿債願承福力託蔭人天永捨惡緣不相執對重於四生六趣廣施慈恩若見臨危迫難諸惡苦惱方便救解令得解脫然後為說微妙正法開度因緣使覩形見影聞名聽聲恐怖悉除煩惱釋散得如是者畢竟安樂懺悔已歸命禮三寶
子／宗教／道藏輯要／心集／十　太上道德經註　草盧吳澄／卷三　德經上／第四十四章(P.57-1)..[清光緒丙午年(1906)成都二仙庵重刊本]
用其光復歸其明無遺身殃是謂襲常
此言育子之法水鏡能照物謂之光光之體謂之明用其照外之光囘光照內復返而歸藏於其內體之明也夫神太用則竭照見淵魚者不祥此用其光於外以遺身殃者含光以混世則無殃矣是謂能掩藏常光之用以復歸常用之體故曰襲常
子／宗教／道藏輯要／尾集／六　混元聖紀一／卷之二(P.32-1)..[清光緒丙午年(1906)成都二仙庵重刊本]
老君洞真極聖本旡常形消則為炁息則為人或於太虛之中凝為真容體大旡邊相好備足上旡所攀下旡所躡或在雲華之上身如金色萬真侍衞百靈宗奉或坐蓮花之內建七曜玲瓏之冠披九色離羅之帔項負圓光照耀天地或處寶堂金殿珠玉帷帳萬帝朝禮神兵衞軒或金容玉姿黃裳繡帔或素服玄冠乘朱鬃白馬或下治十天封掌兆民居太微勾陳紫房中為天皇大帝或春化為上景君長九千丈建七精寶華之冠衣玄黃二炁之服靑錦飛裙手執虎符坐七色之雲或夏化為老
翁戴九龍之冠衣黃紋之衣服黃羽之裙手執金板立紫雲之上或秋化為童子衣五色之衣或乘獅子或坐靑雲或冬化為蒼玄靑三色之光光明混沌更相纏繞此則返金闕之炁更受鍊飛玄通晨之精也或化身為玄天大帝
經云八十二變為真武故佑聖真君啟請有云仰啟玄天大聖者北方壬癸至靈神金闕真尊應化身旡上將軍號真武也
子／宗教／道藏輯要／箕集／五　高上玉皇本行集經卷上　諸真合注／淸微天宮神通品第一／神通品三十一章(P.75-1)..[清光緒丙午年(1906)成都二仙庵重刊本]
神通品三十一章
是身光明皆具妙號所謂大神通光大慈悲光大喜捨光大忍辱光大平等光大柔和光大自在光大利益光大如意光大智慧光大吉祥光大解脫光大歸依光大功德光大圓滿光大無礙光無能勝光
大慧真人云是玉帝身所放大光明皆具上妙稱號光號云何所謂大神通等十七大光玉帝普垂照攝妙行積證有大威神具六通力神通光嚴徧燭一切此光號第一也次則帝具大慈帝具大悲慈悲無量光妙弘明大慈悲光其二也再次則帝真喜捨喜捨無量妙光普明大喜捨光其三也帝之累劫又大忍辱忍辱無邊光明莫遏大忍辱光其四也帝之
前修行大平等平等不已光明莫禦大平等光其五也帝之往劫又大柔和柔弱安和浩劫不改普著光明不可窮盡大柔和光其六也帝德安安超然自在恢霽光明終無窮極大自在光是其七也帝仁浩浩兼濟永利利益不窮法輝普煥大利益光是其八也帝之昔身超證妙覺淸淨自然法王如來又億劫始證帝位則最上功德妙出無心神化如意如意光明永無極已大如意光是其九也帝有大智帝有大慧智慧邁種光明絕倫大智慧光為十種矣帝本至善永大吉祥以是光明徹燭無息大吉祥光乃十一矣帝夙了悟得大解脫脫落自然金光永煥大解脫光乃十二矣帝同大道妙法
自然永劫正信不生退轉十方後世悉永欽承皈神依道永明不晦大皈依光光之十三也帝普度無量曲成不遺功德最大光昭不匱大功德光光之十四也功圓道備帝德圓滿普光久麗以其成功大圓滿光光之十五也塵染夙淨妙通圓明神化無礙帝光永昭大無礙光又十六號矣神中最貴聖中最尊萬天主諸佛師浩劫法界一切無如玉帝是故光明常充諸界神化莫可度量無能勝光非大光明之十七乎如是十七大光明神妙義惟玉帝今見之神通夫豈可量哉愚按人生世間以正性為宗故仙傳實際以此為大光明種但真種悉具而保真無人故迷惑場中須作修洗功緣是以
有一種最上良因則有一等神妙光明玉帝積修無數妙行難窮不止十七良因何為十七大光明哉蓋機多難悟化繁道晦帝十七光明卽佛現丈六身而頂放大祥光也况帝光上妙一種超倫孰能追蹤妙行識十七大義乎噫是難能也亦可希也道本在己怠則晦精則明勤修無為不求速化道自得之矣
子／宗教／道藏輯要／箕集／八　高上玉皇本行集經闡微／卷上／淸微天宮神通品第一／知時放光章第三(P.6-2)..[清光緒丙午年(1906)成都二仙庵重刊本]
箋釋
正陽帝君曰皇矣　　上帝大道之樞神通無上照耀坤輿
六牕無塵六洞皆虛六根淸淨六塵難拘如中天日如出海珠光明一現萬里無殊琉璃境界亦比玻瓈十方梵剎一氣連枝神力扶天何况羣黎德光返照三境相齊何况十方國界東西或南或北十極穹廬不能收攝同體而居圓明無礙　　帝德規模知時不違心手相符浩氣包含玉體光敷默朝　上帝捧讀瓊書
何祖元君曰　　帝有真身現六通光明無礙十方同知時乃與真機應光被無非祖炁融梵剎三千金世界王居百萬玉帡幪三才萬象歸皇極個個發生雨露中
白祖仙師曰惟　　帝高居白玉京上通　　元始下蓬瀛
西天境界歸南極北海鯤鵬到　　太淸總無一物相隔礙都由　　聖力太充盈地軸天關輕舉處往來變化任遊行
文昌帝君曰稽首吾　　皇十七光光明放處燭無疆八𡒕八極歸皇極萬炁萬方總上方南北東西金色界木金水火玉龍堂六通　　聖力神明德證得琉璃到　　帝鄉
孚佑帝君曰　　帝有真身顯六通我憑至德玉光融不染一塵　　彌羅境真歸三境太微宮琉璃本相玻瓈映身世真修色象空上天下地遙相接誰云無分步玄穹
斗母天尊頌曰
聖力開天　　神光燭地　　玅境分明　　真經壽世
子／宗教／道藏輯要／箕集／八　高上玉皇本行集經闡微／卷上／淸微天宮神通品第一／光明徵實章第十八(P.42-1)..[清光緒丙午年(1906)成都二仙庵重刊本]
天尊普吿四眾云是
帝身卽道身也非常體也是無量功德之身是淸淨自然之身是神明堅固不壞真空無上法身威靈恢廓名聲周徧無幽不
開神奇堂堂難可稱焉是
帝非有為功德之所熏修而
帝昔雖下生人間多劫行化示大神通而身淸淨未嘗不在金闕分身變化應現隨方利濟羣生超昇道岸普垂教法開悟後人依按奉行登真成道以斯功德之所莊嚴是故光明常充諸天神智玅達莫可度量是身光明皆具玅號所謂大神通光大慈悲光大喜捨光大忍辱光大平等光大柔和光大自在光大利益光大如意光大智慧光大吉祥光大解脫光大歸依光大功德光大圓滿光大無礙光無能勝光
光明徵實章第十八
天師張真人曰　　元始天尊厯厯宣說　　玉帝本行神通變化靈驗之事至矣盡矣於此章乃特標明之曰是道身也非常體也再明之曰是無量功德之身是淸淨自然之身是神明堅固不壞真空無上法身為　　玉帝之體讚乎卽為一元大道之體讚也讀經者至此當知顯權歸實從流探源攝萬會一將前數章所說之種種功能種種力量種種功德三界十方之所攝受千生萬劫之所化度者其根原皆明明顯露矣蓋惟其為道身乃能有功德無量淸淨自然及神明堅固不壞真空無上之體段乃能有普徧之種種光明而或以常身疑之謂其假於熏修假於有為功德之所莊嚴可
乎　　天尊恐人不明此旨故因高虛淸明天主讚揚之後不覺觸動　　天懷再為稱揚實為品題著其體則厯敘種種法身著其用則厯敘種種光明又合體用而著之曰下生人間多劫行化而身淸淨未嘗不在　　金闕非所謂充滿法界普現羣生之前應感咸周不離菩提之座者乎有不知一元大道者當卽　　玉帝法身以觀之有不知　　玉帝法身者當卽　　元始宣說以觀之
子／宗教／道藏輯要／箕集／九　高上玉皇經懺／玉皇十七慈光燈儀(P.57-1)..[清光緒丙午年(1906)成都二仙庵重刊本]
臣聞天生神物物有定名帝運慈光光無能勝葢妙用本從於柔弱故神通莫可以度量大哉難思昭然示現達此理則寡可敵眾喻此機則弱能勝強在物在人亘古亘今奉道某欽崇聖化願被真風爰敞華壇茲揚妙範謹依科式崇建寶燈供養無能勝光玉皇大天尊聖父天尊聖母元君玉光會中真靈真
宰伏願光無能勝惠有常施早迓鼎恩沐亨衢之高步旋逢泰治弘壽域以咸躋覃及有生均膺嘉靖歸依信禮謹為宣揚
信禮無上大羅天無能勝光玉皇天尊
欽惟玉帝　　以道為心　　光無能勝　　澤有殊稱
肧腪天地　　涵蓄古今　　無聲無臭　　有本有根
今辰弟子　　思報玄恩　　燈筵敞建　　儀範昭欽
曲垂鑒映　　采錄凡忱　　三災電掃　　五福膺臻
舉至誠何以祝家國永安寍
眾誦
大哉至道　　無宗上真　　上度諸天　　下濟幽魂
上無師祖　　惟道為身　　丹臺紫府　　金闕玉京
祕此妙法　　普福含靈　　滅我萬罪　　增我遐齡
萬神朝禮　　魔王保迎　　功德昌盛　　黃籙書名
渺渺億刼　　使我長存
子／宗教／道藏輯要／斗集／一　先天斗帝敕演靈妙真經疏解／靈妙離欲品第六(P.11-1)..[清光緒丙午年(1906)成都二仙庵重刊本]
靈妙離欲品第六
紫微星君曰人身易敝真性不漓性全其真有守則見千萬累劫如是衆生各具一點此是大同分見合見維彼聖真真則克明昏濁凡夫性失其真真何以失非其本原如彼乘珠寶光透瑩沉於深淵淤泥其體不知愛惜常住汙泥若求此者拔之於淵洗濯其身卽洗卽拔真光乃露是珠不染只爭此功高明古鑑無不呈照久埋深阱塵土蒙覆不求懸照任爾塵封遇有識者起之地下濯磨其面拂拭其光光乃煥發是鑑不埋自甘塵土光則不澈誰執其咎人之真性如鑑如珠凡夫不明如在泥塗此為大欲累劫纏縛不脫不離如輪之轉輾轉相循失其本
面求超入者離欲為尊此之謂離不容一息華藏微塵有欲必爭其示之界不少寬貸能離則人不離非類仙佛慈濟離此達彼總不離此莫能望彼是真離者其真立見不疾不速功爭斷續良農去莠一日不盡再加功深盡淨乃竟不愼始勤必然終怠怠不能離勤亦非離爾欲仍熾自荒於嬉惟知綿綿其離則專不見為離離則真全此斵真關圓靈現前我法我訣先賢後賢循之者聖執之者凡杳冥虛無渾合自然
離欲為修養要緊關頭顯佑黃子云人生血氣之累天之授於庸衆尤淺授之學道者偏深斯言最合試看人每於大有得後欲念轉似較平日更濃卽可騐也此品列於精進之後
是憐愍學道之人於將成時駕一寶筏佛法曰離欲尊金經曰離欲阿羅漢與吾道同旨昔月宮天曜尊者奉
寶光幽照如來法旨云無上妙道是先從身心上討本原離欲之旨是無上玄元之妙此欲字千看萬看總要從皈依心定住離者去而遠之之義要離得實在有一分便真一分能真得此字秘訣欲字方可通身退去矣離欲一義卽是澈上下真根蒂可仙可佛卽為頂上圓光並在我覺源壇垂示寶偈曰清虛一炁本圓靈悟澈浮空道運昇只向空中橫竪取一人一點卽分明正於此品大相印合且欲字要看得細所賅甚廣凡一切常態世情及愛慕因緣稍有動心卽謂之欲必
須一塵不染一絲不挂方離得淨盡而三界可超人生一點圓明本來萬古常存如珠如鑑經中指示甚明前半旣詳言之矣而復點明曰人之真性如鑑如珠凡夫不明如在泥塗此為大欲累劫纏縛此不必逐字訓詁學者總宜細心體味經中又示警曰不脫不離如輪之轉輾轉相循失其本面言不離欲卽不能出輪迴生死而日染日深將失其本面矣恐人將離字看得粗因申言之曰此之謂離不容一息華藏微塵有欲必爭其示之界不少寬貸此理欲機關判別在毫𦬆之際其界稍有不清則汩淆其有守卽見之性明而不得洗濯拂拭之功是以昏濁凡夫難成聖真也華藏微塵句下爭
字界字含無上玄微之妙訣未易指破急須著眼仙佛慈濟四語言玄禪同此一乘是真離者其真立見功在於離欲效在於見真欲離得愈遠真見得愈真此三敎至詣之的旨不疾不速功爭斷續八字乃金丹妙道之正傳淺者見淺深者見深由人自証未可言詮良農六句始終一勤然不知綿綿之真功則不但怠不能離卽勤亦非離何也見以為離仍著法邊際此中微妙非箇中人不能語非過關人不能行故曰不見為離離則真全此斵真關圓靈現前噫全真真全前現現前萬古妙道大哉玄元觀經云我法我訣先賢後賢循之者聖執之者凡已分明自下注腳矣至末云杳冥虛無渾合
自然此非泛作闊落語亦非虛摹離欲景象此八字聖凡俱遣我法無執杳冥二字賅天仙之全功虛無二字乃金丹之妙鍊渾合二字實飛昇之階梯至自然則形神俱妙矣此離欲之實騐也
子／宗教／道藏輯要／斗集／續一　觀音大士蓮船經／烹煉第四章(P.10-2)..[清光緒丙午年(1906)成都二仙庵重刊本]
烹煉第四章
觀音大士曰知行並至精氣兩真有火進遞有水烹飪火溫水煖精英上升水升火降益降益升降也升也化炁化神精化氣化烹飪功成不有其炁鮮有其精降之不降升之不升火為燥火安得下沉水非真水安得上騰烹之之法首重知行窮理盡性徧體空靈觀天察地日月照臨逆取水火還返本真不離不卽若亡若存彼此交濟上下相深由此遞進水盡火凝一伏再伏三伏金成愈伏愈煉愈煉愈真愈真愈煉神光通明靈升光降上下循行靈光交替一派空清水不攝火火胡以平火不吸水水胡以薰攝之吸之浩然至尊私欲盡淨天理流行至剛至大至粹至精靈不需光光胡以神光不延靈靈胡以清需之延
之杳杳冥冥圭角盡化天機渾淪無極之極真無上真化神化氣由無以生還虛還無由陽以陰烹之煉之丹結黃庭烹之煉之元亨利貞不知修煉必動凡情一落後天便屬不經空費心力滿腹煙雲白頭皓首不得其門吾今闡發烹煉玄文勤誦勤究身體力行
子／宗教／道藏輯要／斗集／續一　觀音大士蓮船經／火候第六章(P.12-1)..[清光緒丙午年(1906)成都二仙庵重刊本]
火候第六章
觀音大士曰日為陽精離火之根炁為陽體離火之真焰烈薰爍賴木以生光明照耀恃精以成舉以煉精精化以升舉以煉氣氣化以神舉以煉神神靈以明舉以煉虛精英以清火功一到候卽隨神火也候也相需而行候通於木火生於寅其中消息火候之形機息於子至粹至精機息於午至光至明迴光光迴火氣歸根斯其候也化氣功成迴光光迴火氣益深斯其候也玉液丹行迴光光迴火氣益真斯其候也還虛功神迴光光迴火氣益精斯其候也金液丹凝火老候紫火嫩候青火候相將至德空清弗按其候太過損貞弗察其候不及難平火之為火古所罔申秘之至密藏之至深候之為候人所難明其機至
微其息至肫其火為何知覺之靈知之覺之光隨以行其候為何抽添之衡抽之添之時隨以亨不得其火功無所憑縱云烹煉安得真金不得其候時無定程縱云還返安得真誠真光之光煥彩晶瑩剛建中正挺立不羣是所謂火長此照臨愈照愈墜乾元內凝真息之息旋轉渾淪活潑動蕩一意流行是所謂候長此醺醺益靈益妙事功乃成今值末世天運沉淪欲挽狂瀾救度眾生不惜聖秘傳之紅塵有緣諸子身體力行
子／宗教／道藏輯要／斗集／三　九皇新經／卷上(P.1-1)..[清光緒丙午年(1906)成都二仙庵重刊本]
是光也卽
玉帝一十七道之寶光
光卽百寶之祥光當日玉帝三千二百劫修成一十七道之光然後有此發於外此一十七道之寶光皆是所修所鍊所斷障所本行集來故有此奇特
過此以往丹元廉貞
此位星君大矣至矣在天為北斗之中在竅為一心之靈凡人皆得此竅不閉只是難真炁入竅必須用箴箴森森源源晶晶健健健健光光光光此十字口訣方得
子／宗教／道藏輯要／虛集／一　魏伯陽祖師參同契一　雲陽道人闡幽／上篇　上／日月含符章第三(P.13-1)..[清光緒丙午年(1906)成都二仙庵重刊本]
易者象也懸象著明莫大乎日月日含五行精月受六律紀五六三十度度竟復更始窮神以知化陽往則陰來輻輳而輪轉出入更卷舒
此節言日月之交會其神化出乎自然也上章旣明坎離二
用露出日光月精兩物矣尚未悉交會之理魏公遂重舉易辭以申明之葢日月為易乃一部參同契關鍵所在此易是太易之易此象是無象之象天下莫能見莫能知者欲知無象之易只消近取諸身欲知有象之易必須仰觀俯察而得之在天成象者惟日月為最著故繫辭傳曰易者象也又曰懸象著明莫大乎日月夫日月何以獨稱大也日秉太陽火精本體光明洞達中間一點黑處卽是太陰真水陽中藏陰外白內黑故取離象月象太陰水精本體純黑無光中間一點白處卽是太陽真火陰中藏陽外黑內白故取坎象陽精為火火則有光陰精為水水唯會影故月本無光受日映處
則有光光生於日之所照魄生於日之所不照晦朔之交日月同宮月在日下日居月上月體為日所包其半邊之光全向於天半邊之黑全向於地故謂之晦月去日二十五度人間乃見微光謂之哉生明月去日九十餘度人間乃見光一半謂之上弦及至日月躔度相對月在天上日在地下對照發光半邊之黑全向天上半邊之光全向人間其光相望而圓滿徧照故謂之望望後相對漸側月距日二十五度人間始見微黑謂之哉生魄月距日九十餘度人間只見光一半謂之下弦從此其光漸斂漸微至於體伏光盡而稱晦矣可見月體本無圓缺惟受日光之所映以為圓缺究竟月有圓
缺而日無盈虛正猶世人後天之命生老病死倏忽無常只有先天一點性光圓明瑩徹萬劫長存耳周天三百六十五度四分度之一太陽日行一度一晝夜一周天故晝夜一周謂之一日行及三十度方與太陰相會太陰一日行十三度有奇行及廿九日有奇纔與太陽相會故晦朔弦望一周謂之一月日含五行精者日本太陽得火之精其中藏烏得水之精得木精以滋其炁得金精以耀其光中納己土之精以包絡終始其光明之體用方全月受六律紀者朔日一陽建子律應黃鐘至望而三陽始盈乃應仲吕陽極而陰生矣望日一陰建午律應蕤賓至晦而三陰始純乃為應鍾陰極而
陽又生矣舉六律則六吕在其中五為陽數之中兩其五為十干六為陰數之中兩其六為十二支五日為一候六候為一氣以五乘六恰成三十適合日月相交之度晦朔弦望如環無端度旣終則更始矣何謂窮神以知化陽往則陰來張子曰一故神兩故化據縣象著明之日月而論似分兩物不知太陽中一點陰魄卽是真水太陰中一點陽魂卽是真火體則日月為易用則水火互藏是為陰陽不測之神故必窮神所自來乃知化所從出葢日往則月來月往則日來往來不窮者一而未嘗不兩究竟太陽之炁卽藏月中太陰之精卽藏日中名為往來而實無往來者兩而未嘗不一也凡陰
陽對待一往一來俱謂之化神則渾然在中寂然不動無往無來矣知化便是數往者順窮神便是知來者逆日月往來終古不息若輻之輳轂輪之轉車一出一入而分晝夜一卷一舒而定晦朔四時之寒暑推遷一元之運會升降總在其中惟其神不可測所以化不可窮耳吾身日光月精互相滋化而總歸於中宮不動元神一能兼兩悉與造化同其功用
子／宗教／道藏輯要／虛集／二　魏伯陽祖師參同契二　雲陽道人闡幽／中篇　上／契坤交媾章第十九(P.15-2)..[清光緒丙午年(1906)成都二仙庵重刊本]
契坤交媾章第十九
朔旦為復陽氣始通出入無疾立表微剛黃鐘建子兆乃滋彰播施柔暖黎蒸得常臨爐施條開路生光光曜漸進日以益長丑之大吕結正低昂仰以成泰剛柔並隆陰陽交接小往大來輻輳于寅進而趨時漸厯大壯俠列卯門榆莢墮落還歸本根刑德相負晝夜始分夬陰以退陽升而前洗濯羽翮振索宿塵乾健盛明廣被四隣陽終于巳中而相干姤始紀序履霜最先井底寒泉午為蕤賓賓伏于陰陰為主人遯世去位收歛其精懷德俟時棲遲昧冥否塞不通萌者不生陰伸陽屈毀傷姓名
觀其權量察仲秋情任畜微稚老枯復榮薺麥萌蘗因冒以生剝爛肢體消滅其形化炁旣竭亡失至神道窮則反歸乎坤元恒順地理承天布宣元幽遠眇隔閡相連應度育種陰陽之元寥廓恍惚莫知其端先迷失軌後為主君無平不陂道之自然變易更盛消息相因終坤始復如循連環帝王乘御千載常存
此章言乾坤交而結丹應一嵗之六陽六陰乃大周天之火候也
臨爐施條開路生光光耀漸進日以益長丑之大吕結正低昂
此言二陽之進而為臨也進到二陽爐中火炁漸漸條暢從此開通道路生發光明光耀漸漸向進而日晷益以長矣維
時斗柄建丑律應大吕先低後昂亦進火之象
子／宗教／道藏輯要／虛集／二　魏伯陽祖師參同契二　雲陽道人闡幽／中篇　中／性命歸元章第二十(P.23-1)..[清光緒丙午年(1906)成都二仙庵重刊本]
將欲養性延命卻期審思後末當慮其先人所稟軀體本一無元精雲布因炁託初陰陽為度魂魄所居
此節言養性之功當徹究性命根源也何謂性一靈廓徹圓同太虛卽資始之乾元也何謂命一炁絪縕主持萬化卽資生之坤元也此是先天性命在父母未生以前原是渾成一物本無污染不假修證一落有生以後太極中分性成命立兩者便當兼修然性本無去無來命卻有修有短若接命不
住則一靈倐然長往矣修道之士要做養性工夫必須從命宗下手故曰將欲養性延命卻期何謂却期凡人之命各有定期其來不能卻其去亦不能卻惟大修行人主張由我不受造化陶冶命旣立住真性在其中矣人若不知本來真性末從何歸了性是末後大事不知欲要反終先當原始必須反覆窮究思我這點真性未生以前從何而來旣生以後憑何而立便知了命之不可緩矣故曰審思後末當慮其先最後受胎之時不過秉父精母血包羅凝聚結成幻軀此乃有形之體非真體也我之真體本同太虛光光淨淨本來原無一物故曰人所稟軀體本一無及至十月胎圓太虛中一點
元精如雲行雨施倐然依附直入中宮神室作我主人于是劈開祖竅㘞地一聲天命之性遂分為一陰一陽矣蓋後天造化之氣若非先天元精則無主而不能靈先天元精若非後天造化之氣則無所依而不能立可見性命兩者本不相離故曰元精雲布因氣託初後天之造化旣分一陰一陽陽之神為魂魂主輕淸屬東方木液陰之神為魄魄主重滯屬西方金精兩者分居坎離匡廓之內故曰陰陽為度魂魄所居蓋命之在人旣屬後天造化便夾帶情識在內只因本來真性攙入無始以來業根生滅與不生滅和合而成八識識之幽微者為想想之流浪者為情情生智隔想變體殊顛倒
真性枉入輪迴矣所以學人欲了性者當先了命
子／宗教／道藏輯要／虛集／三　魏伯陽祖師參同契　上陽子注／中卷／晦朔合符章第十八(P.46-2)..[清光緒丙午年(1906)成都二仙庵重刊本]
晦朔合符章第十八
晦朔之間合符行中混沌鴻濛牝牡相從滋液潤澤施化流通天地神明不可度量利用安身隱形而藏始於東北箕斗之鄉旋而右轉嘔輪吐萌潛潭見象發散金光昴畢之上震出為徵陽炁造端初九潛龍陽以三立陰以八通三日震動八日兌行九二見龍和平有明三五德就乾體乃成九三夕惕虧折神符盛衰漸革終還其初巽繼其統固濟操持九四或躍進退道危
艮主進止不得逾時二十三日典守弦期九五飛龍天位加喜六五坤承結括終始韞養眾子世為類母上九亢龍戰德於野用九翩翩為道規矩陽數已訖訖則復起推情合性轉而相與循環璇璣升降上下周流六爻難可察覩故無常位為易宗祖
此章象一月之晦朔弦望以比煉丹之行爻合符蓋一年十二度晦朔弦望天上太陰有十二度與太陽合璧人間少陰有十二度以隱形看經此陰陽之正也惟少陰也溟涬杳冥不可度量聖人測之優游太極方擬合符始可行中故號先天天上之太陰每會太陽日月合符月在日之下日在月之上月受正日之精光其光向天非人可見亦猶男女交合男
在上女在下女為男覆而不可見當此晦朔月在日之下輝光未分比人間之少陰也太極混沌之時先天鴻濛之內經罷符至初三庚方微陽將生陽牡陰牝相從配合其中滋液潤澤自然施化流通天地神明不可度量也夫大道者非聖賢之資則不能運行翼曰與天地合其德與日月合其明四時合其序鬼神合其吉凶　　金丹之神妙雖天地不能測度雖神明不能猜量何哉金丹乃先天之炁聖人善與天地合德逆施造化以生此炁也聖人能與日月合明顛倒用功以行此炁也聖人巧與四時合序以用此炁而寒暑不相拘聖人潛與鬼神合吉凶以成此炁而鬼神見情狀故天地神
明且不可度量惟聖人為能也利用安身隱形而藏此何謂也坤道也坤之為用坤宮有土土制坎水善利萬物而不爭者水之用也聖人能逆用之乃得水之利易之用六利用永貞者坤之德也始於東北箕斗之鄉何謂也每朔月與日會必於箕斗之鄉箕斗為艮艮之為卦陰侵陽也號曰鬼路月每至此而失其明故曰喪朋有若世人順行五行生老病死寒暑代謝也旋而右轉者天道左運日月星辰悉皆右轉月至此鄉必晦而會如璧如圭一日二日旋而右至於庚方精光纔吐魄乃生焉畢月昴日月借日光光吐於下如乾陽初生坤之下為震象初三之夕一陽二陰乾之長男得時行道
故三日震動也初八上弦一陰二陽坤之少女兌受丁火代坤行道以主其事陰陽和平神明乃生故曰八日兌行也三五為望月全陽輝故曰三五德就乾體乃成如上爻符比丹鼎中已得金水太陰映日而生精魄人身象月而生金丹鼎中有丹夕惕若厲滿則愼溢盛則恐衰惟聖人為能愼終如始巽繼其統固濟操持徐運陰符包陽炁艮主進止符滿下弦漸結漸凝天位加喜抽添鉛汞鉛盡汞乾六五坤承結括終始鉛汞俱化金丹已成雖以一月喻其行持功要十月方擬成形功滿則三年功高則一紀在人積行何如耳若夫大聖人再造陰陽推情合性轉而相與別立丹爐復造九鼎
大丹亦如璇璣復建於子比十二爻周於一月晦而至朔朔則届爽初陽再動於復卦矣故云故無常位為易之宗祖也
子／宗教／道藏輯要／虛集／三　魏伯陽祖師參同契　上陽子注／中卷／爻變功用章第十九(P.49-1)..[清光緒丙午年(1906)成都二仙庵重刊本]
爻變功用章第十九
朔旦為復陽炁始通出入無疾立表微剛黃鍾建子兆乃滋彰播施柔暖黎蒸得常臨爐施條開路正光光耀漸進日以益長丑之大呂結正低昂仰以成泰剛柔並隆陰陽交接小往大來輻輳於寅運而趨時漸厯大壯俠列卯門榆莢墮落還歸本根刑德相負晝夜始分夬陰以退陽升而前洗濯羽翮振索宿塵乾健盛明廣被四隣陽終於巳中而相干姤始紀序履霜最先井底寒泉午為蕤賓賓伏於陰陰為主人遯世去位收歛其精
懷德俟時棲遲昧冥否塞不通萌者不生陰伸陽屈沒陽姓名觀其權量察仲秋情任畜微稚老枯復榮薺麥芽孽因冐以生剝爛肢體消減其形化炁旣竭亡失至神道窮則返歸乎坤元恆順地理承天布宣元幽遠渺隔閡相連應度育種陰陽之元寥廓恍惚莫知其端先迷失軌後為主君無平不陂道之自然變易更盛消息相因終坤復始如循連環帝王承御千載常存
上章言一月晦朔弦望採煉成丹之象此章比一年十二月功行之象其初得丹比為復卦復者一陽伏五陰也聖賢攸行此道則超凡入聖邪人若行此道則失命而喪身文王故曰朋來無咎返覆其道七日來復利有攸往朋來者有朋自
遠方來也無咎者有益而無損也返覆其道者用易之道也顛倒而行也七日來復者月隱其光七日再吐亦猶人　經動七日而陽初生利有攸往者善進而無失東京賦云日月會於龍𧲖者𧲖音闘尾星也謂陽將復孔子曰復其見天地之心乎世人不知天地之心老子號此心為元牝之門雲房指此心為生門死戶易曰雷在地中復先王至日閉關商旅不行后不省方雷乃剛陽地乃柔陰以剛陽在柔陰之中復彼先天之炁先王至此日行此道則閉關而不省方得專心而致志商旅者雜泛也不行者當絕其雜泛之事專行其道故象傳曰不遠之復以修身也又曰中行獨復以從道也朔旦為復
陽炁始通者聖人之心一也復者先伏而後能復也陽之始炁出入相通且無疾害立表微剛者乾動而直也黃鍾之律陽月建子兆者眾庶也始也庶物生此陽炁昔始滋彰播施柔暖黎蒸得常者黎蒸之眾得復柔暖一陽之炁皆能復其常道也上陽子曰作丹之妙其要在此切毋輕忽也學道已得師訣須曉三關三候何也預營壇墠先採藥物旣得藥物出入相通行煉己功柔暖播施微溫直透此為初關第一候也臨御丹爐施條接意闢開道路不僭不狂分彩和光愈低愈下大呂應丑日景漸長是為中關第二候也大簇律臨仰以成泰泰之為卦地上於天陰若居上水能潤下陽居於下
火臨照上故咸之翼曰柔上而剛下二炁感應以相與止而說男下女上是以亨利貞夫五行顛倒天地成寶柔施於前饒他為主剛施於後我反為賓牡初小往牝乃大來金炁相須陽全乾體此云剛柔並隆陰陽交接是為下關第三候也漸厯大壯凝結還丹俠列卯門榆莢歸根刑德相負晝夜始分言丹之兆落在黃庭以防以養宜愼宜專夬之為卦陰以決别陽炁旣囘金丹懷孕乾健盛明金炁已純陽終於巳運行陰符姤承乍包陽無走逸陽復得陰陰為主人坤之為化初六履霜井底寒泉陰炁下來六月為之歛精俟時否届七月陰陽不通陰伸陽屈陽炁內明八月觀象量察秋情任畜
微稚若麥之蘖老枯復榮若薺之芽化炁旣竭剝消其形道窮則返歸乎坤元一來一往恆順承天此書譔作深有法度或序冐頭或括結尾無冐頭者結尾括之無結尾者冐頭總之卽如此章是無冐頭而以結尾括之其首句曰朔旦為復復而臨臨而泰泰而大壯壯而夬夬而乾乾而姤姤而遯遯而否否而觀觀而剝剝而坤尾卻結曰元幽遠渺隔閡相連只此兩語最為簡易元幽遠渺者陰陽二物至元極幽不可摸捉至遠極渺不可思議而其造化功倍天地隔閡相連者二物間隔動幾萬里若得黃婆以媒合之則雖至遠而至近也是以兩物應度而育種為陰陽之元聖人用之而行其道
寥廓恍惚而不足捉摸者未容度量聖人推之以逆其用也先迷失軌後為主君者柔順利貞君子攸行先迷失道後順得常此十翼之辭也仙翁引而詳之中言陰為主人末曰後為主君皆坤之利地之道也無平不陂道之自然水之至平瀦為淵陂畔岸不流陂若盈科則水自汛以水喻道自然之理變易更盛猶復至乾消息相因如姤至坤故云終坤復始如循連環也帝王承御千載常存者若帝王能承御乾坤逆順之道則千載之壽亦未為多若功崇行著白日升天亦分內事昔黃帝一世為民修世間福再世乃得為臣復修出世功德三世乃得為君遂捐天下離棄萬幾尋山水幽絕處得
鼎湖之君山煉此九還大丹丹成之後白日乘龍而上升也按君山卽洞庭湖湖中有山因黃帝煉丹故號曰君山也
子／宗教／道藏輯要／虛集／四　魏伯陽祖師參同契　抱一子解／中篇(P.26-1)..[清光緒丙午年(1906)成都二仙庵重刊本]
臨爐施條開路正光光曜漸進日以益長丑之大吕結正低昂
丑時進二陽火候也至是則光曜漸進開玄路正光明也陽自下生當就下結其時用功正低待過此一爻漸以放仰以隨化機故曰結正低昂
子／宗教／道藏輯要／虛集／六　淮南鴻烈解一／俶真訓上(P.18-2)..[清光緒丙午年(1906)成都二仙庵重刊本]
俶真訓上俶始也真實說道之實始於無有化育於有故曰俶真因以題篇
有始者天地開闢之始也有未始有有始者言萬物萌兆未始有始者始成形也有未始有夫未始有有始者言天地合氣寂寞蕭條未始有也夫未始有始彷彿也有有者言萬物始有形兆也有無者言天地浩大言無可名也有未始有有無者有未始有夫未始有有無者所謂有始者繁憤未發萌兆牙蘖未有形埒垠堮無旡𧏦𧏦將欲生興而未成物類繁憤眾積之貌發憤也有未始有有始者
天氣始下地氣始上陰陽錯合相與優游競暢於宇宙之間被德含和繽紛蘢蓯欲與物接而未成兆眹競逐也暢達也和氣也繽紛雜粈也蘢蓯聚會也兆形怪也有未始有夫未始有有始者天含和而未降地懷氣而未揚虛無寂寞蕭條霄雿無有仿佛氣遂而大通冥冥者也霄讀紺綃之綃雿翟氏之翟也有有者言萬物摻落根莖枝葉靑葱苓蘢雚蔰炫煌蠉飛蝡動蚑行噲息可切循把握而有數量摻讀參星之參雚蔰炫煌采色貌也蚑讀車蚑轍之蚑噲讀不說懌外之噲切摩也循順也雚讀曰唯也蔰讀曰扈有無者視之不見其形聽之不聞其聲捫之不可得也望之不可極也儲與扈治儲與扈治褒大意也浩浩瀚瀚不可隱儀揆度而通光耀者浩浩瀚瀚廣大貌也光耀無形有未始有有無者包裹天地陶冶萬物大通混冥深閎廣大
不可為外析豪剖芒不可為內無環堵之宇而生有無之根混真大冥之中謂道也有未始有夫未始有有無者天地未剖陰陽未判剖判混分四時未分萬物未生汪然平靜寂然淸澄莫見其形汪讀傳尸諸周氏之注同若光耀之間於無有退而自失也自失沒不見也曰予能有無而未能無無也能有無為也未能本性自無為也故曰未能無也及其為無無至妙何從及此哉夫大塊載我以形勞我以生大塊天地之間也逸我以老休我以死莊子曰生乃徑役死乃休息也故曰休我以死善我生者乃所以善吾死也善吾生之樂乃欲善吾死之樂也明死變化有知欲勸人同死生也夫藏舟於壑藏山於澤人謂之固矣雖然夜半有力者負而趨趨走寐者不知猶有所遁夜半有力者負舟與山走故寢者不知也若藏天下於天下則無所遁其形矣大丈夫以天下為室以藏萬物
物豈可謂無大揚攉乎揚攉無慮大數名也攉讀鎬京之鎬一範人之形而猶喜範猶遇也遭也說範法也言物一法効人形尚由善也若人者千變萬化而未始有極也言死生變化而夢故曰未始有極也弊而復新其為樂也可勝計耶譬若夢為鳥而飛於天夢為魚而沒於淵方其夢也不知其夢也覺而後知其夢也今將有大覺然後知今此之為大夢也始吾未生之時焉知生之樂也今吾未死又焉知死之不樂也昔公牛哀轉病也七日化為虎轉病易病也江淮之間公牛氏有易病化為虎若中國有狂疾者發作有時也其為虎者便還食人食人者因作真虎不食人者更復化為人公牛氏韓人淮南之人因牛食芻謂之芻豢有驗於此其兄掩戶而入覘之則虎搏而殺之殺其兄掩讀曰奄也覘視也是故文章成獸爪牙移易移易人爪牙為虎爪牙也志與心變神與形化志心皆變神形皆化方其為虎也
不知其嘗為人也方其為人不知其且為虎也二者代謝舛馳各樂其成形代更也謝敘也舛牙也形謂成虎形人舛讀舛賣之舛也狡猾鈍惛是非無端孰知其所萌萌生也夫水嚮冬則凝而為氷氷迎春則泮而為水氷水移易於前後若周員而趨孰暇知其所苦樂乎泮釋也趨歸也是故形傷於寒暑燥濕之虐者形苑而神壯苑枯病也壯傷也苑讀南陽苑神傷乎喜怒思慮之患者神盡而形有餘故罷馬之死也剝之若槁罷老氣力竭盡故若槁也狡狗之死也割之猶濡狡少也濡濡濕氣力未盡是故傷死者其鬼嬈嬈煩嬈善行病祟人時旣者其神漠旣盡也時旣當老者則神寂漠漠定也是皆不得形神俱沒也道家養形養神皆以壽終形神俱沒不俱漠而已也老子曰以道涖天下其鬼不神此謂俱沒也夫聖人用心杖性依神相扶而得終始是故其寐不夢其覺
不憂精神無所思慮故不夢志存仁義患不得至故不憂也古之人有處混冥之中神氣不蕩於外萬物恬漠以愉靜攙搶衡杓之氣莫不彌靡攙搶彗孛也杓北斗柄第七星而不能為害當此之時萬民猖狂不知東西含哺而游鼓腹而熙鼓擊也熙戲也交被天和食於地德交俱也和氣也地德五穀不以曲故是非相尤茫茫沈沈是謂大治曲故曲巧也尤過也茫茫沈沈盛貌也茫讀王莽也沈讀水出沈沈沈白之沈於是在上位者左右而使之毋淫其性鎮撫而有之毋遷其德是故仁義不布而萬物蕃植古者抱盛德上質樸不待仁義而萬物蕃俎也賞罰不施而天下賓服服其德也其道可以大美興而難以算計舉也言天生萬物但可以大美興而育之難以算計具也是故日計之不足而嵗計之有餘以限計之故有餘也譬若梅矣百梅足以為百人酸一梅不足為百人酸也夫魚相忘於江湖人相忘
於道術言各得其志故相忘也古之真人立於天地之本中至優游抱德煬和而萬物雜累焉煬炙也抱其志德而炙於和氣故萬物雜累言成熟也煬讀供養之養也孰肯解構人間之事以物煩其性命乎解構猶合會也煩辱也夫道有經紀條貫得一之道連千枝萬葉一者道本得其根本故能連理千枝萬葉以少正多也是故貴有以行令賤有以忘卑貧有以樂業困有以處危夫大寒至霜雪降然後知松柏之茂也據難履危利害陳於前陳列也然後知聖人之不失道也是故能戴大員者履大方言能戴天履地之道鏡太淸者視大明立太平者處大堂太平天下之平也大堂明堂所以告朔行令也能游冥冥者與日月同光光明也諭德道者能與日月明也是故以道為竿以德為綸禮樂為鉤仁義為餌投之於江浮之於海萬物紛紛孰非其有夫
梜依於跂躍之術跂躍猶齟齬不正之道也提挈人間之際撢掞挺挏世之風俗撢引掞利也挺挏猶上下也以求利便也以摸蘇牽連物之微妙摸蘇猶摸索微妙猶細小猶得肆其志充其欲何況懷瓌瑋之道忘肝膽遺耳目獨浮游無方之外不與物相弊摋弊摋猶雜揉也弊讀跋涉之跋也摋讀楚人言殺也中徙倚無形之域而和以天地者乎若然者偃其聰明而抱其太素素樸性也以利害為塵垢塵垢諭輕也以死生為晝夜是故目觀玉輅琬象之狀耳聽白雪淸角之聲不能以亂其神玉輅王者所乘有琬琰象牙之飾白雪師矌所奏大一五絃之琴樂曲神物為下降者淸角商聲也登千仞之谿臨蝯眩之岸不足以滑其和蝯臨其岸而目眩言滑滑亂和適也譬若鍾山之玉炊以爐炭三日三夜而色澤不變則至德天地之精也鍾山崑崙也是故生不足以使之利
何足以動之死不足以禁之害何足以恐之明於死生之分達於利害之變雖以天下之大易骭之一毛無所槩於志也骭自膝以下脛以上也骭讀閈收之閈也夫貴賤之於身也猶條風之時麗也條風鳴條言其迅也麗過也毀譽之於己猶蚉之一過也夫秉皓白而不黑行純粹而不處玄冥而不闇休於天鈞而不偽偽敗也天鈞北極之地積寒之野休之輒敗唯體道能不敗也孟門終隆之山不能禁孟門山名太行之隘也終隆則終南山在扶風皆險塞也唯體道能不敗湍瀨旋淵吕梁之深不能留也湍瀨急流也旋淵深淵也呂梁水名也在彭城皆水險留滯也太行石澗飛狐句望之險不能難也太行在野王北上黨關也石澗深谿飛狐在代郡句望在雁門皆險隘也是故身處江海之上而神游魏闕之下魏闕王者門外闕也所以縣教象之書於象魏也巍巍高大曰魏闕言真人雖在遠方心存王也一曰心下巨闕神內守也
非得一原孰能至於此哉一原道之原也是故與至人居使家忘貧使王公簡其貴富而樂卑賤勇者衰其氣貪者消其欲坐而不教立而不議虛而往者實而歸故不言而能飲人以和諭道如川不言而能飲人以和適也是故至道無為一龍一蛇龍能化蛇能解蛻故道以為譬盈縮卷舒與時變化外從其風內守其性耳目不燿思慮不營營惑也其所居神者臺簡以游太淸臺猶持也簡大也引楯萬物羣美萌生引楯拔擢也楯讀允允恭之允也是故事其神者神去之事治也休其神者神居之不動擾道出一原通九門九門天之門也散六衢散布於六合之衢也設於無垓坫之宇設施也垓坫垠堮也垓讀人飲食大多以思下垓坫讀為管氏有反坫之坫寂漠以虛無非有為於物也物以有為於己也非有為於物者不為之也物以有為於己者物己為也是故舉事而
順於道者非道之所為也道之所施也夫天之所覆地之所載六合所包陰陽所呴雨露所濡道德所扶此皆生一父母而閱一和也父母天地閱總也和氣也道所貴也呴讀以口相吁之吁是故槐榆與橘柚合而為兄弟言道能化同異物也有苗與三危通為一家有苗國在南方彭蠡舜時不照者三危在西極山名在辰州通為一家道所化也夫目視鴻鵠之飛耳聽琴瑟之聲而心在鴈門之間一身之中神之分離剖判六合之內一舉而千萬里是故自其異者視之肝膽胡越肝膽喻近胡越喻遠自其同者視之萬物一圈也圈陬百家異說各有所出若夫墨楊申商之於治道墨墨翟也其術兼愛非樂摩頂放踵而利國者為之楊楊朱其術全性保真雖拔骭一毛而利天下弗為也申申不害也韓昭侯相著三符之命而尚刻削商者魏公孫鞅也為秦孝公制相坐之法嚴猛聞故封之為商君也因謂之商鞅猶蓋之無一橑
而輪之無一輻有之可以備數無之未有害於用也己自以為獨擅之不通之於天地之情也今夫治工之鑄器鑄讀如唾祝之祝也金踊躍於鑪中必有波溢而播棄者其中地而凝滯亦有以象於物者矣其形雖有所小周哉然未可以保於周室之九鼎也有況比於規形者乎其與道相去亦遠矣今夫萬物之疏躍枝舉百事之莖葉條梓皆本於一根而條循千萬也疏躍布散也梓讀詩頌苞有三葉同若此則有所受之矣而非所授者所受者無授也而無不受也無不受也者譬若周雲之蘢蓯遼巢彭濞而為雨周雲密雨雲也蘢蓯聚合也遼巢彭蘊積貌也榆莢之沈溺萬物而不與為濕焉不與萬物俱濕今夫善射者有儀表之度如工匠有規矩之數此皆所得以至於妙有所
得儀表規矩之巧也然而奚仲不能為逢蒙奚仲巧為車逢蒙善於射言未能相兼也造父不能為伯樂者造父善御馬事周穆王伯樂善相馬事秦穆公是曰諭於一曲而不通於萬方之際也今以涅染緇則黑於涅以藍染靑則靑於藍涅非緇也靑非藍也茲雖遇其母而無能復化已涅礬石也母本也是何則以諭其轉而益薄也何況夫未始有涅藍造化之者乎其為化也雖鏤金石書竹帛何足以舉其數鏤讀婁數之婁由此觀之物莫不生於有也有猶住也小大優游矣言饒多也夫秋毫之末淪於無間而復歸於大矣秋毫微妙故能入於無間間孔言道無形以毫末比道猶復為大也蘆符之厚通於無𡏴而復反於㪟龎厚猶薄蘆葦也符蘆之中白符言其薄柯則歸於葦故曰反於㪟龎矣符讀麫䴸之䴸也若夫無秋毫之微蘆符之厚四達無境通於無圻道貫無形秋毫蘆符已有
形故曰無秋毫之微蘆符之厚四達無境通於無圻圻垠宇也而莫之要御夭遏者其襲微重妙挺挏萬物揣丸變化道之所能天地之間何足以論之言道所化者大夫疾風㪍木而不能拔毛髮㪍亦拔也雲臺之高墮者折脊碎腦而蟁蝱適足以翺翔臺高際於雲因曰雲臺也蟁蝱微細故曰翺翔而無傷毀之患道所貴也夫與蚑蟯同乘天機蚑行蟯動諭微細也天機神馬天受形於一圈飛輕微細者猶足以脫其命又況未有類也類形象也未有形象道所尚也由此觀之無形而生有形亦明矣是故聖人託其神於靈府而歸於萬物之初視於冥冥聽於無聲冥冥之中獨見曉焉曉明也寂漠之中獨有照焉其用之也以不用其不用也而後能用之其知也乃不知其不知也而後能知之也夫天不定日月無所載載行也地不定草木無
所植植立也所立於身者不甯是非無所形形見也是故有真人然後有真知知不詐故曰真也其所持者不明庸愚詎知吾所謂知之非不知歟今夫積惠重厚累愛襲恩以聲華嘔符嫗掩萬民百姓使知之訢訢然人樂其性者仁也舉大功立顯名體君臣正上下明親疏等貴賤存危國繼絕世決挐治煩興毀宗立無後者義也閉九竅藏心志棄聰明反無識芒然仿佯於塵埃之外而消搖於無事之業含陰吐陽而萬物和同者德也是故道散而為德德溢而為仁義仁義立而道德廢矣百圍之木斬而為犧尊犧讀曰疏猶疏鏤之疏鏤之以剞𠜾雜之以靑黃剞巧工鉤刀也𠜾者規度刺畫墨邊箋也所以刻鏤之具也靑黃采色之飾也剞讀技之技𠜾讀詩蹶角之蹶也華藻鎛鮮龍蛇虎豹曲成
文章華藻華文也鎛今之金尊也鮮明好也龍蛇虎豹者刻尊彜為蟠龍伏虎之狀故曰曲成文章也然其斷在溝中壹比犧尊溝中之斷則醜美有間矣間遠也方其好醜相去遠也然而失木性鈞也鈞等是故神越者其言華越散也言不守也故華而不實德蕩者其行偽蕩逸偽不成也至精亡於中而言行觀於外此不免以身役物矣與物為役夫趨舍行偽者為精求於外也精有湫盡而行無窮極則滑心濁神而惑亂其本矣其所守者不定於外淫於世俗之風風化也所斷差跌者而內以濁其淸明是故躊躇以終而不得須臾恬澹矣是故聖人內修道術而不外飾仁義不知耳目之宣而游於精神之和若然者下揆三泉上尋九天橫廓六合揲貫萬物此聖人之游也若夫真人則動溶於至虛而游於滅亡
之野騎蜚廉而從敦圄蜚廉獸名長毛有翼㪟圄似虎而小一曰仙人名也馳於方外休乎宇內燭十日而使風雨臣雷公役夸父夸父仙人棄其策西為鄧林也妾宓妃妻織女天地之間何足以留其志是故虛無者道之舍平易者道之素素性也
子／宗教／道藏輯要／虛集／七　淮南鴻烈解二／本經訓(P.1-1)..[清光緒丙午年(1906)成都二仙庵重刊本]
重刊道藏輯要
淮南鴻烈解
許愼記上
本經訓本始也經常也天經造化出於道治亂之由得失有常故曰本經因以題篇也
太淸之始也和順以寂漠清靜也太清無為之始者謂三皇之時和順不逆天暴物也寂漠不擾民質真而素樸閑靜而不躁推而無故質性也真不變也素樸精不散也閑靜言無欲也不躁擾故常也在內而合乎道出外而調於義在內者志在心平欲故能合於道出於外者身所履行也行不越規矩故能調義義或作德也發動而成於文行快而便於物發動也動行也文文章也便利也物事也其言略而循理其行侻而順情略約要也侻簡易也侻讀射侻取不覺之侻也其心愉而不偽其事素而不飾愉和也偽虛詐也素樸也飾巧也是以不
擇時日不占卦兆擇選也卦八卦也兆契龜之兆也世所以占吉凶也不謀所始不議所終安則止激則行通體於天地同精於陰陽一和於四時一同也明照於日月與造化者相雌雄造化天地也雌雄猶和適也是以天覆以德地載以樂樂生也四時不失其敘風雨不降其虐日月淑清而揚光光明也五星循軌而不失其行五星熒惑太白鎮辰嵗星也軌道也循順也當此之時玄元至碭而運照玄天也元氣也碭大也言盛德之君恩仁廣大徧照四海也鳳麟至蓍龜兆鳳麟聖德之世至於門庭蓍四十九策兆信也善言否臧也甘露下竹實滿流黃出而朱草生滿成也流黃玉也朱草生於庭皆瑞應也機械詐偽莫藏於心莫無也逮至衰世鐫山石鐫猶鑿也求金玉也䤿金玉擿蚌蜃䤿刻金玉以為器也擿猶開也開以求珠也消銅鐵而萬物不滋不滋長也言盡物類也刳胎殺夭麒麟不游胎獸胎也夭麋子也
為類見害故不來游覆巢毀卵鳳凰不翔鳥未鷇曰卵也鑽燧取火構木為臺焚林而田竭澤而漁田獵也竭澤漏池也人械不足畜藏有餘械器用也畜積藏餘府庫實也而萬物不繁兆萌牙卵胎而不成者處之太半矣積壤而邱處糞田而種穀掘地而井飲疏川而為利疏通築城而為固拘獸以為畜則陰陽繆戾四時失敘雷霆毀折電霰降虐氣霧雪霜不霽霽止也而萬物燋夭霜雪之害不止則萬物燋夭不繁茂也菑榛穢聚埒畝菑草曰茂木聚曰榛積之於疆畝芟野菼長苗秀芟殺也菼草也苗稼也不榮而實曰秀也草木之句萌銜華戴實而死者不可勝數乃至夏屋宮駕縣聯房植夏屋大屋也縣聯聯受雀頭箸桷者一曰辟帶也房室也植戶植也橑檐榱題橑檐橑也檐屋垂也榱棟也題當也雕琢刻鏤喬枝菱阿芙蓉芰荷阿曲屋也芙蓉藕華也菱角菡萏也荷芙蕖也五采爭勝流
漫陸離流漫采色相參和陸離美好貌修掞曲校夭矯曾橈芒繁紛拏皆屋飾也其讀麥芒之芒拏讀上谷茹縣之茹以相交持公輸王爾無所錯其剞𠜾削鋸公輸巧者一曰魯班之號也王爾古之巧匠也剞巧刺畫盡頭黑邊箋也𠜾𨧱尺削兩刃句刀也剖讀枝尺之枝也𠜾讀詩蹶角之蹶削讀綃頭之綃也然猶未能贍人主之欲也是以松柏菌露夏槁松柏根茂菌露竹筦皆冬生難殺之木當是時夏槁死也刺君作事不時陰陽失序菌讀似綸露讀南陽人言道路之路江河三川絕而不流三川涇渭汧也出於岐山絕竭也故曰不流國語曰河竭而商亡也夷羊在牧夷羊土神殷之將亡見於商郊牧野之地飛蛩滿野蛩蟬蠛蠓之屬也一曰蝗也兖州謂之螣螣讀近殆緩氣言之蛩讀詩受小拱之拱天旱地坼坼燥裂也鳳凰不下句爪居牙戴角出距之獸於是鷙矣句爪鷹鸇之屬也居牙熊虎之屬也距讀拒守之拒民之專室蓬廬無所歸宿專特小室也蓬廬籧篨覆也言小有賓客歸之無所庇宿也凍餓飢寒死者相枕席也言其眾也及至分
山川谿谷使有壤界計人多少眾寡使有分數築城掘池設機械險阻以為備飾職事制服等等差也異貴賤差賢不肖經誹譽行賞罰經書也誹惡譽善賞可賞罰可罰也則兵革興而分爭生民之滅抑夭隱虐殺不辜而刑誅無罪於是生矣抑沒也言民有滅沒夭折之痛天地之合和陰陽之陶化萬物皆乘人氣者也天地合和其氣故生陰陽陶化萬物是故上下離心氣乃上蒸離者不和也君臣不和五穀不為不為五穀距日冬至四十六日天含和而未降也懷氣而未揚自立冬到冬至皆未動也陰陽儲與呼吸浸潭包裹風俗儲與猶尚羊無所生之貌也一曰褒大貌也浸潭廣衍故曰包裹風俗也斟酌萬殊旁薄眾宜旁並也薄近也眾物宜適也以相嘔咐醞釀而成育羣生咐讀符命之符醞釀猶和調也是故春肅秋榮冬雷夏霜皆賊氣之所生由此觀
之天地宇宙一人之身也以身喻也六合之內一人之制也六合四方上下也是故明於性者天地不能脅也脅恐也審於符者怪物不能惑也審明也符驗也怪物非常人所疑惑也故聖人者由近知遠而萬殊為一殊異也一同也古之人同氣於天地與一世而優游優游猶委從也當此之時無慶賀之利刑罰之感禮義廉恥不設毀譽仁鄙不立而萬民莫相侵欺暴虐猶在於混冥之中混大也大冥之中謂道也逮至衰世人眾財寡事力勞而養不足於是忿爭生是以貴仁仁鄙不齊比周朋黨設詐諝懷機械巧故之心而性失矣諝謀也性失失其純樸之性也是以貴義陰陽之情莫不有血氣之感男女羣居雜處而無別是以貴禮禮以別也性命之情淫而相脅脅廹以不得已則不和是以貴樂以樂和之
是故仁義禮樂者可以救敗而非通治之至也夫仁者所以救爭也義者所以救失也禮者所以救淫也樂者所以救憂也神明定於天下而心反其初心反其初而民性善初者始也有情也未有情欲故性善也民性善而天地陰陽從而包之則財足而人贍矣貪鄙忿爭不得生焉由此觀之則仁義不用矣道德定於天下而民純樸則目不營於色營惑耳不淫於聲坐俳而歌謠被髮而浮淫雖有毛嬙西施之色不知悅也言尚德也掉羽武象不知樂也掉羽羽舞也武象周武王樂也淫泆無別不得生焉由此觀之禮樂不用也是故德衰然後仁生行沮然後義立沮敗也和失然後聲調禮淫然後容飾是故知神明然後知道德之不足為也知道德然後知仁義之
不足行也道德本義末知仁義然後知禮樂之不足修也仁義大也禮樂小也今背其本而求其末釋其要而索之於詳未可與言至也至至德之道也天地之大可以矩表識也矩度也表影表識知也星月之行可以厯推得也厯術也推求也雷震之聲可以鼓鍾寫也寫猶放斆也風雨之變可以音律知也律知陰陽是故大可覩者可得而量也明可見者可得而蔽也蔽或作察聲可聞者可得而調也色可察者可得而別也夫至大天地弗能含也至微神明弗能領也領理也及至建律厯別五色異淸濁淸商濁宮味甘苦則樸散而為器矣立仁義修禮樂則德遷而為偽矣修設也遷移也及偽之生也飾智以驚愚設詐以巧上巧欺上也天下有能持之者有能治之者也有能持之者桀紂之民有能治之者湯武之君也
昔者蒼頡作書而天雨粟鬼夜哭蒼頡始視鳥迹之文造書有契則詐偽萌生詐偽萌生則去本趨末棄耕作之業而務錐刀之利天知其將餓故為雨粟鬼恐為書文所効故夜哭也鬼或作兔兔恐見取毫作筆害及其軀故夜哭伯益作井而龍登玄雲神棲崑崙伯益佐舜初作井鑿地而求水龍知將決川谷漉陂池恐見害故登雲而去棲其神於崑崙之山也能愈多而德愈薄矣愈益也故周鼎著倕使銜其指以明大巧之不可為也倕堯之巧工也及周鑄鼎著倕像於鼎使銜其指假令倕在見之伎巧不能復踰但當銜齧其指故曰以明巧之不可為也一說周人鑄鼎畫像鏤倕身於鼎使自銜其指以戒後世明不當大巧為也故至人之治也心與神處形與性調靜而體德動而理通隨自然之性而緣不得已之化洞然無為而天下自和澹然無欲而民自樸無機祥而民不夭不忿爭而養足兼苞海內澤及後世不知為之者誰何道無姓名自當然也故曰不知誰何也是故生無
號死無諡實不聚而名不立實財也道不名故名不立施者不德受者不讓施者不以為恩德振不足而已受者不讓之則受之不飾辭讓也德交歸焉而莫之充忍也忍不忍也故德之所總道弗能害也總一也智之所不知辯弗能解也有智謀者尚不能知但口辯者何不解也不言之辯不道之道若或通焉謂之天府或有也有能通不言之辯不道之道者入天之府藏取焉而不損損減也酌焉而不竭酌猶也竭盡也莫知其所由出是謂瑤光瑤光者資糧萬物者也瑤光謂北斗杓第七星也居中而運厯指十二辰㰅起陰陽以殺生萬物也一說瑤光和氣之見者也振困窮補不足則名生名仁名也興利除害伐亂禁暴則成功功武功也世無災害雖神無所施其德上下和輯雖賢無所立其功昔容成氏之時道路鴈行列處容成黃帝時造厯術也鴈行長幼有差也託嬰兒於巢上置餘糧於畮首虎豹可
尾虺蛇可蹍而不知其所由然虎豹擾人無害人之心故可牽尾虺蛇不螫毒故可蹍履也時人謂自當然耳故曰不知其所由然逮至堯之時十日並出焦禾稼殺草木而民無所食猰貐鑿齒九嬰大風封豨修蛇皆為民害猰讀車軋履人之軋貐讀疾除瘉之瘉也堯乃使羿誅鑿齒於疇華之野鑿齒獸名齒長三尺其狀如鑿下徹頷下而持戈盾羿善射堯使羿射殺之疇華南方澤名也殺九嬰於凶水之上九嬰水火之怪為人害北狄之地有凶水繳大風於靑邱之澤大風風伯也能壞人屋舍羿於靑邱之澤繳遮使不為害也一曰以繳繫矢射殺之青邱東方之澤名也上射十日而下殺猰貐十日並出羿射去九猰貐獸名也狀若龍首或曰似貍善走而食人在西方也斷修蛇於洞庭擒封狶於桑林修蛇大蛇也吞象三年而出其骨之類洞庭南方澤名封狶大豕也楚人謂豕為狶也桑林湯所禱旱桑山之林萬民皆喜置堯以為天子於是天下廣陝險易遠近始有道里舜之時共工振滔洪水
以薄空桑共工水官名也柏有之後振動也滔蕩也欲壅防百川滔高堙庫以害天下者薄迫也空桑地名在魯也龍門未開呂梁未發江淮通流四海溟涬民皆上邱陵赴樹木龍門河之隘也在左馮翊夏陽北禹所鑿也呂梁在彭城呂縣石生水中禹決而通之民所由得度也故曰呂梁也未發之時水道不通江淮合流四海溟涬無岸畔也舜乃使禹疏三江五湖闢伊闕導瀍澗伊闕山名也禹所開以通伊水故曰闢伊闕在雒陽西南九十里瀍澗兩水名也瀍讀裹纏之纏也平通溝陸流注東海鴻水漏九州乾萬民皆甯其性是以稱堯舜以為聖晚世之時帝有桀紂為璇室瑤臺象廊玉牀璇瑤石之似玉以飾室臺也用象牙飾廊殿以玉為牀言滛役也璇或作旋瑤或作搖言室施機關可轉旋也臺可搖動極土木之巧也紂為肉圃酒池紂積肉以為園圃積酒以為淵池今河內朝歌紂所都也城西有糟邱酒池處是也燎焚天下之財罷苦萬民之力刳諫者剔孕婦王子比干紂之諸父也數諫紂之不道紂剖其心而觀之故曰刳諫者剔孕婦
身將就草之婦也紂解剔觀其胞裹故曰剔孕婦也攘天下虐百姓於是湯乃以革車三百乘伐桀於南巢放之夏臺革車兵車也南巢今廬江巢縣是也夏臺大臺故作宮也武王甲卒三千破紂牧野殺之於宣室武王周文王之子發也在車曰士步曰卒牧野南郊地名在朝歌城外宣室殷宮名一曰宣室獄也天下甯定百姓和集是以稱湯武之賢由此觀之有賢聖之名者必遭亂世之患也今至人生亂世之中含德懷道拘無窮之智鉗口寢說遂不言而死者眾矣至人至德之人然天下莫知貴其不言也無有貴鉗口不言而死也故道可道非常道至道無名不可道故曰可道者非常道也名可名非常名真人之名不可得名也著於竹帛鏤於金石可傳於人者其粗也五帝三王殊事而同指異路而同歸五帝黃帝顓頊帝嚳帝堯帝舜三王夏禹殷湯周文王同歸同歸修仁義也晚世學者不知道之所一
體德之所總要總凡也要約也取成之迹相與危坐而說之鼓歌而舞之故博學多聞而不免於惑詩云不敢暴虎不敢馮河人知其一莫知其他此之謂也無兵搏虎曰暴虎無舟檝而渡曰馮河言小人而為政不可不敬則危猶暴虎馮河之必死人皆暴虎馮河立至害也故曰知其一而不知當畏愼小人危亡也故曰莫知其他此不免於惑此之謂也帝者體太一體法也太一天之刑神也王者法陰陽霸者則四時君者用六律秉太一者牢籠天地彈壓山川牢讀屋霤楚人謂牢為霤彈山川令出雲雨復能壓止之含吐陰陽伸曳四時伸曳猶押引和調之紀綱八極經緯六合覆露照導普氾無私普大也氾眾也無私愛憎言皆公也蠉飛蠕動莫不仰德而生陰陽者承天地之和形萬殊之體含氣化物以成埒類埒形也贏縮卷舒淪於不測贏長也縮短也卷屈也舒散也淪入也測深也入於不可測盡之深終始虛滿轉於無原
轉化歸於無窮之源水也四時者春生夏長秋收冬藏取予有節出入有時開闔張歙不失其敘歙讀曰脅敘次也喜怒剛柔不離其理理道也六律者生之與殺也賞之與罰也予之與奪也予布施也奪取收也非此無道也則四時用六律之君非用此上事其餘无他道也故謹於權衡準繩審乎輕重足以治其境內矣權衡平也準法也繩直也是故體太一者明於天地之情通於道德之倫聰明燿於日月精神通於萬物動靜調於陰陽喜怒和於四時德澤施於方外施佈延於遠方之外名聲傳於後世後世傳聞之也法陰陽者德與天地參參明明與日月並並併也精與鬼神總總合也戴圓履方抱表懷繩圓天也方地也表正也繩直也內能治身外能得人能得人之歡心發號施令天下莫不從風風化也則四時者柔而不脆剛而不鞼
鞼折也寬而不肆肆緩雖寬不緩過齊非也肅而不悖肅急也雖急不促悖優柔委從以養羣類類物類也其德含愚而容不肖無所私愛私邪也用六律者伐亂禁暴進賢而廢不肖扶撥以為正撥任也扶治也壞險以為平矯枉以為直矯正也枉曲也明於禁舍開閉之道乘時因勢以服役人心也役使也帝者體陰陽則侵為諸夏所侵陵王者法四時則削為諸夏所侵削傳曰諸侯侵犯王略也霸者節六律則辱為鄰國所侮辱君者失準繩則廢為臣所廢絀更立賢故小而行大則滔窕而不親滔窕不滿密也不為臣下所親附也大而行小則陿隘而不容行小則正陿隘而不容包臣下貴賤不失其體而天下治矣不失其體大行大小行小也天愛其精地愛其平精光明也平正也人愛其情情性也天之精日月星辰雷電風雨也地之平水火金木土也人之情思慮聰
明喜怒也故閉四關止五遁則與道淪四關耳目心口遁逸也淪入也是故神明藏於無形精神反於至真真身也則目明而不以視耳聰而不以聽心條達而不以思慮委而弗為和而弗矜矜自大也真性命之情而智故不得雜焉雜糅也精泄於目則其視明泄猶通也在於耳則其聽聰留於口則其言當當合也集於心則其慮通集止也故閉四關則身無患百節莫苑苑病也苑讀南陽之宛也莫死莫生莫虛莫盈是謂真人言守其常凡亂之所由生者皆在流遁流遁之所生者五流放也遁逸也大構駕興宮室構連也駕材木相乘駕也延樓棧道雞棲井榦延樓高樓也棧道飛閣複道相通雞棲井榦複屋熒井也刻花置其中也檦枺欂櫨以相支持木巧之飾飾巧盤紆刻儼盤盤龍也紆曲屈刻儼浮首虎頭之屬皆屋飾也儼讀儼然之儼也嬴鏤雕琢詭文回波
嬴鏤文章鏤雕畫也玉曰琢皆飾巧也詭文奇異之文也回波若水波也淌游瀷淢菱杼紾抱淌游瀷淢皆文畫擬像水勢之貌也菱芰杼采實紾戾也抱轉也皆壯采相銜持貌也淌讀平敞之敞瀷燕人強春言敕之敕淢讀郁乎文哉之郁杼讀楚言杼紾讀紾結之紾抱讀歧嶷之嶷芒繁亂澤巧偽紛挐以相摧錯此遁於木也皆采色形像文章貌挐讀人性紛挐不解之挐鑿汙池之深肆畛崖之遠肆極也崖垠也來谿谷之流飾曲岸之際積牒旋石以純修碕飾治也牒累純緣也以玉石致之水邊為修碕或作旋祐旋石切以牒累流水邊為修碕修碕曲中水所棠處也抑淢怒瀨以揚激波抑止也淢怒水也瀨急流也而抑止之故激揚之波起也曲拂邅回以像湡浯拂戾也邅回轉流也湡番隅浯蒼梧之二國多水江湖環之故多象渠池以自邅迴法而像之也湡讀愚戇之愚也益樹蓮菱以食鼈魚樹種也蓮藕實也菱芰也皆可以養魚鼈蓮讀蓮羊魚之蓮也鴻鵠鷫鷞稻梁饒餘鷫鷞雁類也一曰鳳之別類也龍舟鷁首浮吹以娛此遁於水也龍舟大舟也刻為龍文以為飾
也鷁大鳥也畫其象著船頭故曰鷁首也於舟中吹籟與竽以為樂故曰浮吹以娛高築城郭設樹險阻崇臺榭之隆設施也樹立也一說種樹木以為險阻令難攻易守也積土高丈曰臺加木曰榭也侈苑囿之大以窮要妙之望侈廣也有牆曰苑無牆曰囿所以畜禽獸也盡極要之觀望也魏闕之高上際青雲大廈曾加擬於崑崙門闕高崇巍巍然故曰魏闕也大廈大屋也曾重架材木相乘架也其高與崑崙山相像也修為牆垣甬道相連甬道飛閣椱道也甬讀踊躍之踊道讀道布之道也殘高增下積土為山殘墮也增益也接徑厯遠直道夷險接疾也徑行也道之阨者正直之夷平也終日馳騖而無蹟蹈之患此遁於土也大鍾鼎美重器鍾音之君也重器大器蓋鍾鼎也華蟲疏鏤以相繆紾書曰山龍華蟲藻火粉米繆紾相纏結也寢兕伏虎蟠龍連組兕獸名寢伏各有形也蟠龍詰屈相連文錯如織組文也焜昱錯眩照燿煇煌錯雜也眩惑也照燿煇煌焜光澤色貌也偃蹇蓼糾曲成文章雕琢之飾鍜錫
文鐃乍晦乍明雕畫也緣錯錫可刷如連珠不可棳故曰乍晦乍明也抑微滅瑕霜文沈居若簞蘧蒢言劍埋之美沒滅其瑕文鐃如霜皆沒身中故曰沈居簞竹蓆蘧蒢葦蓆取其邪文次敘劍鐃若此也纏錦經冗以數而疏劍文相句連纏如綺經冗如錦似數如疏文鐃美眩人目此遁於金也煎熬焚炙調齊和之適以窮荊吳甘酸之變荊楚言二國善酸鹹之和而窮盡之焚林而獵燒燎大木鼓橐吹埵以銷銅鐵鼓繫也橐治鑪棑橐也埵銅橐口鐵筩埵入火中吹火也故曰吹埵銷鑠靡流堅鍜無厭足曰山無峻幹林無柘梓峻幹長枝也柘桑梓茲生也燎木以為炭燔草而為灰野莽白素不得其時槁草白素上掩天光下殄地財此遁於火也殄盡也殄讀曰典也此五者一足以亡天下矣五者之中有一則足以滅亡也是故古者明堂之制下之潤溼弗能及上之霧露弗能入四方之風弗能襲明堂王者布政之堂上圓下方堂四出各有左
右房謂之个凡十二所王者月居其房吿朔朝厯頒宣其令謂之明堂其中可以敘昭穆謂之太廟其上可以望氣祥書雲物謂之靈臺其外圓似辟雍諸侯之制半天子謂之宮詩云矯矯魯侯在泮獻公也土事不文質也木工不斵樸而已斵或作琢而雕畫也金器不鏤不錯鏤設文飾也鏤讀婁之婁衣無隅差之削隅角也差邪也古者質皆全幅為衣裳無有邪角邪角削殺也冠無觚嬴之理觚嬴之理謂若馬目籠相連干也言無者冠文取平直而已也嬴讀指端嬴文之嬴也堂大足以周旋理文堂明堂所以升降揖讓修禮容故曰周旋理文理政事文書也靜潔足以饗上帝禮鬼神以示民知儉節孝經曰宗祀文王於明堂以配上帝也夫聲色五味遠國珍怪瓌異奇物足以變心易志搖蕩精神感動血氣者不可勝計也夫天地之生財也本不過五不過五行之數聖人節五行則治不荒五行金木水火土也水屬陰行火為陽行木為燠行金為寒行土為風行五氣常行故曰五行凡人之性心和欲得則樂心和不喜不怒欲得無違耳
樂斯動動斯蹈蹈斯蕩蕩斯歌歌斯舞歌舞節則禽獸跳矣人之性心有憂喪則悲悲則哀有憂艱難也喪事也亡失所離愛則悲悲則傷哀斯憤憤斯怒怒斯動動則手足不靜靜甯也擗踊哭泣哀以送之也人之性有侵犯則怒怒則血充人欲有侵犯則怒盛血氣充盈以成其勢血充則氣激氣激則發怒發怒則有所釋憾矣釋解也憾恨也故鍾鼓管簫干鏚羽旄所以飾喜也衰絰苴杖苴麻之有實者衰讀曰崔杼之崔也哭踊有節所以飾哀也為哀所容故曰飾也兵革羽旄金鼓斧鉞所以飾怒也必有其質乃為之文古者聖王在上政教平仁愛洽上下同心君臣輯睦衣食有餘家給人足父慈慈柔也子孝兄良弟順生者不怨死者不恨有道之世人得其志故生者不怨也皆終其天命故死者不恨天下和洽人得其願夫人相樂無所發貺故
聖人為之作樂以和節之夫人眾人也但中心相樂所以發其恩賜也故聖人為之作樂以節之猶通制也末世之政田漁重稅關市急征澤梁畢禁網罟無所布耒耜無所設民力竭於徭役財殫於會賦會計計人口數責其稅斂也居者無食行者無糧老者不養死者不葬贅妻鬻子以給上求猶弗能贍贅從也或作賃妻愚夫惷婦皆有流連之心悽愴之志流連猶闌漫失其職業也悽愴傷悼之貌惷讀近貯益之𦙴戇籠口言之也乃使始為之撞大鍾擊鳴鼓吹竽笙彈琴瑟失樂之本矣古者上求薄而民用給給足君施其德臣盡其忠父行其慈子竭其孝竭盡也善事父母曰孝也各致其愛而無憾恨其間無憾恨各得其願也夫三年之喪非強而致之非強行致孝子之情也情自發於中聽樂不樂食旨不甘思慕之心未能絕也三年之思思慕之心未能自絕於哀戚也晚世
風流俗敗嗜慾多禮義廢君臣相欺父子疑怨尤充𦙄思心盡亡盡喪其忠孝思慕之心也被衰戴絰戲笑其中雖致之三年失喪之本也本在哀戚古者天子一畿諸侯一同方千里為畿方百里為同各守其分不得相侵分猶界也有不行王道者暴虐萬民爭地侵壤亂政犯禁召之不至令之不行言不行上令者行讀行馬之行禁之不止誨之不變誨教也變更也乃舉兵而伐之戮其君易其黨封其墓類其社有賢者受惡君之誅則封殖其墓若武王伐紂封比干之墓是也祭社曰類以事類祭之也詩云是類是禡也卜其子孫以代之卜擇立其子孫之賢也天子不滅國諸侯不滅姓古之政也晚世務廣地侵壤并兼無已舉不義之兵伐無罪之國殺不辜之民絕先聖之後辜罪也民皆帝王之後故曰絕先聖之後大國出攻小國城守驅人之牛馬傒人之子女傒繫囚之繫讀曰離毀人之
宗廟遷人之重寶血流千里暴骸滿野以贍貪主之欲非兵之所為生也言兵為禁暴整亂設不為作亂生也故兵者所以討暴非所以為暴也言兵討人之暴亂非所以自為暴亂也樂者所以致和非所以為淫也樂蕩人之邪志存人之正性致其中和而已非所為自淫過也喪者所以盡哀非所以為偽也喪踊哭泣所以盡孝子之哀情也非所以為詐偽佯哀戚而已也故事親有道矣而愛為務道孝道務在愛敬而親朝廷有容矣而敬為上朝廷之容濟濟也父子主愛君臣主敬故以敬為上也處喪有禮矣而哀為主處居也喪禮三年之禮也論語曰喪與其易也甯戚故曰以哀為主也用兵有術矣而義為本術數也陰陽天生虛實之數也傳曰天生五材民並用之廢一不可誰能去兵兵之所由來久矣聖人以興亂人以亡廢興存亡昏明之術也故曰以義為本本立而道行本傷而道廢本立義立也本傷義喪也故曰道廢
子／宗教／道藏輯要／虛集／九　抱朴子／內篇／仙藥(P.71-2)..[清光緒丙午年(1906)成都二仙庵重刊本]
仙藥
抱朴子曰神農四經曰上藥令人身安命延昇為天神遨遊上下使役萬靈體生毛羽行廚立至又曰五芝及餌丹砂玉札曾靑雄黃雌黃雲母太乙禹餘糧各可單服之皆令人飛行長生又曰中藥養性下藥除病能令毒蟲不加猛獸不犯惡氣不行眾妖併辟又孝經援神契曰椒薑禦濕菖蒲益聰巨勝延年威喜辟兵皆上聖之至言方術之實錄也明文炳然而世人終於不信可歎息者也仙藥之上者丹砂次則黃金次則白銀次則諸芝次則五玉次則雲母次則明珠次則雄黃次則太乙禹餘糧次則石中黃子次則石桂次則石英次則石腦次則石硫黃次則石𥹋次則曾靑次則松柏脂茯苓地黃麥門冬木巨勝重
樓黃連石韋楮實象柴一名純盧是也或名仙人杖或云西王母杖或名天精或名卻老或名地骨或名枸杞也天門冬或名地門冬或名莚門冬或名巔棘或名淫羊食或名管松其生高地根短而味甜氣香者善其生水側下地者葉細似蘊而微黃根長而味多苦氣臭者下亦可服食然喜令人下氣為益又遲也服之百日皆丁壯倍駃於朮及黃精也入山便可蒸若煮啖之取足可以斷穀及有力可餌之亦可作散并及絞其汁作酒以服散尤佳楚人呼天門冬為百部然自有百部草其根俱有百許相似如一也而其苗小異也真百部苗似柭揳唯中以治欬及辟蝨耳不中服食不可誤也如黃精一名白芨而實非中
以作糊之白芨也按本草藥之與他草同名者甚多唯精博者能分別之不可不詳也黃精一名兔竹一名救窮一名垂珠服其花勝其實服其實勝其根但花難多得得其生花十斛乾之纔可得五六斗耳而服之日可三合非大有役力者不能辨也服黃精僅十年乃可大得其益耳俱以斷穀不及朮朮餌令人肥健可以負重涉險但不及黃精甘美易食凶年可以與老小休糧人不能別之謂為米脯也五芝者有石芝有木芝有草芝有肉芝有菌芝各有百許種也石芝者石象芝生於海隅名山及島嶼之涯有積石者其狀如肉象有頭尾四足者良似生物也附於大石喜在高岫峻之地或卻著仰綴也赤者如珊瑚白
者如截肪黑者如澤漆靑者如翠羽黃者如紫金而皆光明洞徹如堅冰也晦夜去之三百步便望見其光矣大者十餘斤小者三四斤非久齊至精及佩老子入山靈寶五符亦不能得見此輩也凡見諸芝且先以開山卻害符置其上則不得復隱蔽化去矣徐徐擇王相之日設醮祭以酒脯祈而取之從日下禹步閉氣而往也又若得石象芝擣之三萬六千杵服方寸匕日至盡一斤則得千嵗十斤則萬嵗亦可分人服也又玉脂芝生於有玉之山常居懸危之處玉膏流出萬年已上則凝而成芝有似鳥獸之形色無常采率多似山玄水蒼玉也亦鮮明如水精得而末之以無心草汁和之須臾成水服一升得一千嵗也
七明九光芝皆石也生臨水之高山石巖之間狀如盤碗不過徑尺以還有莖蒂連綴之起三四寸有七孔者名七明九孔者名九光光皆如星百餘步內夜皆望見其光其光自別可散不可合也常以秋分伺之得之擣服方寸匕入口則翕然身熱五味甘美盡一斤則得千嵗令人身有光所居暗地如月可以夜視也石蜜芝生少室石戶中戶中便有深谷不可得過以石投谷中半日猶聞其聲也去戶外十餘丈有石柱柱上有偃蓋石高度徑可一丈許望見蜜芝從石戶隨入偃蓋中良久輒蓋亦終不溢也戶上刻石為科斗字曰得服石蜜芝一斗者壽萬嵗諸道士共思惟其處不可得往唯常以碗器著勁竹木端以承
取之然竟未有能為之者按此石戶上刻題如此前世必已有得之者也石桂芝生名山石宂中似桂樹而實石也高尺許大徑尺光明而味辛有枝條擣服之一斤得千嵗也石中黃子所在有之沁水山為尤多其在大石中則其石常潤濕不燥打其石有數十重乃得之在大石中赤黃溶溶如雞子之在其殼中也卽當飲之不飲則堅凝成石不復中服也法正當及未堅時飲之旣凝則應末服也破一石中多者有一升少者有數合可頓服也雖不得多相繼服之其計前所服合成三升壽則千嵗但欲多服唯患難得耳石腦芝生滑石中亦如石中黃子狀但不皆有耳打破大滑石千許乃可得一枚初破之其在石中五
色光明而自動服一升得千嵗矣石硫黃芝五岳皆有而箕山為多其方言許由就此服之而長生故不復以富貴累意不受堯禪也名硫丹者石之赤精蓋石硫黃之類也皆浸溢於巖岸之間其濡濕者可丸服其已堅者可散服如此有百二十皆石芝也事在太乙王策及昌宇一作字內記不可具稱也及夫木芝者松脂淪入地千嵗化為茯苓萬嵗其上生小木狀似蓮花名曰木威喜芝夜視有光持之甚滑燒之不然帶之辟兵以帶雞而雜以他雞十二頭共籠之去之十二步射十二箭他雞皆傷帶威喜芝者終不傷也從生門上採之於六甲陰乾之百日末服方寸匕日三盡一枚則三千嵗也千嵗之柏木其下根如坐
人長七寸刻之有血以其血塗足下可以步行水上不沒以塗人鼻以入水水為之開可以止住淵底也以塗身則隱形欲見則拭之又可以治病在腹內刮服一刀圭其腫痛在外者隨其所在刮一刀圭卽其腫痛所在以摩之皆手下卽愈假令左足有疾則刮射人之左足也又刮以雜巨勝為燭夜遍照地下有金玉寶藏則光變靑而下垂以鍤掘之可得也末之服盡十斤則千嵗也又松樹枝三千嵗者其皮中有聚脂狀如龍形名曰日飛節芝大者重十斤末服之盡十斤得五百嵗也又有樊桃芝其木如昇龍其花葉如丹羅其實如翠鳥高不過五尺生於名山之陰東流泉水之上以立夏之候伺之得而末服之盡一
株得五千嵗也參成芝赤色有光扣之枝葉如金石之音折而續之卽復如故木渠芝寄生大木上如蓮花九莖一叢其味甘而辛建木芝實生於都廣其皮如纓蛇其實如鸞鳥此三芝得服之白日昇天也黃盧子尋木華玄液華此三芝生於泰山要鄉及奉高有得而服之皆令人壽千嵗黃蘖檀桓芝服之者千嵗黃蘖木下根有如三斛器去本株一二十八丈有以細根相連狀如縷得末而服之盡一枝則成地仙不死也此輩復有百二十種自有圖也草芝有獨搖芝無風自動其莖大如手指赤如丹素葉似莧其根有大魁如斗有細者如雞子十二枝周繞大根之四方如十二辰也相去丈許皆有細根如白髮以相連
生高山深谷之上其所生左右無草得其大魁末服之盡則得千嵗服其細者一枝百嵗可以分他人也懷其大根卽隱形欲見則左轉而出之牛角芝生虎壽山及吳坂上狀似䓤特生如牛角長三四尺靑色末服方寸匕日三至百日則得千嵗矣龍仙芝狀似昇龍之相負也以葉為鱗其根則如蟠龍服一枝則得千嵗矣麻母芝似麻而莖赤色花紫色珠芝其花黃其葉赤其實如李而紫色二十四枚輒相連而垂如貫珠也白符芝高四五尺似梅常以大雪而花季冬而實朱草芝九曲曲有三葉葉有三世也五德芝狀似樓殿莖方其葉五色各具而不雜上如偃蓋中有甘露紫氣起數尺矣龍御芝常以仲春對生三節
十二枝下根如坐人凡此草芝又有百二十種皆陰乾服之則令人與天地相畢或得千嵗二千嵗肉芝者謂萬嵗蟾蜍頭上有角頷下有丹書八字體重以五月五日中時取之陰乾百日以其左足畫地卽為流水帶其左手於身辟五兵若敵人射己者弓弩矢皆反還自向也千嵗蝙蝠色白如雪集則倒懸腦重故也此二物得而陰乾末服之令人壽四萬嵗千嵗靈龜五色具焉其雄額上兩骨起似角以羊血浴之乃剔取其甲火炙擣服方寸匕日三盡一具壽千嵗行山中見小人乘車馬長七八寸者肉芝也捉取服之卽仙矣風生獸似豹靑色大如狸生於南海大林中張網取之積薪數車以燒之薪盡而此獸在灰中
不燃其毛不燋斫刺不入打之如皮囊以鐵鎚鍛其數千或作十下乃死死而張其口以向風須臾便活而起走以石上菖蒲塞鼻卽死取其腦以和菊花服之盡十斤得五百嵗也千嵗鷰其巢戶北向其色多白而尾掘取陰乾末服一頭五百嵗凡此又百二十種此皆肉芝也菌芝或生深山之中或生大木之下或生泉之側其狀或如宮室或如車馬或如龍虎或如人形或如飛鳥五色無常亦百二十種自有圖也皆當禹步往探取之刻以骨刀陰乾末服方寸匕令人昇仙中者數千嵗下者千嵗也欲求芝草入名山必以三月九月此山開出神藥之月也勿以山佷日必以天輔時三奇會尤佳出三奇吉門到山須六陰日
明堂之時帶靈寶符牽白犬抱白雞以白鹽一斗及開山符檄著大石上執吳唐草或作花一把以入山山神喜必得之也又採芝及服芝欲得王相專和之日支干上下相生為佳此諸芝名山多有之但凡庸道士心不專精行穢德薄又不曉入山之術雖得其圖不知其狀亦終不能得也山無大小皆有鬼神其鬼神不以芝與人人則雖踐之不可見也又雲母有五種而人多不能分別也法當舉以向日看其色詳占視之乃可知耳正爾於陰地視之不見其雜色也五色並具而多靑者名雲英宜以春服之五色並具而多赤者名雲珠宜以夏服之五色並具而多白者名雲液宜以秋服之五色並具而多黑者名雲母宜以
冬服之但有靑黃二色者名雲沙宜以季夏服之皛皛純白名磷石可以四時長服之也五雲之法或以桂䓤水玉化之以為水或以露於鐵器中以玄水熬之為水或以硝石合於筒中埋之為水或以蜜搜為酪或以秋露漬之百日韋囊挻以為粉或以無巔草樗血合餌之服之一年則百病愈三年老翁反成童子五年則役使鬼神入火不燒入水不濡踐棘不傷與仙人相見又他物埋之卽燋而五雲以內猛火中經時終不燃埋之永不腐敗故能令人長生也又云服之十年雲氣常覆其上服其母以致其子理自然也又向日看之晻晻純黑色起者不中服令人病淋發瘡雖水餌之皆當先以茅屋𥧥水若東流水露水
漬之百日淘汰去其土石乃可用耳中山衞叔卿服之積久能乘雲而行以其方封之玉匣之中仙去之後其子名世及漢使者梁伯得而按方合服皆得仙去又雄黃當得武都山所出者純而無雜其赤如雞冠光明曄曄者乃可用耳其但純黃似雄黃色無赤光者不任以作仙藥可以合理病藥耳餌服之法或以蒸煮之或以酒餌或先以硝石化為水乃凝之或以玄胴腸褁蒸之於赤土下或以松脂和之或以三物鍊之引之如布白如冰服之皆令人長生百病除三尸下瘢痕滅白髮黑墮齒生千日則玉女來侍可得役使以致行廚又玉女常以黃玉為誌大如黍米在鼻上是真玉女也無此志者鬼試人耳玉亦仙藥
但難得耳玉經曰服金者壽如金服玉者壽如玉也又曰服玄真者其命不極玄真者玉之別名也令人身飛輕舉不但地仙而已然其道遲成服一二百斤乃可知耳玉可以烏米酒及地榆酒化之為水亦可以䓤漿消之為𥹋亦可餌以為丸亦可燒以為粉服之一年已上入水不霑入火不灼刃之不傷百毒不犯也不可用已成之器傷人無益當得璞玉乃可用也得于闐國白玉尤善其次有南陽徐善亭部界中玉及日南盧容水中玉亦佳赤松子以玄蟲血漬玉為水而服之故能乘烟上下也玉屑服之與水餌之俱令人不死所以為不及金者令人數數發熱似寒食散狀也若服玉屑者宜十日輒一服雄黃丹砂各
一刀圭散髮洗沐寒水迎風而行則不發熱也董君異嘗以玉醴與盲人服之目旬日而愈有吳延稚者志欲服玉得玉經方一具了不知其節度禁忌乃招合得招一作始珪璋環璧及校一作裝劍所用甚多欲餌治服之後余為說此不中用乃歎息曰事不可不精不但無益乃幾作禍也又銀但不及金玉耳可以地仙也服之法以麥漿化之亦可以朱草酒餌之亦可以龍膏鍊之然三服輒大如彈丸者又非淸貧道士所能得也又真珠徑一寸以上可服服之可以長久酪漿漬之皆化如水銀亦可以浮石水蜂窠化之包彤蛇黃合之可以長三四尺丸服之絕穀服之則不死而長生也湻漆不沾者服之則令人通神長生餌之
法或以大無腸公子或云大蟹十枚投其中或以雲母水或以玉水合服之九蟲悉下惡血從鼻去一年六甲行廚至也桂可以䓤涕合蒸作水可以竹瀝合餌之亦可以先知君腦或云龜和服之七年能步行水上長生不死也巨勝一名胡麻餌服之不老耐風濕補衰老也桃膠以桑灰汁漬服之百病愈久服之身輕有光明在晦夜之地如月出也多服之則可以斷穀柠一作楮木實之赤者餌之一年老者還少令人徹視見鬼昔道士梁須年七十乃服之轉更少至年百四十嵗能夜書行及奔馬後入靑龍山去槐子以新甕合泥封之二十餘日其表皮皆爛乃洗之如大豆日服之此物主補腦久服之令人髮不白而長生
玄中蔓方楚飛廉澤瀉地黃黃連之屬凡三百餘種皆能延年可單服也靈飛散未央丸制命丸羊血丸皆令人駐年卻老也南陽酈縣山中有甘谷水所以甘者谷上左右皆生甘菊菊花墮其中厯世彌久故水味為變其臨此谷中居民皆不穿井悉食甘谷水食者無不老壽高者百四五十嵗下者不失八九十無夭年人得此菊力也故司空王暢太尉劉寬太傅袁隗皆為南陽太守每到官常使酈縣月送甘谷水四十斛以為飲食此諸公多患風痺及眩冒皆得愈但不能大得其益如甘谷上居民生小便飲食此水者耳又菊花與薏花相似直以甘苦別之而菊甘而薏苦諺言所謂苦如薏者也今所在有真菊但為少
耳率多生於水側緱氏與酈縣最多仙方所謂日精更生周盈皆一菊而根莖花實異名其說甚美而近來服之者略無効正由不得真菊也夫甘谷水得菊之氣味亦何足言而其上居民皆以延年况將服好藥安得無益乎余亡祖鴻臚少卿曾為臨沆令云此縣有廖氏家世世壽考或出百嵗或八九十後徙去子孫轉夭折他人居其故宅復如舊後累世壽考由此乃覺是宅之所為而不知其何故疑其井水殊赤乃試掘井左右得古人埋丹砂數十斛去數尺此丹砂汁因泉漸入井是以飲其水而得壽况乃餌鍊丹砂而服之乎余又聞上黨有趙瞿者病癩厯年眾治之不愈垂死或云不及活流棄之子孫轉相注易其
穴乃齎糧將之送置山穴中瞿在穴中自怨不幸晝夜悲歎涕泣經月有仙人行經過穴見而哀之具問訊之瞿知其異人乃叩頭自陳乞哀於是仙人以一囊藥賜之教其服法瞿服之百許日瘡都愈顏色豐悅肌膚玉澤仙人又過視之瞿謝受更生活之恩乞丐其方仙人吿之曰此是松脂耳此山中更多此物汝鍊之服可以長生不死瞿乃歸家家人初謂之鬼也甚驚愕瞿遂長服松脂身體轉輕氣力百倍登危越險終日不極年百七十齒不墮髮不白夜臥忽見屋間有光大如鏡者以問其左右皆云不見久而漸大一室盡明如晝日又夜見面上有綵女二人長二三寸面體皆具但為小耳遊戲其口鼻之間如是且
一年此女漸長大出在其側又常聞琴瑟之音欣然獨笑在人間三百許年色如少童乃入抱犢山去必地仙也于時聞瞿服松脂如此於是競服其多役力者乃車運驢負積之盈室服之遠者不過一月未覺大有益輒止有志者難得如是也又漢成帝時獵者於終南山中見一人無衣服身生黑毛獵人見之欲逐取之而其人踰坑越谷有如飛騰不可遠及於是乃密伺候其所在合圍得之乃是婦人問之言我本是秦之宮人也聞關東賊至秦王出降宮室燒燔驚走入山饑無所食垂餓死有一老翁教我食松葉松實當時苦澁後稍便之遂使不饑不渴冬不寒夏不熱計此女定是秦王子嬰宮人至成帝之世三百許
嵗乃將歸以穀食之初聞穀臭嘔吐累日乃安如是二年許身毛乃脫落轉老而死向使不為人所得便成仙人矣南陽文氏說其先祖漢末大亂逃去山中饑困欲死有一人教之食朮遂不能饑數十年乃來還鄉里顏色更少氣力勝故自說在山中時身輕欲跳登高履險厯日不極行冰雪中了不知寒常見一高岩上有數人對坐博戲者有讀書者俛而視文氏因閱其相問言此子中呼上否其一人答言未可也朮一名山葪一名山精故神藥經曰必欲長生長服山精昔仙人八公各服一物以得陸仙各數百年乃合神丹金液而昇太淸耳人若合八物鍊而服之不得其力是其藥力有轉相勝畏故也韓眾終服菖蒲
十三年身生毛日視書萬言皆誦之冬恆不寒又菖蒲須得生石上一寸九節已上紫花者尤善也趙他子服桂二十年足下生毛日行五百里力舉千斤移門子服五味子十六年色如玉女入水不霑入火不灼也楚文子服地黃八年夜視有光手上車弩也林子明服朮十一年耳長五寸身輕如飛行超踰淵谷二丈許杜子微服天門冬御八十妾有子百三十人日行三百里任子季服茯苓十八年仙人玉女往從之能隱能彰不復食穀炙瘢皆滅面體玉光陵陽子仲服遠志二十年有子三十七人開書所視不忘坐在立亡仙經曰雖服草木之葉已得數百嵗忽怠於神丹終不能仙以此論之草木延年而已非長生之
藥可知也未得作丹且可服之以自搘持耳或問服食藥物有前後之宜乎抱朴子答曰按中黃子服食節度云服治病之藥以食前服之服養性之藥以食後服之服金丹大藥不復論宜與不宜也
子／宗教／道藏輯要／危集／三　銅符鐵劵　石函記／石函記／太陽元精論(P.29-1)..[清光緒丙午年(1906)成都二仙庵重刊本]
石函記
九州都仙太史許真君著
太陽元精論
玄元大道無象無形感於自然而有動靜動者元陽也元陽卽元精元精卽真火發生於玄玄之際離合而成魂乃日之始判也明出扶桑九炁澄輝騰光遍照普天之下所謂陽明之輝紅離透景也晶明照耀湧出龍光結成金霞玉炁珠彩祥烟瑞光滿於空中雲藏九重聖藏雲光賢藏雲光金藏雲光玉藏雲光珠藏雲光香藏雲光華藏雲光水藏雲光火藏雲光以上九炁放種種光洞照天地分霞逐彩布炁生靈生靈者始生一一生二二
生三三生萬物也水陸并濟不可勝計至於幽陰糞壤之中堅剛頑石之所山巖草木生地成形善走能飛凶妖惡怪無不遍也無不通也且能飛者有尋妖逐怪之禽善走者有數夫不可當之獸至大有駝牛象馬之畜至小有芥粟微末之蟲朽蠧腐化胎生卵濕含靈蠢動無不從也無不由也各各稟性分形因儀化質隨方逐位各分其色得紅而紅得黑而黑得靑而靑得白而白得黃而黃五色變易感位而生豈假染哉至於含化育彩含化者石中感氣化而生靈育彩者乃色分淺白輕黃淡紅微翠深靑沈黑異綠奇紅妙顏絕色各得其態皆神運氣化而成自然之質也物得之者氣稟有淺深故色象無定體任其大
道自化者也故云無形之形神化之化可謂道也所謂在天懸象在地成形在石成珍聚精而為寶寶卽光明也奇哉大道如是孰能結金華也火盛銷金金伐木榮木榮者表陽而枝布裏陰而華施陰真君云金華生兮天地寶人會此言真至道也須臾時分斗轉象逐虧盈盈則木盛而堅靑虧則華伐而雕零何也始則陰陽相伐而成者道之委也伐則花殘亂落如飄紅粉是魂躍弄精神輕紅飛魂靈紅有淺深粉有重輕色深體輕飛而炎上者若紫霜玄葢在鼎凝結之地黃金粉色淺體重養之色變庚黃是火養鮫鮹乃丹陽換骨也魂隨魄住魄逐魂生魂耀紫華魄以收陽收陽魂氣入魄腹藏魂在魄腹日月氣雙龍
呼虎彩虎吸龍光二氣吞併籠罩四方合和四象氣稟中央故氣一變而為水二變而為砂三變而為汞四變而為金五變而為丹此丹聚天地之靈晶奪日月之光明攝坎離之水火追地魄合天魂龍虎作丹砂飛烏走兔華和光同入室唯尊九五家藥物是非理白虎靑龍髓根蒂出黃芽金銀滿我家若將濟人命人命永年華得服之者飛天涉水龍鶴可駕此無他皆藥之所化也藥化者火持神用藥有靈通道合自然功成妙矣或問調和鼎鼐吸九龍紅日之膏膘其義何哉答曰鉛為神器器與神通器因神化神器合和共為一體自然呼吸相應則神隨吸至光逐神彩霞落靑雲流紅墜逐靈晶上降攝歸水府龍宮養
之紫壽金胎真氣化為金液潛隨造化汞自然生經厯十二時中循環戊己火分四正則二至二分二至則子午二分則卯酉論之則千變萬化出入虛無開張眾妙之門現出昇天藥祖得而修之豈不長生昇雲飛朝玉帝為淸真靈妙之神仙豈容易而求哉此道真秘煉士罕得而聞之所以流浪生死去仙道遠矣且夫龍光者乃火中之精晶中發明明中出光光中生燄火燄通靈光明熾盛中有金碧空靑圓光九萬廣曠無邊熒熒鬱儀之光耀太陽南明太陰北黑南北相契兩神相得男女相和水火相濟水得火而生光明也夫太淵玄英者純黑體也潛形沈彩豈能化現陽光因抱陽之氣得以生明積陽易陰成其嵗
月陽居奇數推遷不止故有圓缺虧盈常在晦朔之間晦而生暗朔而生明故三日陽生震動於東太陽鬱儀之光結璘生明寄體西方之位喻如結璘友於東西道在得朋喪朋是謂鬱儀結璘也大哉太陽鬱儀之光淵明四隅歸光於中名曰五德五德者五星也光分萬象各得微明為月夜照曉則藏輝晝夜光交乾坤合體月含其光是日之精故曰交光曉出於東暮落於西故曰合體大丹若不以日月交光乾坤合體更假何物而為之乎則非人間水銀朱砂五金八石所謂太陽玄元之妙也乃飛魂騰化則至精至靈感而遂通則至神至聖非熒熒鬱儀之光其孰能是也是則日月循環推移於上而成其嵗功於下日
來月往南而復北北而復南故有死生之道死者謂夏至之後日窮南陸陰氣以盛陽氣漸消道窮旣極歸乎坤元萬物所以死也而極於亥生者冬至之後日窮北陸陽氣漸長陰氣日消道窮旣極歸乎乾元萬物所以生也而極於己且夫冬夏二至春秋二分乃天地之四正春生夏長秋收冬藏葢順天地陰陽生成萬物比夫大還丹之妙用共為一體也若夫法天象地鑄鼎泥爐須擇福地名山方可建立壇宇山要秀異地貴朝陽虎勢龍峯朝山叠水嘗有奇禽異獸隱寶藏珍遠隔邱墳人跡稀絕自然招福迎祥凡用必於生賢貴之地可作煉丹之所也聖人能體天之道法地之生把日捉月包乾裹坤欲得烏精先求
兔髓乃羲皇之取象也先文後武合易道而行焉水火抽添得在於神功妙用自然陽生於金也且夫陽生者復子方興黃鍾應律陽氣通行漸厯臨泰至己則乾剛數盡坤柔將至陰生姤午漸厯否剝坤亥已終運移嵗月丹道始成子出母胞脫胎神化姤午是離火生汞也復子是坎水生鉛也汞因鉛結鉛因汞伏子母相戀而成丹道合自然至精至妙不可不思也要在細求真訣志悟玄通别假驗真是非可見吾因達日月懸明之象千變萬化之機生生浩浩無窮無極得之者豈不壽同天地何得輕議於非人哉故少立道論作成篇軸述此言之精微為丹砂之秘錄如同口訣聽吾所囑妄傳非人殃禍疾速戒之戒之
子／宗教／道藏輯要／危集／三　銅符鐵劵　石函記／石函記／神室圓明論(P.48-1)..[清光緒丙午年(1906)成都二仙庵重刊本]
神室圓明論
凡世間萬事有一事之非凡非凡者乃真一之事也述還丹之道也學者甚多皆不見根源難窮本末所以千舉萬敗竟無一成果世稀遇者哉凡修大丹要在築壇旺方取土地擇吉祥不得妄為妄為招殃壇有三級兮分丈尺分丈舊作分八非是上下不等兮各有繩墨上有一層高二六上按九宮兮九曜九位上方闊一丈六兮二八之數中有一層高二五中分八卦兮壇中之心腹中方闊二丈四兮按二十四氣下有一層高二六下列八門兮開閉有慶下方闊二丈八兮按二十八宿四面卓劍兮鎮壓四方八面懸鏡兮照滅邪殃掛五色彩兮依位逐方壇上有竈兮
名曰神爐神爐出沒兮而收火氣爐收火氣兮而聚金鼎鼎受火氣兮而養神室神室圓明兮非圓非明非圓兮狀如雞子非明兮逐月而生金鼎偃月如鍋釜神室雞子兩分尖入鼎定鼎鼎難定入鼎橫胎倒鼎偏倒鼎明堂失正德橫胎錯定亂陰陽日月不交金水竭情性相離不相接男冠女笄失時年氣不交兮體不合只因法象有偏僻致使乾坤不交接坎離南北亂縱橫東西卯酉難分別水火失位金木差方龍潛鬼匿失天際之歸舟殺氣隨風耗散則龍無形著葢謂金胎失產雞兔相離覆載無端傾失神水若欲獲烏並求兔須憑匠手立乾坤入鼎調爕重整陰陽運行日月始得依方逐位金木交併運火氣而生
日精伏金水而滋月魄東西南北之氣並降歸金鼎之中虎瑞龍祥咸結於杳冥之內混沌交光光輝寥廓寥廓真空真空煉妙煉妙真空真空隱奧隱奧煉妙妙煉庚金妙分少女兌體生壬此言煉妙成神室神室明暗神出沒出為明沒為暗此言煉妙合為靈靈質玲瓏神為氣氣無質氣入杳冥通恍惚恍惚中居中有靈此言煉妙合為神神運氣氣生靈靈為子氣為母玄元聖祖豈虛言又言煉神合於道煉神合道非常道宜向陰符細尋討觀天之道天若何天有銀河室神室有河室有星河布列宿張翼午飛兮虛危子逐二十八宿運推移水火交纏在南北觜參西酉相命合氐房東卯白虎靑龍在兩傍虎嘯風生龍吐霧霧
霞紅紅勝火亂紅碎碎成顆顆顆顆粒粒真珠紅紅英紫脉生金公金公水土相並合煉就黃芽成白雪紫砂紅粉亂飄飄亂飄飄兮靑龍膏紅粉少白虎老煉成龍膏並虎腦長生殿上如意寶點金萬兩何足道能點衰翁永不老長生殿樂萬萬春麗日滋生天柱明天柱明時魂交魄蟾蜍兔髓汞浮白魄感魂華生玉芝廣寒神舍嫦娥宅飛光砂起震離東金烏太陽飛入廣寒宮燦火煙霞龍吐霧絳砂墜落紫金紅紅英紫金金英紫金英紫篆紫霞縷縷金光透紫霞煙紅紫混成藏金色紫華耀日升金碧金碧空靑生紫華翠霞澄碧接靑霞霞英靈景靈砂液砂脫紅離靑碧色聚則成形現杳冥散則龍潛如鬼匿此言神室中景象
如鬼匿飛走水火難尋覓砂汞附形生水火不得真鉛實不可實不可砂隱鉛中石隱火擊石見火火生煙不擊無煙體自然砂隱鉛中亦自然水養火滋方舊作才感激感而遂通生金液金液通神萬古靈焰焰通靈氣與神神奔氣運風雷鼓鼓動風雷火生土坎戊玄土金為父離己牝土汞為母汞為母太上語無為天地始兮有為萬物母天上蒼蒼晶靈飛光真靈感召砂汞飛光飛光砂起舊本無炎火逼逼逐嗷嗷聲悲泣其聲河上應虛北方宿張南方宿虛張何生水激火烹火烹兮姹女氣索水激兮嬰兒脫黑姹女嬰兒內水火水激火烹凡水火脫黑則潔白見寶氣索則色變紅離變紅離太陽明太陽舒光為日新日初新汞初凝鉛汞初凝兮
丹象何陳丹象於天出為日月日為流珠元氣虛無透金入石神出鬼沒神出兮神昇天門卽曰天魂鬼沒兮鬼入地戶卽曰地魄天魂地魄同宗祖互為室宅分子午水火交火生土二土成圭銀化金離中火含坎中精離中精光天乙伏藏天藏其光明亦不出隱明內照外通光耀光耀圓空光明相通是金火交光分明照耀耀者離雌照者坎雄離雌坎雄光明相通通雌入雄變化無窮聖日聖月靈運潛通紫靈神藥藥有神通通神陽火燄燄燒空飛光布氣感而遂通玉芝丹質透霞入紅入紅兮火華疊疊透霞兮華彩重重華因二景真木真金真木東方兮震雷火生震為長男兮震木生火震三為龍龍從火行真金西
方兮兌藏金水水能調庚兌為少女虎嘯風生風雨形聲迅速不停形聲絕影金木交併二氣降靈摶成金精金精大藥中有五行五行神水神水金漿神水神火兩物相親火中水處水中含金太陽真汞受金氣震合庚辛入酉位震受陽符漸成九爽利舒光震初有從初入轉震生靈坤初六變成初九震照六庚庚屬酉震當五日為一候震來受符六十時陽遁上元終則始終於震卦始成兌兌逐陰符坤六二交爻變象莫能窺六二換陽成九二此是金來入火鄉月行丁位半輪光金何為火何以兌感六丁丁屬己兌屬金丁屬火金火相交火生土土生金金火始兌當五日為一候兌來受符六十時陽遁中元終則始終
於兌卦始成乾陽往陰來任自然陽極乾陰極坤乾終九陰終六六二六三兮三變成九九三夕惕兮成乾乾體盛明兮圓照東方甲六甲屬乾兮乾當三五乾當五日為一候乾來受符六十時陽遁下元終則始陽遁下元兮前三五朔積一百八十時兮象半年德就乾體交二八陽極陰生兮乾體滿退陽就陰兮轉受於巽巽統陰符坤初六六辛成巽成自十六十六至二十兮巽將生艮巽當五日為一候巽來受符六十時陽遁上元終則始終於巽卦始成艮巽艮交爻象已定象已定艮合六丙當受巽六一巽六二艮六二加臨陰已盛陰盛水旺火將殘二十三日屬下弦下弦艮火自合虧艮當五日為一候艮來受符六
十時陰遁中元終則始終於艮卦始成坤坤象黑乙癸六三兮坤抱乙六三屬坤兮三十日坤當五日為一候坤來受符六十時陰遁下元終則始始於前前三五終於後後三五六候昏明順寒暑昏明晦朔運推移晦積一百八十時兮象半年前弦之後後弦前六候三旬象一年一年全用十二節卦火虧盈逐一月一月六候一周天先天而後續後天時計一萬零三千一萬三千符火足符火數足准三年三年火煉流珠鼎鼎似昭陽聚天鏡鼎中光暎日霞紅霞暎日魂來合鼎鼎合日紅傳晷景晷景南行日至丙日至丙午爻汞沖神室神飲景飲景沈醉醉後醒神氣沖和神酩酊神酩酊綿綿燄燄燄通靈光運圓光明鏡面水
晶盤晶盤散撒如金粟碎如柳麥色黃深太倉神含盤盈盈盈盈閃爍晶赫赫朔屬月魄鼎象白鼎象白兮是月圓鼎通天天上月圓鼎亦然天上鼎內卦屬乾乾鼎圓明運月圓光如鏡面水晶盤煉出銀蟾似月圓月圓望盈巽損側晦屬陰符鼎象黑朔象白晦象黑黑白虧盈或圓缺圓缺之中月明中夜聽更漏漏纔終當日視晷景盤久晷景亡前日落酉落霞紅象映丹砂鼎內同映結紅霞鼎玲瓏玲瓏火化華芙蓉火符結撮曰洪濛洪濛不是尋常物入口美味甘如密咽食不覺體隨風輕舉飛騰翫太空翫太空顯仙宗莫言來世又相逢太愚蒙休談妙有說真空說真空是非同空卽是色色是空其色蒼蒼照耀紅與
君說破我家風太陽移在月明中月明太陽天上藥人能服之跨鸞鶴萬法千門都是錯學取吾家這一着這一着跳出五行真快樂
子／宗教／道藏輯要／危集／三　銅符鐵劵　石函記／石函記／金鼎虛無論(P.54-1)..[清光緒丙午年(1906)成都二仙庵重刊本]
金鼎虛無論金鼎抱神室之外
余聞上古修丹須憑妙法多生夙契相遇成真是謂共獲生天生地之靈也或問天地之靈生於何所答曰鑿開混沌土分黃黑生天地之金精深藏溟涬為道根本羽客受得可造金鼎且金鼎者夫何為而生何為而有曰生於自然無形無名之始有名萬物之母子得金精作命基命基卽是金華池華池神水太淵精太淵金精絕萬靈萬靈號曰萬物母先聖將來為鼎金鼎金元來藥裡尋尋來不是世間金世間金何足異金鼎鼎金通天地通得三光鼎受符汞侵金鼎氣生虛虛生氣氣生虛無生有有生無元有虛無虛化樞樞紐的然真種類何憂水火不吹
噓水在上水潤下魄吸水銀魂蕩漾火在下火炎上火養水生逐爻象陽象流珠火作丹陰象白金逐水長金水火名三五金主象外汞相處震靑龍兌白虎乾體圓明金三五金漸晦水漸舉白虎虧盈變黑虎玄武陰生入癸鄉巽艮還坤水三五金為子水為母陰符陽火分子午剛柔文武運推移火生火滅化為土此是火三五一月三十日三五一十五日屬金三五一十五日屬水方謂金水雨停是謂金三五水三五十五日火生十五日火滅是謂火三五水火交四維水作火將衰一作生火則終水則始衰則終生則始定浮沈兮金化水分刻漏兮白化黑黑則終白則始黑白往來逐月矣知白來守黑去三百六十有五度開生門閉死戶水火優游居鼎釜水火無差藥有靈水消爍火薰
蒸水火為媒招日魂魂張神碎飛陽華魄啖魂華食碧砂食碧砂食馬牙馬牙靈異藥無比得號流魂魂涉水水涉魂震陽明天符降奉日辰准日訖急急如律令勅追魂來伏虎窟呼吸風雲水火入水火烹轟虎噴聲水靈晶火靈晶水靈火靈魄與魂魄靈能吸魂靈晶魂吸魄魄吸魂魂吸魄兮魂定鼎魄吸魂兮魄鼎魂且魂鼎者制伏水銀不飛揚翺翔戲鼎光散霞消爍爍紫金紅粉故曰魂定定則不動動則火直火直往來不往不來著而成寶且魄鼎者玄武甯靜靜則金生水金能生水水乃澄明明生聚景故曰魄鼎金養水水養金魂戀魄魄戀魂自然金鼎宰神明產出丹砂性合情不是硃砂及水銀大藥金丹三八
品萬象爻銖列金鼎水火加臨有淺深二十四氣相推准視之不見聽不聞高壽妙年修金鼎金鼎燒成無價珍囘陽換骨紫霄金通神靈金烏入陽光進靑霞舞紅霞運靑紅同入歸金鼎修成造化爐九還七返煉虛無七返煉成紅玉粉九還煉就紫金酥紅玉粉魂和魄魄和魂元有虛無虛化神神化氣氣化水水化木木化火火化土土化金金化水攢簇五行金鼎裏騰騰兩耀運光輝水飛火飛在坎離離化火坎化水水激火火激水離咀坎坎咀離相咀相嚼碎虹蜺虹蜺氣結如硝屑馬齒槎牙光皎潔光逐金生琥珀中紫金臺上凝霜雪色若瓊瑤虛飄飄陽氣輕淸輕拂拂輕淸陽砂光耀日耀日爭光砂奪色熒煌晃
晃黃輿靈輿靈能點化生靈輿靈本在扶桑出體因砂有鉛中得騰光粟亂星飛亂星研碎靑龍骨至神至聖飛騰物飛騰不飛何得知試將些子望空擲果然能有囘天力丹砂高奔登太空朱兒走入金烏窟輕淸陽光養陽藥華射陽光光射藥相輝相爍混其光虛虛紫華昇太陽太陰太陽真水火水尅火滅化為土隱明伏火土潛輝潛輝藏虛虛化氣虛氣接連通上下通上下兮火隨卦卦火虧盈盈則昌陽燧逐火火招陽陽燧爍日照陽光照陽光火著光幾千萬丈光生火無窮無極火勝光炁運沖光光徹地地通元氣火隨光火氣運行生萬物目前火光暉陽光陽燧聚陽光感激感而遂通生恍惚熒熒赫赫燄陽精
光透煙生火熠燁陽光隨入黃金舍照耀乾坤沙世界金砂噴火散陽光大地陽光生世界光逐神生神逐光大千沙界此中藏刼盡恆河沙世界一砂一刼失陽光陽光歸失何所名龍漢延康至赤明此言刼數已沈淪刼數難逃不可聞黑風飄蕩失三才倒嶽摧山盡作塵地水火風皆席捲屋宇樓臺盡底沈蠢動含靈皆失養不分南北與東西森羅萬象無蹤跡五行四象何所覓影響聲形不可逃混混元光皆暗黑玄寂寂復玄玄不明深處至深極至深極則返還元返本還元天地先天地先一氣能分天地元元黃正氣真一祖能生萬象為丹母因母立兆作丹基兆召靑腰使者東方木汞歸靑腰召入留光殿煉作窗塵光
不現窗塵亦名曰黃埃黃埃黃埃太陽變太陽變則有何為水火通流十二時十二時無中有子午卯酉分四九四九火攢三十六晝夜百刻子午卯酉各多一刻為四九三十六八時各八刻為八八六十四合成百刻子午卯酉分南北午屬陰陰火發未申戌亥分四八四八火攢三十二水火烹煎成旣濟子屬陽陽火發丑寅辰巳分四八四八火攢三十二百刻時辰分晝夜晝為暑夜為寒寒暑分明順陰陽陰陽兩分如雞子生死常常在終始三日庚生震受西謂魂生坤在東北魄喪乙謂魂死生死相接無休息木三金四合成七陰陽兩分分兩弦合就金胎坤承乾包裹乾坤須固密手摶日月為神室坎殿光輝張麗華神室圓明三五一三五庚生震兌乾坤包乙癸
為陰黑包藏弦望晦朔宮黑白虧盈吉或凶吉當圓凶卻缺神明變化失符節金胎神室象太陰不信但觀天上月黃白在裏立精魂魄白魂黃魂入魄黃入白裏白迴黃精黑轉迴黃轉黑混其精魂煉魄黑散光生現黃白黃白團圓光相接生天太陽生地月虎吸龍光透體明白金胎內產黃金黃金白金分二八萬古傳流不敢洩說與凡流都不信不信但教如華看向上元來有一著認取生天生地藥生天生地亦生人君且思量仔細尋尋得之時赴玉京跨鸞騎鶴君上昇
子／宗教／道藏輯要／危集／三　銅符鐵劵　石函記／石函記／明堂正德論(P.58-1)..[清光緒丙午年(1906)成都二仙庵重刊本]
明堂正德論明堂在金鼎之中
夫明堂者其名有三夏曰世室商曰重室周號明堂為天子布正德之宮臣僚序尊卑之所明堂奉日門立正陽上古及今尊真神聖所得號明堂者黃帝於荊山煉金液神丹造玄一室其室附火而生陽光積陽為明亦稱明堂又曰蒼精神舍應日月之象作神明之所其所方廣大明四通靈神通靈神者水火風雲也水火喻日月風雲喻龍虎水火歸藏火藏離所水歸坎鄉風雲龍虎舉西合東畢昴尾箕二十八宿烏日也墜庚辛感化生育氣平西方水火金木相尅相生五行返覆逆則招禍順則致福喜則或興太平怒則或生兵革不祥立見災殃兵凌戈戟殺氣侵天飛砂
走石彗星徬徨驚飛太白國有傾危火難調爕致令金水周章龍虎烹轟如是則陰陽相勝相生相殺之象也且兵革者金火鼓動之象也鼓動轟雷雷轟震響震響者是陽明火燥火燥傷金為煙散失金液何求炎火漫張張宿也空設下玄珠燒損火蟲饑則靈丹遠矣水不可太盛太盛則陰侵其陽陰立則陽不滿陽不能勝其陰厥陰鼓風摧傷損木損木者神龍神虎抱疾疾中有丙故曰病病者日月不換丙不換丙者數差奇偶也陽失其契陰侵其明此乃陰陽不交之象也若陰陽不定則四象不立八卦不分丹砂從何而生哉符准陰陽水火得中兩者不耗器憑勝負在丹基之堅固故俯仰免踈虞體兩弦合金水變化
生虛無虛無托藥化藥化有還光化藥無中還有有還無無則無固必有則固誰質有無兩端的聽吾聊陳悉且無者水火金木之氣隱於虛無而道藏乎其中矣此言無質成形形生何所不達無理輒敢妄評天地之精靈不可輕舉惜乎未得煉之可取煉之未得别也難圖且有者土金玄黃之器得火而施張得則設生感召始則若有若無若有則霏霏微微道隱希夷希則感而氤氳夷則動而氤氳希夷感動氤氳槖籥始立兆基立兆已萌太陰化生化者神運氣化凝委而成形質形質蒼蒼霞火流光光華精結精紅透魄紅影來朝結成絳硝絳硝霞結號離紅屑離紅飛揚輕紅翺翔神物飛揚五色翺翔翺翔五色太陽
精光靑白黑黃黃居中央君父太陽太陽黃道黃道轉北黑道迴還迴還應律律呂相生冬至一陽日何太短夜何太長日四夜六陰勝其陽陽生來復晷景茲生時計月時至日生冬至極冬至極九日之中進一刻五九五刻進則終四十五日立春功立春之後得九日九日之中進一刻五九五刻進則終四十五日春分同春分之後得九日九日之中進一刻五九五刻進則終四十五日立夏同立夏之後又九日九日之中進一刻五九五刻進則終四十五日四節同夏至日中六十刻晝景漸長日南極夏至之後退九日九日之中退一刻五九五刻退則終四十五日立秋功立秋之後得九日九日之中退一刻五九五刻
退則終四十五日秋分同秋分之後得九日九日之中退一刻五九五刻退則終四十五日立冬同立冬之後得九日九日之中退一刻五九五刻退則終四十五日八節同八節三百六十日晝夜三萬六千刻三萬六千時計刻時計刻冬至日中四十刻日景攛梭如電急太陽疾速不停光自然陽氣索滅藏陽藏陰用無休息陰生陽長六十刻陰中氣昇陽光出陽光出九華明九華光裏翠華靑翠華神所尊光明尊明神黃神升明堂神稱帝黃帝黃傳赤赤帝度色靑帝受德白帝生光黑帝玄黃五帝混合混合神光神光鬱鬱神用無極神極受正正其神色神藏其室神黃神黑黃黑神精黃者金神黑者北靈黑者水基內
懷其精其精甚靈其精甚堅太上曰其精甚真其中有信信無不應信應者天符也天符照明飛符恍靈靈運潛應應神紫靈紫靈神藥藥有神靈神藥神靈化元之英神與氣精神昇紫雲其氣轉運甲丙庚壬庚壬乃金水相盈甲丙是木火滋榮二火成炎二木成林火木眷戀姊妹弟兄坎離震兌男女相親男冠少陽女笄少陰陰陽合度七八十五之數七八數訖九乾六坤相得晦朔弦望四者三十九六之數老陽乾父老陰坤母因母致親比夫人倫父之制子子之制孫生生相續親之又親鉛汞相親無異人倫陰陽交合純粹之精靈續其景景續其靈景靈宮裏虎嘯龍吟五音互奏六律陽明陽明神光照耀明堂明堂正
德君臣相得施仁設義講武修文忠信禮智五常和平皇化天下富國安民諸辰經厯神氣滿室五氣交併神降奔突氣如煙霧交合神御交合之道順其氣序氣序無差昏明寒暑晝暑夜寒陽流陰注廣寒宮結水晶砂砂結玲瓏若馬牙馬牙本是金烏骨赫赫日精歸月窟月窟日照曰明堂明堂便是金水室金水互相生金潤生黃液液生鼎沸汞流神水瀑湧三三重疊累累凝如堅氷龍盤虎視虎性龍情隨光逐明光中恍惚明中杳冥丹砂靈英靈英之質生於神明陰神陽明積陽易陰陰以神之陽以明之陰陽合度化育之基化者謂日有三照育者謂月有三移日月合氣二氣相推水一火二合而成三三生萬物三
變至極三者汞也汞變生靈靈英獨秀異寶奇珍五行神物藥就希夷人間術士必不能窺唯有志者懷而待時得真五行之妙用假凡五行之水火五行生尅其理自然聖人神而明之以知天地之化不過曲成萬物通乎晝夜之道晝視晷度准則天符夜聽更漏上察河圖月紀低昂星布南北虛北方張南方下應於鼎中神龜隨火而奔逐黑虎浮來白虎穴赤龍跳入靑龍窟二藥還元復混融丹砂合體入金公汞與鉛合砂與金親金生神室明堂正德恍朗玄宮乾坤合同坤生震龍陽符復行離魂入魄運轉天罡水激火發鼎釜俱鳴陰陽運轉震受庚辛金本尅木夫何以生月行丁位金入火鄉火盛銷金金伐木榮火滅為
土土能生金金能生水水能生木相尅相生互為父母父母生子子繼父母坤生震兌兌生乾體三五炁足三光合度兔魄生光月滿東方月滿復虧陰侵已萌十六受統陰符復行艮直丙南二十有三三五候足金入水鄉坤符蕩蕩水歸北方凝而成金化而為水火隨爻動象逐火生出沒神爐明藏偃月長養金胎化生金液凝如黃酥碎如金粟金色透明從黃返赤熠熠火生而成還丹開爐倒鼎迸出霞光金砂如粉研細如霜和勻搏搦搏搦陰陽丸成黍粒謝天祭地萬斛明珠難換一粒一粒纔服身生羽翼呼風召雷萬神侍側更換四時留連日月冬變炎暑夏飛霜雪秋發春華春飄黃葉所謂宇宙在乎手萬化生乎
身者也長河化酥酪點金過北斗吾不敢虛說識取無中有無中生天地我同天地久其道至禁訣之在口妄示凡流必遭殃咎慎密修持神明護佑廣施陰德神仙必有
子／宗教／道藏輯要／室集／二　金華宗旨／金華宗旨闡幽問答(P.19-1)..[清光緒丙午年(1906)成都二仙庵重刊本]
又問真心從心源覔否答曰源頭淨則天理現前日用行常不礙至道源頭不淨縱有所見猶如風燈零亂焉是真常汝等莫將真心喚作妄心看所謂真心者光光淨淨之心故能通天徹地而無絲毫之偽並非攙和銅鉛雲邊見月卽為得手卽此見精從何處覔覔則不得道在眼前人不識空把鋤頭仔細瞧
子／宗教／道藏輯要／室集／五　吕帝文集／終南得道記(P.20-1)..[清光緒丙午年(1906)成都二仙庵重刊本]
李師大悅云此子可以教矣可以教矣吾且問你那里來予應曰來處來曰有何如物曰光光碌碌李笑曰光光碌碌這個動作的是甚麼子予無答李曰聽吾道
本來何處覔行踪二五凝成體質融日出扶桑紅一點樹栽上苑影千樷老蚌明珠甯有種高臺寶鏡卻無容套出幾多媸美象寂然境界總空空
子／宗教／道藏輯要／室集／五　吕帝文集／煉心文(P.106-1)..[清光緒丙午年(1906)成都二仙庵重刊本]
煉心文
修人始基全在立功奮行一心光明為上若此心塵碌覺惘惘無之無有捉摸光景在外雖勉強積功究竟於此中不合領格習心也守中煉心也習有習功人那能拘禁一室對心參考如學而時習一般若果能如此上等矣卽如不能出門涉世應一事不使此心昧一理交一友不使此心有一欺卽把盞吟詩不使此心有一失總之隨地隨境自養此心天機一派口然而心亦然不着一毫拘執卽使俗人不識吾修人中敬吾愛吾踪跡所至覺春風秋月滿地噓育爽快聳人耳目此心明明白白光光亮亮赤心可以置人腹中無有泥沙之染方是修人習心之
法煉心有道焉心從何來自未有我時卽有此心若一有我而此心反隨乃來者旣隨之來又若窺視我而必不可使之一昧者從此則有煉心之道在如有一物焉非水火不生活日滋之以水使物得潤而不枯日溫之以火使物得煖而不寒晨一顧夕一顧時時一顧物亦喜我之顧而為之欣欣向榮矣始而花旣而果結到熟時為味何如乎甘甜淸韻凉快出塵飲一下得百分之精神再一下得千年之長壽且再且三此身不輕舉乎仙而昇昇而上物豈負我哉此心亦然煉之道亦然煉不在外又在中非吾煉吾主之者又將煉吾矣熱之煎之味之可生畏謹此心真正是能隨我窺我能窺吾必能主吾能主吾必能使
吾見吾使我見我必能合我化我諸子焉得薄視此心乎又焉得薄視此心而不立功奮行乎
子／宗教／道藏輯要／壁集／四　三寶心鐙　微言摘要／微言摘要／微言摘要序　嵓道人(P.73-1)..[清光緒丙午年(1906)成都二仙庵重刊本]
至陽赫赫至陰肅肅天地位而發育致於中而自和非中不和非和不育道在守中化機和煦一陽始動娥影生輝法天應地一體彰明至誠佈德重重陽光舒焰綿綿堪惜世界凡夫舉念不善厲氣滅光自墮沈輪是以道藉于德德護于道無德則光不舒無道則光不真道德並隆陽光至真在於無念以發其光囬光以育其光翕闢以煉其光固守以成其光光中有氣氣中
有神神中有炁迨於圓明
子／宗教／道藏輯要／婁集／又一　白海瓊真人集一／序／鏡溪序(P.15-2)..[清光緒丙午年(1906)成都二仙庵重刊本]
鏡溪序
鍾陵為郡其城東際有阿蘭若號為澄心在乎鏡溪之上朝猨暮鶴煙裏嘯號露竹風松溪頭掩映平波萬頃冷浸菱花止水一泓寒生鸞影所以謂之鏡溪也溪山之秀必出英賢英賢之生是必秀異故澄心有一人焉今玉几之記室也苟非英賢秀異詎可勝其任哉師名明心卽其所居以鏡溪為道號蓋取水嘉心鏡之義也夫心者澄之不淸撓之不濁其非鏡乎窮之益深測之益遠其非溪乎輝天照地耀古騰今瑩淨無痕虛明徹底其鏡溪之謂也虛寂一靈只是這個森羅萬象總在其中截
斷紅塵照見本來面目洗淸碧漢還他本地風光坐據要津了無遺照純淸絕點炳煥靈明殊非鏡裏看形水中捉月者也會得雲峰之丈尺勘破溈山之主賓明來暗來胡現漢現初非迷頭認影要須逐派尋源明鏡所謂非臺偃溪從這裏入其聲卽是廣長舌相此物不假陶鑄工夫覿面相逢莫向獮猴分背面一波纔動終歸大海作波濤老洞山之觸處逢渠霛雲石之當機打破真常流注血脉分明一任濯纓從教洗耳豈容瞪目而見底自是對面而回光光影現前涓滴有自故得詞源不竭學海轉深縱衲子之觀瀾可禪和之鑑止此蓋孤雲室內浪靜波澄玉几峰前風摩雨洗所以然乎或者迷源尚猶逐影從他覔
得向外馳求師必叱之曰去汝是迷源逐影漢何以言之若蝦若蟹總受羅籠是魚是龍更無回避再三澇漉不出校量者也如斯話會者誰海南白氏子玉蟾云
子／宗教／道藏輯要／婁集／四　白海瓊真人集四／題／題張紫陽薛紫賢真人像(P.13-1)..[清光緒丙午年(1906)成都二仙庵重刊本]
題張紫陽薛紫賢真人像
昔李亞以金汞刀圭火符之訣傳之鍾離權權以是傳呂巖叟巖叟以是傳之劉海蟾劉傳之張伯端張於難中感杏林石泰之德因以傳之泰邠州人也事成游毗陵授之於蜀僧道光光之門有行者道楠號為陳泥丸卽先師也偶緣道過太平宮覩壁間張平叔僧道光之像感前賢之已說嗟塵世之不仙思鸞
鶴之未來對江山而無味張乃紫陽真人太微第四星也道光姓薛號為紫賢石公乃翠元先生先師則翠虛真人也海南白玉蟾因訪知宮蔡長卿於是乎書
子／宗教／道藏輯要／胃集／一上　王重陽祖師全真集一／詞一／玉堂春　鎖門(P.43-1)..[清光緒丙午年(1906)成都二仙庵重刊本]
又鎖門
玉性金真人人皆可化玉液金丹頻頻迎迓玉兔金烏光光相次亞照玉欄干種玉芽　瓊蘂金莖長長生不謝玉女金童常常看舍玉鎖金匙門門開闢下賞玉堂春對玉花
子／宗教／道藏輯要／胃集／二　王重陽祖師教化集等／王重陽祖師分梨十化集／玉堂春(P.19-2)..[清光緒丙午年(1906)成都二仙庵重刊本]
玉堂春
玉性金真人人皆可化玉液金丹頻頻迎迓玉兔金烏光光相次亞照玉欄杆種玉芽玉蘂金莖長長生不謝玉女金童常常看舍玉鎖金匙門門開闡下賞玉堂春對玉花
子／宗教／道藏輯要／胃集／又三　邱長春真人磻溪集／詞／沁園春／其一　示眾(P.59-1)..[清光緒丙午年(1906)成都二仙庵重刊本]
列鼎雄豪兔走烏飛轉頭悄然似電光開夜雲中乍閃晨霜迎日草上難堅立馬文章題橋名譽恍惚皆如作夢傳爭如我傚忘機息慮返樸歸原　壺中異景堪憐是别有風花雪月天翫四時時現祥雲瑞氣三光光罩玉洞瓊筵滿泛流霞高吟古調骨徤神淸丹自圓真堪愛待功成一舉永鎮飛仙
子／宗教／道藏輯要／胃集／九　王處一真人雲光集／詩／謝王六翁惠香茶(P.45-1)..[清光緒丙午年(1906)成都二仙庵重刊本]
三紀迴還訪故人十無八九可傷神光光水淥重明秀道化依
前日日新
子／宗教／道藏輯要／畢集／八　張三丰真人全集二／卷四　玄要篇／下／一掃光道情十二首(P.62-2)..[清光緒丙午年(1906)成都二仙庵重刊本]
又
一掃光照見聖通天徹地一輪鏡靜中動動中靜一任萬物不相侵花開花落地自貞雲來雲去天常淨正大光光大正分而
能合定能應
子／宗教／道藏輯要／畢集／十　張三丰真人全集四／卷七　九皇經　三教經　度人經　菩提經　鐘偈／菩提圓妙經／偈(P.38-1)..[清光緒丙午年(1906)成都二仙庵重刊本]
菩提言我昔在太和庵中敦修玄教內抱真如隱顯度人現種種相作種種方便勤立功行以待天符塵垢滿衣常樂我靜日坐菩提樹下與弟子圓慶及諸比邱徒俱圓慶爾觀此菩提妙種無香有香香無不聞無光有光光無不照香光遍滿總屬無心乃念我佛上乘本性充足慈悲普護自然寂照亦非有心是曰菩提菩提嘉名實始於此昔往西天神遊參禮世尊啟請釋旨默契禪宗世尊大喜勅讚宣揚而與大眾言曰
神光熙照性海澄淸在塵出塵隱世度世現醫身而扶危拔困倡大眾而闡道傳經果證大羅金仙道比達摩尊者大仁大願
大慈大悲玄玄祖師救難天尊邋遢靜光佛菩薩摩訶薩
子／宗教／道藏輯要／畢集／十二　張三丰真人全集六／彙記三　如意寶珠／下卷／斗姥大法語／五曰丹元廉貞(P.44-1)..[清光緒丙午年(1906)成都二仙庵重刊本]
五曰丹元廉貞
北斗第五丹元廉貞星君此位星君大矣至矣在天為北斗之中在竅為一心之靈凡人皆得此竅不閉只是難得真炁入竅欲得真炁入竅必須用
箴箴森森源源晶晶
健健健健光光光光
十六字口訣方得此竅不在別處卽在本心絳宮加一
唵
字四十九遍默朝心中絳靈宮令罡炁保體衞真故得此本宮真炁可以呼遣風雲雷雨招使萬神位列五斗竅居玄靈得申辰本命運南方丙丁之真炁降於我身中招玄靈宮廉真丹元星君降駕江元宮赤衣赤冠廉潔利貞自然魔鬼遁形此竅只在
午列
二字中真有妙用也
子／宗教／道藏輯要／井集／二　雲笈七籤九／存思／存大洞真經三十九真法／左目童子(P.57-2)..[清光緒丙午年(1906)成都二仙庵重刊本]
左目童子
讀太極主四真人元君道經當思左目童子飛雲真氣日之華光從兆泥丸中入下布兆左目之中畢微祝曰
四極太靈元君精映日華充溢童明光光二景相照通我明梁三丹啟真我道開張毛羽羅裙飛上玉京畢引華光三咽止便讀玉經畢又祝曰
我乘混合氣纏固九真邱養光太昌子駢羅凝羽珠九尊眾帝生洞景迴須臾七祖結解散穢積忽己除世世生福昌玄祖獲仙書身昇太霞宮控龍宴玉虛上朝上清皇見侍幸正扶
子／宗教／道藏輯要／鬼集／一　玉詮卷一／立壇宗旨(P.2-1)..[清光緒丙午年(1906)成都二仙庵重刊本]
立壇宗旨
本師諭眾言子等能知我壇宗印否宗有三一曰上二曰覺三曰正天下乩仙應化之壇咸出上宮淵源師派故凡建立壇宇要皆從上覺中演化而來惟我大壇上承元始中通金闕所以規曰玉壇正宗正者該乎覺而統乎上者也所謂印者亦有三義一曰妙二曰慈三曰照凡乩仙度世附鸞傳教者本乎照印中出照者悲深願重已能照徹本來亦望世人同加照徹借鸞以伸其接引之意此照印所由名也至若元皇開教闡道拯迷自從厯劫修證妙印圓隆乩鸞流蘊奧竅弘宣故曰妙印要之妙也照也俱為一洞因緣寸地現光而非普慈上乘之旨惟大
壇分演八毫光光映續十真開萬載之勝因八使護現前之妙道所以上覺惟此地為宗妙照奉玉清為主主印宣慈慈光四覆金光一百里祥烟徧江南正宗二字確有指歸實有明驗為是壇弟子者必須內究性元外操言行層層解悟步步隄防於至紛至擾易動易雜之時尋出大明不昧之體寶月高懸萬物畢照自然左右逢源法元俱徹方名善解上修弟子庶幾正宗慈印日顯月彰矣
子／宗教／道藏輯要／鬼集／一　玉詮卷一／浯邱天公(P.19-1)..[清光緒丙午年(1906)成都二仙庵重刊本]
浯邱天公曰靈臺峩峩鬱蒼香服氣生神守胃房雲霞杳杳來天中妙光湛湛聖月藏因道遂機玄中玄語語皆是仙中王回
風混合真人悅延星康斗童女芳始氣在我絳樓中天精飛入天乙堂太上真符不用鉤直道金文付玉皇子能見之可翺翔飛玄洞神遊帝鄉世人不知心是母太玄渺渺非中黃太乙一現守太乙居之不懼藏不息固精養氣護靈明一點真文落太極圓明氣母是法主苟能悟之三彭死入道長生永遠希見玄為寶丹光立用神使將在金樓金樓一門通天子照徹英英三九數彷彷彿彿皆來護一日二日萬法通吾子得之是要路天皇真氣在泥丸太乙真精是丹母虛心觀之可現光光從金水長空窩胎元在我兩腎交丹田火熾胎元墮一昇一昇復一昇真人乘火飛金門飛玄渺渺不可說煉光煉月皆有得世人豈
知性裏通吾子知之可度蒙玄玄至道非尋常知識意見□宜空湛然一點帝光照飛玄天道真天道真人志士始得聞一朝可役千萬神至心思念玉光聖三九心傳方可進十年功行積無邊到此方知是天性一言教子當細思一事臨身當慎之勿輕勿逸養靈光自有天神開子知聞道未可名言說至人勤行實無得歸來寂然相色忘天顏在邇天根實胞元一斷霹靂聲飛玄恍惚入帝庭大法有聞修可到莫將三毒喪元精太上真符在主君瑩徹光芒卽可行何須步罡履牛斗何勞結訣誦靈文元始一符萬神走上帝一印千靈欽隨子立行并立功俱是我等真心興化工在人不可遏玄元真使靈通絕世人當知大
月居故傳此法同志習勿使匪人敗化機勿使庸夫胡亂閱上道非緣弗可聞盜來雖成終日傾子當慎之勿慢存一言一字皆玉文誠敬由中舉止端品格卻從孝弟敦審緣察安不可忽付法他人如此說太上靈寶在心傳非心慕道神光滅慎兢翼翼開大教生者受恩亡者越傳心傳道及傳神高上金門上使臨惟有金剛不退轉飛神自然到玉清
子／宗教／道藏輯要／鬼集／一　玉詮卷一／本師玉京左宮天子玉光普照天尊(P.25-1)..[清光緒丙午年(1906)成都二仙庵重刊本]
米光光之本也根於大月培於黃芽滋於𢆯霜生於大直三五之神天地之元精也本光立枝炁生炁炁皆光矣
子／宗教／道藏輯要／鬼集／二　玉詮卷二／金闕至真靜湛上仙白大真人(P.1-1)..[清光緒丙午年(1906)成都二仙庵重刊本]
凝定生光光體淸淸明保固是完人人知解得黃庭義方是能修三寶身
子／宗教／道藏輯要／鬼集／二　玉詮卷二／金闕內宮洞玄得道大使郁大真人(P.70-1)..[清光緒丙午年(1906)成都二仙庵重刊本]
郁大真人曰光明洞照卽聖胎結矣我在塵時惟煉太玄金火充滿骨節卽得冲舉子等傳授大法詮諦充棟何尚未有一得詮語中有精粗乎無有也大乘中有頓漸乎無有也信於此生疑於彼起悟於彼得迷於此乘道人者不信亦不疑不悟亦不迷空中有光光中有靈非光也非靈也真一而已矣亦非真一太玄金火妙如之心也我故忘心而并忘身忘身而并忘物無取舍無愛憎緣至而道成任成於道運合而丹就任就於天心中空洞不罣一絲一絲不掛湛然常淸此時雖不欲仙不能不
仙矣是故雲車風馬非外物也身中有之何况應感之道反可離身而妄冀乎
子／宗教／道藏輯要／鬼集／三　玉詮卷三／金闕左廡飛玄八大金神(P.1-1)..[清光緒丙午年(1906)成都二仙庵重刊本]
玉壇無上正宗化開南國系接玄元其得為玉壇弟子者悉乘夙世善緣而來何况其中又能聞訓又能習法又能積行者乎在今日者俱當自喜自幸念我旣生下土乃得遇此無上勝因正憶玉光淸淨教旨光光相續同登道岸此真千生難遇萬劫難逢每出一言行一事皆要把玉光弟子四字牢記於心自然履中蹈和言無詭譎行無卑污一切法習之而遂通一切戒守之而遂堅一切規行之而遂整同心同德協敬協和上以副聖眷之隆下以開後人之信所以然者不是勉強要結之也全在
主壇司教二人於平日薰陶涵養使之各存正性故有如是正念有正念而後有正行有正行而後有正化有正化而後有正緣如是正緣乃可流傳奕𥜥若諸子正性未存各存偏念雖今日法會甚隆不足取也欲使諸子各存正性不是語言文字可以勸不是威儀可以動須汝存得正性發得正念自然有一種□炁動人故曰薰陶若在語言者爭之府也威儀者偽之尤也如何可稱大道故前偈以蒼苔雨近喻子性以春山泉遠喻他性在子今日只要看自性之水枯潤若何便知他人之水虧盈若何矣此古聖賢化度妙旨也
子／宗教／道藏輯要／鬼集／三　玉詮卷三／金闕下殿飛靈四大天君(P.22-1)..[清光緒丙午年(1906)成都二仙庵重刊本]
因者去來之道去來之道性之道也去來之道道之性也道之性者吾之極也心之玄玄之帝皆以一米修之可以入月上聖之秘妙玉光之心法也子如能修之天上天下皆來呵護米光具在心中心光藏在米中米者玄中之玄帝心之玄也至於帝
則米無米玄無玄不無不米不米不無無米而米米中有光光明入道和氣為之也和之為氣本身之本身心皇之心皇也莫如守其和而求之不守和而求之猶面牆也未可與言道矣
光之為體至微也顯而為用則至廣神在光中通法在光中悟道在光中興壇在光中立收此光可以煉玄昇真出此光可以濟生度死聖真乘此光以救世衆生乘此光以還元故本壇帝
師號曰玉光光者最上乘也人能通玄洞微一氣合於元英三品歸於玄一寶光充備真如具存則成玉光弟子其次修為真正功夫純密除物欲至於無欲之地離色相得悟無相之宗遊行自如道不踰矩則成性光弟子其次敦倫盡道孝義著於家庭守義無虧忠誠聞於鄉國全聖學卽通仙道之精盡人功自見天心之復中和位育人範神宗則成道光弟子其次慈心利物有真願以行之慧眼求真有真功以進之博覽金書而不為法相所縳廣行濟度而無起自得之心能虛中而實外不進銳而退速則成法光弟子至於慕光雖曰庸庸然必要始於慕而終於見始於見壇光而終於見己光方能成得一个慕光弟子
蓋光者人所同具物所共知惟不自愛其光故至三塗輪轉奉道之子當明大壇開化之本總在一光旣皈大壇必須把四光弟子自期從法而道漸躋高明勿得空談心性說過一生反使千真萬聖玉藏瓊書徒為子等屏障掩蔽天心大月也
子／宗教／道藏輯要／鬼集／四　玉詮卷四／先天猛火降邪輔正王大天君(P.4-1)..[清光緒丙午年(1906)成都二仙庵重刊本]
王天君曰澄子汝家道氣已齊德心尚有未備緣尚有一病未去如能去此天福自來道者性之光也理者光之寓也明理以安性性自不昏見性以發光光自常在所以旣聞道法尤當默受若一生著念性光遂昏吾欲勸汝家人各求己性毋談人短
縱使他人不能入道與子入道無干不可談也只要修己之身安己之心改己之過自然家風丕振嗣息賢良可以傳此壇脉人言心要死我言心要活活則無所牽愼勿死於物境本無滯形心滯塵網結將心返太空境同水中月一念參真諦棄死求心活道本無爾我執我便非真善功由濟世陰德在寬人人孰無情欲人誰少愛憎克己己所安施人猶用恕况以己所難責人期必至非汝欲過求累汝業有四一者欲尚心欲尚疏自治一者自見心自見忘人志一者不平心不平嗔火熾一者浮淺心浮淺懷聲勢豈知大道中無心亦無志此身屬造工如鐵入爐中鐵隨爐火轉人隨天命通若有一分我究竟非真空
此乃道人安心之法見性之門當以靜心會之
子／宗教／道藏輯要／柳集／十　三寶萬靈法懺四／午上　列星誥一／道大謗生第三十八分(P.10-1)..[清光緒丙午年(1906)成都二仙庵重刊本]
道大謗生第三十八分
道言亨吉在我道本吉而無凶自得優游何問人之毀譽君子惟修己身木之屈直自有繩墨制之己心方圓平直在乎心墨神定心閒心平人體自周心屈人情可得即人即己己可類推況大聖大賢成佛成祖安心乎他不可必人尚可自必天寶吉人未惟寶吉我不吉為天亦災我禍來不能自弭獨弭於禍之未生災不可免無妄則免水就下火炎燥雲龍風虎蓋各從其類也方圓者如川之就於盤即行即止心之源流信卜於我外
之人來總無問焉佛氏在坐歌利解體而不自覺則魔王退於如如之心老子之過東土羣魔攻之而老子自視冥冥觀羣魔如羣兒作戲魔退天空東土得度從可識矣尼父息憩杏林羣小攻之所息之地羣小削之杏伐不爾跡削不問桓魋欲殺不能匡人欲害不敢即東山之遠管蔡難加於姬公宜思我德我業可如宣父乎可如周公乎可如老子及牟尼乎大道高天魔及於天大道深淵魔從於淵小人即魔君子正魔我與魔爭我與魔等魔見正人而正人不避正人見魔而魔終消石之錯玉玉乃得器詩云他山之石可以為錯者此也惟自修能解自悟作退譽之非美名盛毀來故大人兢兢望進不希福至惟患禍
生患禍寡禍禍少即福謗從何來謗去身安古人曰水平風有動浪起念無生舟翁常把舵靜己自如行可將是語作我佳談自在從心無往不得中庸不怨不尤即我修道之法拈而悟之須臾可得今向諸天不叩毀由惟循天理禮運心恬羣真在目彷彿神庭欣欣來格
大悲先天盤古周御國王天尊
大悲中天斗母大聖元明道姥天尊
大悲北斗解阨延生天尊
大悲南斗六司延壽天尊
大悲東斗主算天尊
大悲西斗紀名天尊
大悲中天大魁保命天尊
大悲二十八宿週輪天尊
大悲周天眾星合算應福天尊
大悲神運天尊
大悲神思不馳天尊
大悲盛名致譽無在不怡天尊
大悲長生神智天尊
大悲智慧悅心圓圓翠珠無敗新美天尊
大悲芽善黃生天尊
大悲中天大道天尊
大悲先梵從固天尊
大悲盤古得炁天尊
大悲古炁天尊
大悲古梵天尊
大悲太古派源天尊
大悲太素根天尊
大悲太極川天尊
大悲太極本天尊
大悲梵炁敷足天尊
大悲梵先光天尊
大悲梵正耀天尊
大悲梵得祖根天尊
大悲宗大梵天尊
大悲宗元梵天尊
大悲通梵天尊
大悲透梵元得天尊
大悲達元炁得梵炁光光自照天尊
大悲光續光天尊
大悲光通光天尊
大悲月在梵天尊
大悲月滿梵天尊
大悲星光得達天尊
大悲斗光滿透天尊
大悲南離星北坎星二炁自取天尊
大悲東震炁西兌炁二星來扶天尊
大悲中用炁黃府自理天尊
大悲黃庭丹用天尊
大悲中庭丹用天尊
大悲五星正照天尊
大悲雨氣滋身八正合神日月在心普輝天尊
大悲斗躔徙吉天尊
大悲斗舍在體天尊
大悲嶽星應身天尊
大悲全天普圓天尊
大悲圓大天尊
大悲珠滿天尊
大悲滿月分光天尊
大悲月來在神月去神寂高碧兩映天尊
大悲出世住世留身化身幻虛存存天尊
大悲可月天尊
大悲可星天尊
大悲缺圓來復天尊
大悲陽環天尊
大悲陽玉體陰金體華華流精天尊
大悲妖祟息神天尊
大悲邪畏神天尊
大悲邪難侵入天尊
大悲君體貞寂天尊
大悲皇心貞固天尊
大悲斜陽寓神天尊
大悲正真東陽出神天尊
大悲桑繼天尊
大悲桑興陽盪天尊
大悲桑盛陽明天尊
大悲輔四正天尊
大悲輔金闕天尊
大悲輔土政天尊
大悲訓中天尊
大悲訓大正天尊
大悲灼然即然生生滅□續神天尊
大悲闡風雅天尊
大悲足元化炁梵宮四朗天尊
大悲成紀天尊
大悲成大記天尊
大悲奎宿中分天尊
大悲魁氣威德天尊
大悲罡斗森肅天尊
大悲坐未指丑坐丑指未十二方中分氣流派自元自化天尊
大悲罡貌同變天尊
大悲變威天尊
大悲佈威天尊
大悲得罡天尊
大悲罡煞凌祟天尊
大悲祟避大罡天尊
大悲指邪邪滅天尊
大悲目邪邪退天尊
大悲大罡能化天尊
大悲風從罡日坐罡雨雷來罡得大濟惠天尊
大悲羣法罡天尊
大悲羣用罡天尊
大悲婁星廻柄天尊
大悲昴星主柄天尊
大悲受角氣天尊
大悲受房氣天尊
大悲受畢氣天尊
大悲受井氣天尊
大悲受鬼氣天尊
大悲精體還天寒星不滅天尊
大悲害身化身星惡神吉我還元氣天尊
大悲四徙天尊
大悲九圓八方常升陽氣天尊
大悲復大根捷大神來往續續天尊
大悲宣道訓行天尊
大悲㪟道天尊
大悲準斗天尊
大悲準合周天天尊
大悲統隱天尊
大悲統寓道名天尊
大悲諱星內明天尊
大悲不露光長葆光性星天尊
大悲斗星明海復耀崑崙示光永體天尊
大悲亘星穴天尊
大悲綿星明天尊
大悲背星受氣天尊
大悲向星領氣天尊
大悲揮邪來迎指魔去復退進不一常如天尊
大悲恒慶天尊
大悲貞亘天尊
大悲一炁在身二十四炁來合五方大宿耀灼天尊
大悲風水聚星天尊
大悲斗斗得用天尊
大悲一斗復羣天尊
大悲箕不隨運斗不用神我運我神神箕南徙天尊
大悲正正輔政天尊
大悲贊大週天尊
大悲贊大徙天尊
大悲中垣廣蔭天尊
大悲林秀東星天尊
大悲西冲秀達天尊
大悲政治從斗天尊
大悲民康從斗天尊
大悲樂國從斗天尊
大悲大祟斗驅天尊
大悲馬走斗冶天尊
大悲祿永斗天尊
大悲福綿斗天尊
大悲壽亘斗天尊
大悲老星在斗赤星在斗中垣伏叟西躔存命五舍圓身永永得度天尊
若此斗光諸聖可消危難可免洪凶勿問於天天何可跡宜叩諸星星有可象垂象於天道之顯燦日月星辰之朗朗春秋寒暑之綿綿天非星無以光日月非星無所次山川嶽體非星無以鎮人身非星無所經故東岱從房西山從昴南嶽從星北恒從虛中嵩在魁五方均有所係即此以得萬品之所歸即此可知羣物之所合受斗以生祈斗以延違斗則災慢斗則阨可不敬乎可不慎乎珍是祕言自永壽命頓首再禮惟欽高天
偈曰
由星不由命與天　　　　天命即歸星斗躔
斗不陶魂兼鑄魄　　　　何從覓我命根原
讚曰
群星在上顆顆輝明陰陽日月在中行次舍不差輪徙度廻經災福豈由人大川高嶽俱有歸根人體骨肌並五庭皆繫本元成萬物同羣斗斗受虛靈
子／宗教／道藏輯要／軫集／四　天下名山記／湖廣二／遊南嶽記　譚元春(P.7-1)..[清光緒丙午年(1906)成都二仙庵重刊本]
遊南嶽記
譚元春
丙辰三月譚子自念其為楚人忽與蔡先生言我且欲之嶽於是遂之嶽湖南山水舟戀其淸次江潭盟周子以靜遊周子許焉譚子曰善遊嶽者先望善望嶽者逐步所移而望之雨望於淥口月望於山門皆不見譚子悵然都市乃得見之深於雲一紙耳將抵衡觸望莊栗空中欲分天又望於縣之郊菴雲頂一二片綻者的的見縹碧又望於道中萬嶺皆可數然是前山非郊菴所望縹碧者也道中多古松楓色綠其旁聽覩如意行三十里入嶽坊雜木亂植新葉洗人步尋集賢院廕松息竹一僧瘦淨良久始啟扉問周子何來蓋周子少時讀書院中扁尚有
周楷姓字是日意有餘再往水簾洞越陌踏澗澗中亂石流影閑花間之舉頭見山巖間忽忽搖白光者水簾也水傾如簾霜雲同根下坐冲退石且臥焉以仰察其所飛返於廟天乃雨明日又雨登峯者危之驅車而上不雨及華嵓峰晴在絡絲潭及潭晴在玉版溪及溪晴在祝高峰若與晴逐者紫雲洞以上泉氣白墳絡緯軋軋潭名不謬過潭無不泉者左右交相生或左右隱或左右微斷惟玉版橋左右會草木陰其響離橋南折頻上綠影小憩半山亭遊者頗自足香爐獅子南臺諸峰皆莫能自立鳥莫能自飛再上可折入鐵佛菴矣曰留以快歸路又上則湘南寺意不欲往遂不往惟一入丹霞寺棟宇飄搖若欲及
客之身自此以上雲霧僦居冬夏一氣屋往往莫能自堅僧莫能自必譚子每植平臺頫納淸朗所曾經危聳已有岡焉者有壑焉者矣廣疇細𤱶水微明如江江水亦莫能自大出丹霞門外望又有異同矣漸仰幽徑穿草木花竹行有檉松拙怪可笑顧周子而笑之踰北斗嶺嶺盤為星數步一折足不遑措頗以此生喘轉尋飛來船石眾石支扶一石翱翔甫定銜尾臥其上人從隙中過見石上樹如藤皮半存靑青自有葉望講經臺甚了然遂不往取舊路邊山而下指隔山上封寺道有級趾趾斜垂蟻影遊人與雲遇於途雲不畏人跡窮坦然得寺僧火於衲客依於爐是時春夏交候有蟲無鳥亭午弄旭澹若夕照由寺
後上祝融峰頂新菴舊祠仙往客來四顧止有數人數人止各據一石晴漾其裏雲縫其外上如海下如天幻冥一色心目無主覺萬丈之下漠漠送聲極意形狀之轉不似譚子顧周子語奇光難再得願堅坐以待其定周子許焉久之雲動有頃後雲追前雲不及遂失隊萬雲乘其罅繞山左飛飛盡日現天地定位下界山爭以靑翠供奉四峰皆莫能自起遠湖近江皆作一縷白譚子持周子手不能言又下會仙橋是靑玉壇也橋垂空外架空中石老松矯首橋下倚試心石不可以咫乃復過上封見歧路幽翠髣髴若有奇欲搜之僧曰此下觀音巖矣留為明日南臺路宿諸寺雲有去者星月雍然磬聲不壯晨趨望日臺
艱難出淺霧於天海之間稍焉日脫於窘山雲洗乃淨所謂幽翠若有奇者觀音巖也寺閣光潔有泉鼎鳴自幽徑左行忽得來時路祝融追隨下鐵佛菴乃不見此皆所謂後山也菴以下為兜率菴下極復上為巳公巖稍上卽又平為福巖寺惟獅子天柱相從最遠左方溪澗溝塍時時宕人眼因思來時路南臺左翼所峙者香爐獅子赤帝諸峰所望者特右之溪澗溝塍雖南臺火無昔觀要當補為歸路也出南臺松徑豁整如前初入衡山道想其未火時譚子悵然已復自解遊人各自有會如所憇兜率菴大竹桐如笋皮半脫泉喧喧靜其右僧引入閣下聽泉晴天雨住凭軒對天柱峰峰氣靜好可直此一來耳下退道
坡坡盡榛楚荒寂處有閣觸目知為紫虛閣跡之道士樵扃攀戶簷端接魏夫人飛仙石石盤空外勢出香林高松寒覆而溪聲曲細上合其濤道士旣不歸予亦去與周子訂方廣遊周子許焉於是遂以明日往初行平壤十餘里溪山效韻望昨所為諸峰皆不見無論祝融陟嶺得疎林云有須彌寺意不欲往遂不往須彌而上向背高低不一沙邊有石石隙有泉泉旁有壑壑下復有奔響響上有樹樹間有花草青紅光光中又有飛流雜波流急處有橋橋上下皆有陰陰內外有幽鳥啼水可見則水響不見水則汩汩草樹響諸松茂一山則山暗一山或未能叢則兩山映之能暗巖石森沈多如幽齋結搆至於水蒲溪毛
宛如盤秀步步懷新度三十餘里聲影光三絕惟至半道緩行蔽翳間左右條葉隨目俱深表裏洞密有心斯肅譚子視周子良久卒不能發一言此山中太陽易夕壁無返照小憩嶺端望之蓮形若浸暝投方廣寺林火鴻濛泉鳥驚心僧引至殿旁折入禪栖廊下忽度橋泉聲又自橋出所宿處聒聒然與來路莫辨曉起卽出寺西由林泉夾道中過洗衲池梁惠海尊者洗衲處一石臥水面旁守以大石亂流滙瀉聲上林間石去地數寸耳不能簾而亦依稀作簾光稍進為尊者補衲石近人因其勢上置臺題曰嘯予易以戀響戀響者戀洗衲以下水石樾薄之響也然亦任人各領之又西高徑山開可入天台寺意不欲往
遂不往惟坐起林邊水邊自西厯東低回澄練而已如是者三往返俗人知好僮僕共淸乃出方廣路天乃雨影響無一增減但初至重經略有異同當此之時虎奔跡鹿爭途猿啼一聲卽止蝶飛無算似知春盡者譚子悵然明日不雨乃出嶽善辭嶽者亦逐步回首而望之
子／宗教／道藏輯要／軫集／四　天下名山記／山東／岱記　鍾惺(P.68-1)..[清光緒丙午年(1906)成都二仙庵重刊本]
岱記
鍾　惺
登岱者必十八盤以上而後為岱也然世所為岱者聚焉予以萬厯丙辰九月二十九日丁酉自臨淸釋舟四日至岱登之凡二日為十月之壬寅癸卯其自盤而下落落散處者今漫然以為岱之路然而莫非岱也予升降其間者亦二日為辛丑甲辰所與偕來者歙吳康虞惟明曁其孫朂念閩林茂之古度與惺而四也先一日庚子去泰安州二十里者而望諸山之蔽岱右者以為岱度橫至不十里行二十里而後為州出登封門為岱之足以四人腰輿背徂徠汶水並澗上澗周於左壁不周於澗者盡五里至一天門意為岱岱猶未也又三十里而後為世所
登之岱焉惘然悟所登之山十里可至者獓來也非岱也由石經峪至水簾洞予亦漫然過焉以為岱之路而已俟其反而覆之然獓來自此以往時與岱一時與岱二人各以其所至所見一之二之而又一之實俊物也過此則歇馬崖然未至崖亦誰能馬者稍上飾其磴磴窮而閣者以祠玉皇登之面徂徠焉降自閣以嶺名傍見獓來而能曲且邃者曰黃峴降而至此始知之升者未之詳也從嶺上未至小天門然計其端與嶺略相亞乃更數上下復凹其中而平者快活三也又上乃得小天門秦五大夫松在焉具官而已至朝陽洞岱過半矣亭於洞上登焉望其上亭者為觀石而欄者為崖梁者為橋而不敢以為何觀
何崖何橋也至此反能松松加於泉石承之雁次相得坐而臨聽如不欲上計水所以簾而石經峪之石不能盡有其經者皆此物也大要自一天門至此直以為岱之路而不必留卽不敢直以為岱之路待其反而留焉者皆過而去之餘則留留不必久留而久又若欲待其反者獨此耳不知十八盤以上之松之泉視此何若也又上出大小龍峪為盤之始斗上度可四三里念輿差逸而聽於人且神懼焉與形勞正等勿甯步而聽於己乃以其身與童與杖并而步前其杖則步追之步前杖亦追之身所不能得於步則視童與杖步所不能得於童與杖仍視輿輿始四人去其半橫行如蟹已射而代則旋如螺自成思理如
是者更端乃為盤之終曰三天門則世所為岱之始也數上為碧霞宮禮元君焉憩於署俯五花巖花不必五而能花徂徠北面益莊獓來待焉向能於數十里外蔽岱使不見今反頫力不能自蔽然其鱗爪面面岱亦無以禁之依夕觀日落反景萬光光中陵谷一氣煥爛之極乃見混沌異哉語具登岱詩玉女池李斯碑皆并署左右暮不及觀明日由署東上出其後為東嶽廟摩崖銘在焉唐天寶十四年御製并書書作隸字專數寸闇然而光留不欲去而其傍有蘇□書頌俗子以四大字奪之恚不欲觀去循玉皇頂岱所止也念日觀峰去此近待其反而宿焉以候日出至孔子崖西折並壁下則西天門岱之為天門者
三西天門者石自門焉真天門也呼茂之題石有風定煙歸目恬心霽二語門可出壑其下萬筍怒生曡起最外予自題云立石如扉下視槎枒忽憶白帝城望江中搖頭浪時也計其處當在十八盤不可直龍峪越觀峰隔之耳釋其峰不登反而登玉皇頂有石焉高廣不數尺然終以此字冠岱稍下則無字碑碑無字作無字碑詩從其後俯黃華洞所謂後石屋者也松戎戎巖上欲往計其邃廣可專一日遂不往宿焉風甚而月作宿頂候日出時夜分童報氣興於東非夜氣也以為日急往登萬峰光而碧其下星不能光光不能盡如夜而猶不失為星光趨盛又以為日此而日焉是日於夜也久之有赤而圓其端從碧中
起者日也脫於碧者半天海所交水風窘之反不能圓赤盡而白白斯定定斯圓圓斯日矣則下界日出時也大要光下属碧落日亦然而落者暢出者艱落之前萬象混出之後萬象分此其候也反於署作觀日歌及觀李斯碑得二十九字世恨其殘而予猶疑其整玉女池石甃之肅焉冲照稍憩定黃花洞計則循所由至頂者得仙人橋壁不属者丈許三石丸鉤連而橋焉橋傍石如砥坐而望汶泮居徂徠間者厥勢殆交茂之榜雙流翼注四字於石過舍身崖視橋加危焉欄之其下礨石有類人為讀宋政和間題名再經日觀欲題海日生殘夜五字於石不果至玉皇頂不入北折其後磴棧者數里黃華路也皆從上下
矣石壁百仭松腋之左左而半上為八仙洞不及登對而壁者有若廟若寢若垣若林者焉數折視之皆石也茂之寄題曰笋城中闕為壑石萬其峰錯以松松聚則濤不以風也其中煙霏所蕩層巒聽之偃仰牽拂不能自止飛流自日觀下者望齊冰雪大要泉被於崖日被於泉松被於日風被於松仰日觀諸峰如向坐朝陽洞是也度其處又當為岱之半降觀如壑可直岱足如水簾石經何然亦無所得徑壑窮亭之聲光相亂水木莫敢任自亭入宏整可屋屋之屋後為壁洞在壁下泉出焉淵而不流竟日乃出擇石題之曰岱不無松松至此始濤焉泉壑映蔚奇為幽豁題訖返仍作黃華洞詩㳂徑而半仰八仙洞欲登
焉日入矣予與康虞中反以茂之往得所謂峰如脊者蜿蜒属之獓來而獓來從此以之岱所頂皆谼中其聲趾趾至孔子崖而徑合為予誦之宿於署明日登越觀峰見西天門而下至十八盤得一意而徂徠矣悚然內省不敢盡以為岱之路也循二龍峪至朝陽洞覆所謂松與泉者童指其上亭者曰日觀石而欄者曰捨身崖梁者曰仙人橋予聽之始不惑計其處半岱宜與黃華洞諸處直若胸背焉向所念十八盤以上之松之泉視此何若者當以黃花洞松泉實之然不可謂十八盤以上物也過此無不壁者壁闕為澗折而壁複焉則澗在壁外至黃峴嶺徑益折往往以下所視之徑為澗所謂曲且邃降而至此始知
之者也而所見獓來視登嶺時一之二之又自為一獓來矣稍下覆所謂水簾者泉扼於石冬嗇之劣得不絕為聯句題石曰晴雨所覆白雲之上冬愛其原厥流斯養石穹其中俟時而響岱實為之勸登弘獎題畢而下複其徑得石經峪焉石經者鐫漢隸金剛經於石字如斗隨石所之經盡而止石仰負天頂踵於泉泉枕履之便其腹以受經坐立無所書成而其人不著念作者血誠禮之月矣歸而為頌計四日而卒岱事焉在十八盤以上者專壬寅癸卯二日盤以下升降者首尾於辛丑甲辰升則分辛丑之夕以禮碧霞覿五花益登岱始事降則分甲辰之朝以登月觀益登岱終事鍾子曰予舍舟而岱登日觀峰岱止
矣能使人意若未至岱者歸循汶泮所注濟水受之意已無岱察其原皆出岱厚其力以達於漕漕緩急告焉負舟之水皆岱所𢌿是身已入舟而岱猶未已也嗚呼岱哉
集／小說／續金瓶梅／第六回戒導品沈富翁結貴埋金　袁指揮失魂救女(P.54)
卻說這場因果，你道這個女兒是誰？
他也曾倚門賣俏，隔牆花影引情郎；他也曾待月迎姦，半夜星前排色陣。夢短的鴛鴦，前世裏因緣未能諧老；轉生的芍藥，初春時花蕊又被摧殘。一靈不返，正在東嶽案旁邊；兩世相尋，還似西門房院裏。舊債未還新債起，前冤又惹後冤來。
原來常姐就是李瓶兒託生的。那年西門慶來京朝覲時，就託了夢在袁家尋房住下了，至今生
長十一歲。西門慶死後，花子虛告狀，拘他對審，才知是偷託生在東京袁家。一路鬼使尋來，把陽魂捉去，昏迷不醒。
卻說李瓶兒被鬼使夢中牽去，到了東嶽門前，還是當初死的模樣，面容兒黃瘦，細弱堪憐，嬌容如畫。見了花子虛、西門慶一干人在衙門前，想起前情，不敢啼哭。不一時，叫到一個官府案前跪下。花子虛把那上牆喚貓、踏梯過院通姦的事說了一遍；又說他陷在官司，被西門慶坑騙多金，致病身死，又將金珠、錦緞、蘇木、胡椒、一百另八顆西洋大珠、螺鈿大床，盡被西門慶盜去，約值萬金；晝夜姦淫，並兩個丫鬟姦了娶去，一一說個詳細。只見花太監跪在旁邊，哭哭啼啼，訴傾家姦盜之害。西門慶無詞。司神大怒，先把西門慶箍腦夾腿，發上碓舂地獄去了。後查瓶兒與花子虛本命生辰因何不合，以致盜財通私？判官將簿上來一看，才知子虛命坐耗宮，原該赤貧，不應有妻財之福；又因花太監家財係盜取官物，不合成家傳後，那花子虛又沒有得橫財的命，天遣耗星以破其家。李瓶兒原無大罪，不合私通西門慶成姦，只問了個杖罪，重鞭一百釋放回陽，該失身娼籍，自縊而終，也是個絞罪。花子虛該託生在鄭千戶家為子，使瓶兒日後填賬，俱在後日報應不題。
卻說袁指揮一家守著女兒，到了三日，全然不醒；待說死了，又心口溫溫，時常跳動，買個杉木匣，漆的光光的，不忍盛殮。就有那王師婆、李師婆、張姑子、劉姑子日夜來看。這家說該跳神，那家說該拜懺。袁指揮只這一個女兒，如何捨的？只得上黃華寺請了六個尼
姑，住房中間安下壇場，拜《梁王懺》，婦女一家隨著跪拜。直拜了到第五日，那常姐如夢如醒，忽然嚶嚶哭了一聲，又沒氣了。原來李瓶兒陰魂被鬼使領著，往火池裏一推，即時甦醒，睜眼一看，全沒有前生的夫婦，只落了現世的爹娘。回頭想想，哪記分毫？只像一場大夢。這些婦女見常姐哭了一聲，就拾了個寶貝一般，忙來抱的抱，拍的拍，又哭又喜，和沈家一群老婆就擠了個滿屋。一時哄動了東京城，說是女孩兒五日還魂，豈不是件異事！才服黃醫官脈理。常姐活了不題。
那些靖康年間金兵每年犯邊，直入中原，朝廷兵馬錢糧不接，要問官員士民、大商富戶捐助濟邊銀五十萬，那沈富戶也就東京第一家了。不知將來這沈富戶家藏的金銀作何結果，只落得：
慳貪一世，替他人積了百萬家財；
生死眼前，向兒女滴下幾行痴淚。
且聽下回分解。
集／小說／續金瓶梅／第十七回淨行品給孤寺殘米收貧　兀朮營鹽船酬藥(P.163)
不二日，收拾起一所延壽堂來，支鍋盤炕，請老夫人搬了住。恰好街上有一個寡婦，無兒無女，情願來吃現成飯，和蔡老夫人做伴。寺門掛一個施米牌，上寫：「殘米留眾，米盡即止。」寺前立了一個茶棚，板凳十條，寬桌數張，擺些粗碗木箸，也有吃粥的，也有討米的。東京城裏善士們見給孤寺有此好事，都來送米送柴的。人心好善，遠近相傳，就堆下了許多柴米，立起個大粥場來了。每日鳴鐘吃飯，何止有三五百人。或有年老無主窮婆，俱送延壽堂去住。可霎作怪，這蔡老夫人每日來那囤裏取米，已及兩月有餘，忽然鍋裏盛著飯吃－－那老夫人也不嫌那米陳飯爛，吃到第二碗，才待入口，只見這些飯都變成些螺螄，嚇的連忙把碗放下了。再盛一碗，看看是飯，待要入口，又變了一碗螺螄；看了又看，別人碗裏卻是米飯。忙去報知長老，另往囤裏取米，那一囤米都變成一囤螺螄了，也有死的、乾的，也有活的。當日傳將出去，走了一寺人來看，都道：「好異事！」長老合掌道：「有何異事？」為說偈曰：
「一切眾生命，皆從粒米生。地氣合天時，人力牛種苦。耕耘收穫功，舂簸水火煮
。粒米得成湯，亦費十夫力。朱門酒肉臭，道傍餓殍死。奢用增減算，口祿亦如是。佛見天雨花，修羅見刀。業因種種現，餓鬼不得食。目連持鉢來，母食化為火。施彼餓鬼食，彼足我亦飽。米螺同一觀，念彼觀音力。」
長老說偈已畢，才知這米是蔡府的孽，因不許老夫人享用。自此以後，只在大眾吃粥的竈上來取一碗去，又教他未曾舉箸先唸佛一百聲懺悔，才可舉箸。果然，依法唸佛，才得平安不題。
卻說這金人斡離不攻了河北，逢縣破縣，到了清河縣，百姓逃走一半，或殺或擄，把這壯漢不殺的都拴了來伺候攻城，推在前頭，擋城上的炮箭。這擄的人不計其數。到了夜裏，俱是鐵鐐扭鎖，或十人一連，五人一連。別人不消說，那蔣竹山、湯來保、賁四、應伯爵，也都擄來鎖在一處。到了次日，先要把胖蠻子吊起來打著要銀子。只有湯來保一向得了西門慶的本錢，在河下開了酒飯店，門前又賣青布，開錢桌，極是方便，吃的黑胖；第二個應伯爵，吃的大人家好酒好肉，生的油光光一個大臉，不像窮漢，又得的西門慶賣宅子銀三四百兩，開了兩個綿花店、布店，也吃的白胖。這金人吊在樹上，先使骲頭搗了十數箭，來保受不得，招出有一罎銀子埋在家裏。押著老婆起銀子，原來天理不容，已被土賊掘了個大坑，沒有了。回來說，只道是哄他，可憐兩口一刀喪於樹林之下。又問伯爵的銀子，死不肯招。又使骲頭搗脯臍，只一箭，搗的屎流了一褲，才招他老婆包袱裏有賣孝哥那一千錢，還有幾
件衣裳、十兩的一錠銀子、兩塊零的。金人打了有三百皮鞭，見實沒有，也就放了。賁四領了當鋪裏取東西，金人把張二官家銀子盡得了，把賁四和老婆都放了。
集／小說／續金瓶梅／第二十回遊戲品李銀瓶梅花三弄　鄭玉卿一箭雙雕(P.194)
卻說銀瓶見師師送玉卿書房去宿，早知其意，悄悄上那閣子上把燈吹滅，在那窗眼映著月光偷看師師送玉卿而去，心中也有些動情。女兒家沒受這個滋味，只為玉卿吹簫點板，鉤搭了幾番，倒叫李媽先收在手裏，就和吃醋的一般。到了房中，連衣而臥，心窩裏亂跳，又不知說的翟員外何等樣個人，怎麼得像鄭玉卿一半也罷了。
卻說師師睡到四更，酒醒力倦，起來淨手。見玉卿睡的鼾鼾的，一身雪白皮膚，和個女兒一般，著實愛他。拍拍叫醒，道：「哥哥，你自己睡罷，我到後房裏去。天明了，丫頭們看著不好看，倒是乾娘把乾兒子耍了。你往後常來常住著，人哪裏知道？」連忙取了床上的錦被，替他蓋了去訖，不題。
誰知道這玉卿積年的乖賊，一心看上銀瓶：「倒不料師師先把我來姦了。雖然有趣，還不如銀瓶一朵鮮花，又不知是甚麼滋味。」聽了聽正打四更，正月裏天短夜長，這小官跳起來穿了個襖，裝去淨手。角門全不曾關，院子靜悄悄，人都睡熟了，一直踅過東廂那銀瓶的小閣子來。原來銀瓶思情，花心滴露，只把房門輕掩。哪知道玉卿走來輕輕啟戶，露的身子光光的，看那月色透過紗窗，照見銀瓶解了羅裙倚枕而臥，叫了聲：「冤家！我為你費了
一場心，怎肯罷手！」上前一把按住，忙解底衣。那銀瓶故意星眼朦朧，低聲問：「是誰？」那褲帶早已解開了。玉卿餘勇可賈，不敢猛進(刪六字)。銀瓶扭了兩扭，也就不言語了。只見：
蝶粉初開，鶯黃未褪。顫巍巍花朵，何曾經雨打風吹？密匝匝雲叢，略帶些水香花氣。初入桃源，溪轉峰迴猶認路；深深花澗，波明石動漸通津。此處自家知痛癢，直教鰍入菱窩；到來隨地任浮沉，真似魚游春水。暮雨乍開三峽夢，輕舟已過萬重山。
集／小說／續金瓶梅／第二十四回淨行品留高僧善士參禪　逢故主義僕得信(P.234)
長老說佛法已畢，居士五體投地，願拜弟子，受羅漢戒。因說此處有一毗盧庵，自經兵火，無人居住，情願留師供養，就在村前大樹林邊，請老禪師隨喜。這雪澗長老仗錫前行，了空後隨。出了村，不上半里地，果然一座草庵。但見：
山門倒鎖有雲封，香積荒殘無月照。
王杏庵居士取鑰匙開了門，只見前殿韋馱，中殿毗盧佛檀香像還沒完工。前廚後園，菜畦井水，十分方便，雖方丈燒毀，尚可整理。
王杏庵說：「如果弟子有緣，老師肯住，情願把家財捨了修完佛事。」那長老方肯住錫，向佛前韋馱、竈神參拜了。居士又替長老問訊皈依，也是了空的舊願，月娘捨了那一百另八顆胡珠在此，該了此善緣，自然佛力護持，韋馱接引，還來毗盧庵修行。
這王杏庵傳起舊日檀越，眾善信男女知道招了一位有道的高僧在此，那舊日住的妙趣因庵上無人，往城裏王姑子庵去了，正愁無人看守佛事，一聞此言，大家送米麵油薪，又招了
一個道人做火頭。這長老和了空，不消三日，打掃得前後潔淨如新。開園種菜，掃地焚香，閒來和了空講法傳宗。有《華嚴綸貫詩》借詠：
一百由旬摩頂歸，片心思見普賢師。
堂堂現在紅蓮座，落落分明白象兒。
沙劫智悲方滿目，微塵行願正圓時。
佛功德海重宣說，愁見波濤轉淼彌。
卻說這玳安自東京尋月娘不見，回來了，又到臨清閘上，問這汴梁來的官船，全沒有信。過了一日，才知是金兵從山東下來，要截船搶這宮人，因此改了路，上小河口，由湖蕩上淮安去了。想是大娘在船上不得下船，又隨著官船上了南京，又沒個音信，往哪裏找？等幾時問問這官船的信，幾時到淮安，好往南一路找將去，且在宅子裏打混著。東也問，西也問，再不得個真信。那日要尋妙趣，去問問大娘幾時和他分手，走到毗盧庵來，進的山門，只見個老和尚在地下曬些乾菜，一個小沙彌殿上掃地，收拾得光光淨淨，一根亂草也沒有。才知道這庵上另招了和尚，不知妙趣哪裏去了。見了長老問訊了，問道：「這庵上原是尼姑，如今哪裏去了？」長老回道：「俺是新到的，沒見甚麼尼姑，只是個空庵子。」說著曬菜，全不理他。
集／小說／續金瓶梅／第二十六回正法品薄倖郎貼金易色　痴心婦喪命償冤(P.255)
待不多時，只見苗員外換了一套新衣，把臉上肥皂洗得光光的。玉卿迎入前艙，彼此又平拜，行了酒禮。安坐已畢，掛起那琉璃羊角一枝蠟燈，照得浪船上紅紗亮槅一片朱紅。玉卿怕船在關口上不好頑耍，忙叫艄公將浪船放出，西岸柳陰之下繫了纜。東方月出，玉卿才請董玉嬌來入席，銀瓶後隨，鋪氈讓員外行禮。苗員外已是酥麻了半邊，哪裏肯受！玉卿不依，只得二人平拜已畢，俱安坐入席。董玉嬌在苗員外肩下挨坐，銀瓶和玉卿相挨。櫻桃斟酒，卻是四個小金蓮蓬鍾兒－－李師師箱中之物。苗青見此，就知來路不明，把眼燈下細看銀瓶，又比白日不同。
看官聽說，大凡世間尤物美人，俱是天上的光彩，生下來就如名花異卉，有一種寶光在面上綽約閃爍，忽然是紅，又忽然是白的。他如不笑時還好，只一笑之間，非紅非白，就如菩薩放光一樣，實實的認不真他。所以唐明皇沉香亭一枝牡丹變成五彩，青黃紅紫，一時變化不定，謂之花妖，應在楊貴妃亡國上。大凡尤物，不妖其身，定然妖人。這銀瓶才色絕代，哪有個平平過到一世的理。苗員外一見銀瓶，看了個飽，才知世上的人不曾見女色，抖起他這：垂釣下餌神奸計，打虎拋羊絕戶心。有詩單說這「美色不可輕見淫人」，不但女色，就是古董字畫，多有取禍處：
物因奇怪皆成害，色有嬋娟易作妖。
不向人前爭巧艷，免教他日恨餘桃。
那時飲酒添換將畢，明月初上，照得滿船如水，揚州關上絲竹喧嘩。那銀瓶聽得吹彈不在行，把口捂著微笑。玉卿道：「等我吹吹笛，和他們船上比比。」叫銀瓶取出一隻西洋老血兒－－是皇上賜李師師的物，滿滿斟上，送與苗員外，他卻取箏來，安在小几上彈起。真是雁唳長空，龍吟秋水，驚得那些船上人都不彈唱了。員外飲華，也斟了一杯回敬。玉卿卻取出一面鏤金螺鈿琵琶來，哪是民間之物！又叫銀瓶彈。銀瓶因沒人合著，不去接。苗員外使個眼色，董玉嬌知道了，早接過琵琶來，彈了一套《清商》，也是揚州有名的清彈。銀瓶又要奪勝，早接過來，叫：「櫻桃斟酒，勸大娘一杯。」彈了一套《漢宮秋》。
集／小說／續金瓶梅／第三十二回遊戲品拉枯樁雙嫗夾攻　扮新郎二女交美(P.318)
孔千戶娘子原是京師積年做過暗巢的，一向不得盡興，也指望過來試試李守備的藥。即時燒水，用香肥皂洗的屁股白光，穿上一套半新不舊的月白羅衫，紫羅裙拖的裙子，一雙小小紗綠高底鞋兒，梳的水鬢長長的，也不搽脂粉，略使綿子打個紅顋兒，只好似三十歲的，又老成又俊俏。笑嘻嘻的從門裏走過來，道：「打攪得恁兩口兒也夠了。天長日久的，又要
來請，也不當人子！」李守備也換了一套新衣，忙來接進去，道：「咱家裏五香酒熟了，胡亂請二姨來嘗嘗。有甚麼你吃，敢言請麼！」夫妻二人安下坐，李守備橫頭，他二人對面坐了。守備自己篩酒來斟，要請他小姊妹，二人都過那邊院子裏耍去了。一面用了三個雕漆茶杯，滿斟過五香酒來。孔千戶娘子道：「妹子量小，誰使的這大東西？」李奶奶道：「大不大，姐姐收了罷。再換個杯，姐姐又嫌小了。」頑成一塊，只得接杯在手，又取壺去還敬李姐夫。守備不肯送過壺來，自己斟了半盅，陪著坐了，吃了幾巡。李守備用箸取將菜兒，揀好的送在二姨面前。孔千戶娘子也取將瓜子來嗑了，送過瓜仁兒來。
吃到熱處，俗說道：酒是色媒人。漸漸說話俱是嘲惹姐夫，各帶些罵趣。李守備道：「我有個笑話，說與二姨聽。有一家和他姨娘住在一處，常常來往。這個姨娘極喜剃頭，剃的人渾身快活。這大姨的兒子們都不叫他娘剃，只是央姨娘去剃，把個兒子剃的頭光光的，極是好看。他父親回來，問道：『兒子，這頭是誰剃的？』他母親說道：『二姨剃的。』明日見了二姨，謝了又謝，道：『原來二姨這樣善剃頭。』二姨戲這大姨夫道：『姐夫！你要愛我剃，我也給你剃剃。』大姨夫道：『我倒不消剃，你替替你姐姐罷！』」原來說著孔千戶娘子該替他姐姐。剃與替同音，嘲的甚趣。
二姨起來斟了一盅酒，送在李守備面前，道：「姐夫吃這杯酒，我也有個笑話回奉你。有一個斑鳩和一個燕子，常被那林裏鷂鷹欺負他。二鳥商議：『他一個來欺我不大緊，生下
雛兒還要來奪我的窩巢，好不厲害。身小力薄的，又鬥不過他，不如拜認做個親罷。』那斑鳩就認了個侄兒，叫道：『姑姑！姑姑！』燕子就認了個外甥叫道：『親姨！親姨！』忽一日，有個餓老鳲飛過來，也要討大，要他叫一聲。這斑鳩、燕子不肯叫他，道：『我和你非親非故，該叫個甚麼？』餓老鳲道：『我和你姑姑也差不多，我和你親姨也差不多，以後只叫我聲親娘罷。』」原來罵著李守備。喜的個李奶奶在床沿上笑的沒縫，道：「我也有個笑話，恁二人吃一盅，我才說。」忙把孔千戶娘子面前斟了一滿杯，李守備自己斟上半杯。二姨不依，奪過壺來，斟的流了一桌子。
這李守備還要讓酒，孔千戶娘子吃的桃花上臉，浪眼涎瞪上來，也有些春心按不住的光景，推是醉了。李守備也就不讓，各人安排上床，換鞋使水，心裏明白。黎指揮娘子要和孔千戶娘子兩頭睡，怎當的孔千戶娘子是個頑皮，又有了半醉，單單趴過來，和他一頭，笑道：「咱姊妹兩人，今夜做個乾夫妻罷！」脫的光光的，一口先把燈吹殺了。李守備哪等的四平八穩，(刪十一字)也就脫的精光，挨進房門，往兩人被窩裏一滾。孔千戶娘子摸了一把，(刪八字)罵道：「好老沒廉恥，哄的我住下，可是要小姨子麼！」說不及話，拉在床沿上幹起。那婦人(刪二十三字)把李守備圍困攻打，不一兩陣，那水火齊來，燒的燒，煮的煮，那點藥力使完，又是怯敵，又是量小，(刪六十九字)再休想還有抬起頭的日子，這婦人嗤的笑了一聲，道：「這藥還要錢麼？沒的砢殺人罷了！」黎寡婦聽了半日，已是難捱，摸了一把，(刪二十三字)又是臊，又是恨，道：「快刀子你打發了誰？留著這鈍刀子鋸
黜我！」李守備怕他吃醋，別人又吃了頭湯，十分過意不去，只得勉強奉承。哪裏抬起頭來？被黎寡婦一把按在床上。(刪二十一字)這婦人淫心酒興，一齊發動，(刪五十四字)把個李守備弄的似落湯鷄，骨頭皮毛都是稀軟的。這老人家一陣昏迷，渾身冰冷，大叫一聲：「罷了我了！」(刪六十五字)
且不說李守備氣喘口張，兩眼緊閉，生死不保。卻說這黎金桂從那日汴河看見男女行樂，已是春心難按，幸遇著孔家妹子梅玉回來，兩人每日一床，真是一對狐狸精。到夜裏你捏我摩，先還害羞，後來一連睡了幾夜，只在一頭並寢，也就咂舌親嘴，如男子一樣。這一夜見他兩個母親吃酒醉了，和守備勾搭，起來吹滅燈，就把房門悄悄挨開，伏在門處聽他三人行事，只見(刪十四字)淫聲浪語，沒般不叫，兩個女兒連腿也麻了，險不酥透頂門，跳開地戶。到了孔家大戰以後，(刪四字)二女疾回，掩上房門，脫得赤條條的。金桂便道：「梅玉！咱姊妹兩個，也學他們做個乾夫妻，輪流一個妝做新郎。我是姐姐，今夜讓我先罷。」梅玉道：「你休要弄的我像我媽那個模樣兒，倒了不成。」金桂(刪一一二字)著梅玉叫他親哥哥。金桂便叫姐姐妹妹，也學那淫聲一樣。梅玉用手把桂姐腰裏一摸，哪知他先動了心，弄著梅玉，自已發興，那花心香露早已濕透，流了兩腿。梅玉大驚，道：「你如何流出溺來了！」金桂道：「這是婦人的臊水，見了男子，就常是這等流的。你到明日，我管弄的你如我一樣。」弄了半夜，身子倦了，抱頭而寢。如此，夜夜二人輪流，一人在身上，(刪
二十二字)每夜弄個不了。不知李守備死活何如，二女子淫奔下落，正是：
穿花蛺蝶，雙雙春日入房來；
點點蜻蜓，款款迎風隨浪滾。
且聽下回分解。
集／小說／續金瓶梅／第三十三回淨行品風雨夜淫女奔鄰　琉璃燈書生避色(P.329)
哪知道這讀書人，專心只在誦讀上，並沒這個閒情，就見是個香袋睡鞋，也只道是哪個朋友撇下的，再不想到鄰家有婦女勾引的事。因此，每夜金桂背了梅玉，常常在牆縫裏窺看，見他好似泥塑木雕的一個書生，並無邪視，又伸將一根細細竹竿去搠弄他。嚴秀才不提防有竹竿在背後搠他，只道是有鬼，嚇得把被窩床帳俱移在中間來，把這一間白日做書房，又把牆縫用泥來塞了。從此後，金桂姐只好聞聲動念，害了個單相思，再不能夠半夜隔牆窺宋玉，西鄰擲果向潘安。也只好在枕頭上、被窩中，悄悄叫幾聲風流哥哥。心裏想著，口裏唸著，指頭兒告了消乏，才罷了。
不則一日，那姑子福清常常來孔千戶娘子這邊來，央梅玉做些針指。因佛堂石榴花盛開了，姊妹二人要往庵上去看花。金桂有心要細細端詳這嚴秀才，恨不得撞個滿懷。那日同梅玉過來，到了姑子房裏，炕上放桌兒，吃了茶，走到韋馱殿傍一個小門進去，見大紅千層石榴花開得火也似紅。姊妹二人每人折了兩朵，插在髻子上，才待要走，只見嚴秀才從書房走出來，方巾幅衣，一個臉兒白光光的。看見兩個少女，慌得忙忙走回，不敢回頭，一直進去了。這金桂姐倒只管留戀，拈著花兒頑耍，見秀才不出來，各自回房，不題。
從來有機會相湊成了好事的，也有空有機會不相干涉的，總有個緣法。況「夫妻」二字配在前生，有月老繫定，豈是淫奔得來的？
世間沒巧不成話，那是五月，天氣漸漸暄熱，也是久旱了，忽然連連大雨，就下了三晝
夜。先是細雨，後來風雷大作，汴河水長起來，把人家小房破屋，倒的倒，漏的漏，常是半夜裏大家不睡，預備著倒屋，怕有壓死的。誰想這嚴秀才住的書房，俱是亂後破爛草房，又沒煙火熏著，上漏下濕。到了二更時候，聽得忽剌一聲，好似天崩地塌一般。把那堵破牆從根下直倒在地，恰好與金桂姐臥房倒通了。桂姐忙起來穿衣不迭。那時天熱，只穿得個紅紗抹胸兒，連一條中衣也找不見，白光光的赤著身子，正然害怕。只見嚴秀才在房中間裏看書，還點著燈哩，正忙不迭把燈盞拿起來，照著收拾被窩，這桂姐在黑影裏看得分明，不覺淫心忽動，想起白日間折花遇著他，幾番勾搭再不上手，今半夜無人，姻緣湊在這裏。趁著他燈影半暗不明，往那秀才屋裏直走到床前，道：「哥哥救我則個！」嚴秀才見一女子忽然走到面前，光著雪白的身子，嚇了一跳，道：「你因何這樣來？甚麼道理！」一面說著，這金桂姐早鑽入秀才的床上帳子裏去了。
集／小說／續金瓶梅／第三十六回戒導品翟員外伸冤元帥府　李師師官配馬頭軍(P.362)
卻說這金朝的法度，沒有甚麼六問三推，況是一家樂戶，有甚麼大事。粘罕在堂上一株槐樹下盤膝而坐，先叫上翟員外問他起禍根由。翟員外細說了一遍，說借銀瓶騙去三千餘金，又使巫雲來假說賠人，使汪蠻子報假信，又偷了家資二千餘兩。說的粘罕一班兒番將大笑起來，指著員外道：「看你這個嘴臉，還要嫖他，只好當個膿包忘八罷了。」叫上李師師來，看了又看：「這等一個娼婦，還要接了宋家的皇帝！他如今在五國城，你也該替他守守情兒，才是婊子的體面。如今大開著窩巢，連如今王爺抽選都叫不應，你好小手段兒！我且看看你這白屁股兒！」即令動刑。皂隸剝去中衣，先打二十大板，可憐把個白光光、滑溜溜、香噴噴、緊兩片行雲送雨的情根，不消幾下竹篦，早紅雨斜噴，雪皮亂捲。在旁圍的人先也恨他，到此心都軟了，不免動情傷感。又是一拶四十敲，滾的雲鬢如蓬，面黃似紙，口
中亂叫，比那枕上風情、被窩中的恩愛還叫得親熱。粘罕將軍看不過意，也就吩咐放了拶子，差人送入女倉，把這些丫頭當官賣嫁，並家私籍沒入官，以充軍餉。這些子弟們不合昏夜宿娼，每人十板。一面追了供狀口詞，申與四太子王爺。文書房做起勘語：
勘得娼妓李師師：蛾眉不肯讓人，因而蠹國；狐性偏能惑主，遂至傾城。以章臺為御苑，有漦遊夏廷之淫；指輦路作私巢，甚烽舉驪山之罪。乃至恃六賊為門戶，通四寇作腹心，盜內帑之金珠，僭倡優而禕珮。誠九尾之狐，迷人白日；千尺之蟒，肆毒青丘者也。久宜街明誅，姑以原赦減等，遵依新律，入官配軍，家私充餉。其一應妓女，分散為奴，以備軍賞。
大金　年　月　日為盜國娼妖事一案
集／小說／續金瓶梅／第三十七回廣慧品三教堂青樓成淨土　百花姑白骨演旁門(P.375)
不料這法華庵尼姑福清，因在金將軍粘罕府裏，時常進宅和太太們宣卷唱佛曲兒，因此結了一會，都是番婆太太，連這斡離不大將軍府裏李嬌兒、李桂姐、韓愛姐俱聯了一個大會，每位太太一月出五錢銀子，雕準提菩薩，俱隨著吃準提齋，每日送茶米油麵，常常過法華
庵去隨喜。這些金營太太們坐轎的、騎馬的，一個小小庵子通坐不下，商議要另蓋大殿，起造禪房，接引十方，一時間沒有這個落地。後來聽得李師師家宅子入了官，因是在汴河西，與這些行院勾欄相近，不是修行的住處，也沒想起來。因聽的月光和尚要出二千銀子投在齊王府建寺，福清就想起，既然僧家好住，我們尼僧如何住不得？因此交通了眾位太太，說與兀朮四太子宮裏娘娘得知，說這李師師宅子是宋朝徽宗遊幸之地，原該入在王府，因何齊王就賣了二千金與僧人建寺？這西河一帶都是娼妓樂戶，男僧也不便往來，倒是尼僧住在此地還方便些，就作王爺娘娘的香火院，日夜誦經，護國安民，延壽生子，可以長久的。那王爺娘娘一聞此言，因兀朮還沒生世子，即時傳了福清師徒三人進宮來，要捨寺雕白衣送子觀音，與王爺求子的話。
那福清領著談能、談富師徒三眾，剃的頭光光的，穿了新布茶褐僧衣，各人掛串數珠，僧鞋僧襪，打扮的十分潔淨。到了宮裏，見娘娘生的面圓如月，髮黑如油，頭上換了盤髻，打著兩條連垂辮子，使宮錦裹著，俱是珠寶攢成，胸前掛著八寶瓔珞，項下一串珊瑚金珀的數珠，約有核桃大，身穿西洋大紅多羅絨細罽錦衣，盤膝而坐在龍床暖炕上邊，倚著一個大紅錦攢的獅子滾繡球枕頭上，卻鋪著龍文細毯，圍著一條火浣錦被，露出一雙玉足，白滑如脂，和觀音菩薩一樣。這福清師徒三眾，合掌當胸，問訊下拜。娘娘略笑了一笑，說的番語全不知道。只見一個宮娥取了三個紅漆泥金杌子，叫福清三人坐了。就是金盤捧上酥酪三
盞乳茶來。福清問訊了，接茶在手，見有紅色油花在盞面上，怕是葷油，通不敢用。娘娘又笑一笑，叫了兩個女通使來，是中國擄來，久在營的。娘娘和他番了一回，二女子才講著漢話，說：「娘娘勸你吃茶，這是牛乳和茶葉、芝麻三樣熬的，不係動葷，西番僧俱持戒，通不忌他，因何不用？」這福清又打了問訊，才吃了幾口，謝了茶。娘娘使女通使說：「要將李師師宅子做王爺香火院，替王爺求了子，重重賞你！娘娘今要造千佛閣、檀香送子觀音，先捨三千銀子助你興工，等修造一畢，娘娘親去拜懺祈福。」福清又謝了。一時間又是異樣香茶、素果點心，俱是一尺高盤，擺在泥金炕桌之上。鋪上錦毯，叫福清在西南炕上坐。原來金人以西南為客坐。又是大金鉢盛著米飯，使金匙分送在龍鳳碗內。福清三人略用了些，起身拜辭而去，安排修造不題。
集／小說／續金瓶梅／第四十回遊戲品孔梅玉愛嫁金二官　黎金桂不認窮瘸婿(P.411)
原來這劉瘸子有兩件毛病。因十歲上遭著兵亂，傷了胯下一刀，砍聚了腿上筋，就把陰囊縮了，如閹割的內官一樣，全不能起陽。略有一片皮囊，才然尿完溺就縮上去了，腎囊中只有一個偏卵子，垂下來又是縮不上去的。可憐這該硬，他卻是稀軟的；卵子該縮，他卻是挺硬的，醫家謂之偏氣球。終年不收上去，在兩腿中間磨得腫光光，似尿胞一般。又是瘸腿，走一走，跳一跳，就磨一磨，略動走幾步，倒有半日疼痛。總是個提不動的傀儡，略似人形；叫不應的死屍，全無生氣。看官聽講，似這等世界，一樣眾生，單是這個劉瘸子體貌不全，百般苦楚，湊在一身，莫不是天地不公，造物不仁，故意折磨一人，成此缺陷？不曾細看佛經上因果，《感應篇》的報應，看官你道劉瘸子是誰？原來前世情根就是今生孽種。他也曾：
花洞偷春，撥雨撩雲調岳母；畫樓雙美，眠花臥柳作情郎。妝姦賣俏，章臺慣學風流；色膽包身，地獄還成淫鬼。前生的花債原多，該是今生短少；隔世的情根不斷，撮成一對冤家。舌短難嘗鼻上蜜，眼饞空看鏡中花。
原來劉瘸子即是陳經濟一轉，因他陽世時好色姦淫，在周守備府裏被張勝殺了，償了他的陽報。到了陰司，又與潘金蓮地獄傳情，雖下油鍋受了陰罪，他一靈淫性到底不改，又託生來
與金蓮為配。卻教他兩人見色絕情，求淫成恨，如餓鬼見了美食不得到口一樣，使他二人恩變成仇，反面不相認識，結怨而死。這是因果的反報，以殘疾窮苦報前世的姦淫，一定之理。說明這段因果，不題。
單說劉瘸子隨著都監娘子出得寺來，到了家，和舊親戚們商議，如今有了媳婦，哪裏湊出財禮來，就娶將來家。現今在人家裏吃飯，也沒個住處。商議了幾日，誰肯濟助他？只有張都監娘子道：「劉大官，你可親見你的媳婦了，今日這樣窮得一口鍋也沒有，怎麼著去娶將來？他就是十分賢慧，難道進門來，他就去討飯來養著你一個殘病女婿？依著我說，如今你自己就該退了這門親，憑他另嫁。你只倩財禮得些銀子來，大小做些生意度日子，果然日後立得起業來，再揀小人家個女兒做親也不遲。你看看黎家那女兒，梳得油頭粉面，畫生一般，可是你的對兒麼？從來說，只有成親的，沒有破親的。我怕你日後娶過門來，成不得人家，還不如早早佔個退親的名色，還好聽些。」劉瘸子看上了金桂，哪裏肯依？望著張都監娘子道：「姑娘，你不要管我！人物雖小心裏俏，隨他怎麼樣，我和他是結髮成親，一路來託生的，金剛鑽雷甕，偏是小能降大。我劉瘸子窮是窮了，也還是束金帶、打黃傘，劉指揮的舍人蔭襲。就是改了朝代，這些指揮官兒，哪個不知道我是個前程！」張都監娘子道：「你就是去娶，也得個媒禮。如今赤手空拳，你丈母就肯把個人白白給了你罷？少說也得兩副盒擔，幾對釵插，幾疋布絹，才出得門。你一時間哪裏湊去？」劉瘸子道：「如今
別沒話說，祖上遺下的這個空宅基，不論貴賤，賣也罷，典也罷，多少湊幾兩銀子，買個盒禮，先去看看丈母，或者他定個日子招進我去成家。我甚麼事兒做不來？還免得我東奔西走的，靠著幾家窮親戚趕飯吃。」張都監娘子明知這親事費口，見劉瘸子說話通不在行，沒心理他，笑了笑道：「你說的也是。你自小定的親，料沒有話說。隨你怎麼去，等成了家，我約幾個親戚去賀去罷！」說著話，劉瘸子喜著佯長去了。
過了幾日，典了一塊宅地，買了一擔盒子，僱個閒漢挑了，自己買了一頂新青氈帽，把臉洗得光光的，借了一件新青布大袖直裰，一條白布短裙，只因瘸腿，借不出鞋襪來，卻是一雙舊鞋，左腳的鞋是踏破了前半邊的。借個驢兒騎著，來到汴河橋，問了黎家門首，下驢來敲門，把驢兒拴在一根賣酒的竿子上。黎指揮家娘女在家坐著，正然吃午飯，聽得敲門，叫憨哥去開門，問是誰。憨哥走出門來一看，只見一個瘸人在門外，領著一個人，擔著四個盒子，問道：「你是哪裏來的？」劉瘸子道：「這是黎指揮家麼？」憨哥道：「正是。」那瘸子朝上忙忙作揖道：「我是他家女婿，劉指揮的兒子，叫劉朝，今年從山西回來，買禮來認親哩！」喜得個憨哥往裏飛跑，那人早把盒擔隨進去了。黎家娘女正坐著，見憨哥跑得慌慌道：「俺劉姐夫買了禮來看娘了！」慌得個金桂姐丟下飯碗，往房裏躲不迭。只見擔盒的人把禮放下，揭開盒子，不知是甚麼物件。但見：
臭烘烘無鱗鹹白鮝，隔年陳氣半薰黃；爛嗤嗤破面醃豬頭，帶鹵連煙初發黑。河南
紅棗兩三升，已經蟲蛀；山左楂梨四十顆，最是酸牙。更有兩件稀奇，可算十分孝敬：扁擔上一捆蘿蔔菜，盒子外兩把葫蘆條。
黎指揮娘子揭開盒子一看，險不氣得說不出話來。女婿劉瘸子一步一跳，走進房來，原是大覺寺裏見過一面的，不消細說。劉瘸子朝上行禮磕下頭去。原來黎寡婦安排就了，連忙扯起來，道：「尊駕貴姓，莫非錯走了門了？不是俺這一家。我家小女在外生的，今年一十七歲，還沒定親哩。只這回汴梁城住了一年多，又不曾受人家一根紅線，哪裏討個女婿來？」劉瘸子行畢禮，起來倚著門站住，道：「娘昨日在寺裏，同我姑娘、張都監娘子見過我了，因甚今日就不認得？我就窮了，到底還是指揮營裏劉家，還有幾家親戚，誰敢昧了我的親不成？娘休錯了主意，著旁人笑話！」黎寡婦便道：「你就是劉指揮家兒子！當初誰是媒人？有甚麼婚帖？誰下的紅定？也要有叫有應的。當初一日，酒果羊紅哪個到俺門上來？過了十數多年，來要白賴人家女兒去，何憑天理！」說著話跳起來，叫憨哥把盒擔快趕出門去，一面將擔子推出來。劉瘸子正待發作，被寡婦連推帶打一頓罵：「沒良心，沒廉恥的花嘴窮賊奴！」推出門來，將門關了。在院子裏「千殺才」、「萬殺才」，頂起屋來的喊罵。孔千戶娘子過來，勸個不止。
這劉瘸子在門外大呼小叫，說是賴他的親事，對著街坊鄰裏告訴：「明明是我的丈母，昨日認了我，因我窮了，今日就不收我的禮，要指望賴這親事。我是指揮營裏有名的劉家，
我的妻子，看誰敢來提！只好留著屋裏掙錢養漢罷。」原來劉瘸子人物不濟，口裏也紛紛會說出來，把過往的人站了一街。也有說：「果是你的妻子，沒有賴親的理。想是你不成個財禮，借著話兒說說罷了。」也有說：「當日豈沒個媒人定禮？一個婚姻，寸絲為定，到了官也沒有肯拆散人家姻緣的，還要問一個不應罪哩。」劉瘸子道：「這樣不平的事，我怎肯干休！縣裏告了，還有府裏。就斷不回人來，也要還我家的財禮，沒有個白白就罷的！」嚷了一回，大家勸著騎上驢去了。黎寡婦緊關了門，全不偢睬。不知後來親事何如，多分是：
今世無緣成比目，前生少玉種藍田。
且聽下回分解。
集／小說／續金瓶梅／第四十一回遊戲品同床美二女灸香瘢　隔牆花三生爭密約(P.422)
那時七月，天氣正熱，把小窗開了，放進月色來。兩人脫得赤條條的，四條腿兒白光光的，映著月明，如雪藕銀條一樣。兩人原是耍慣了的，摟著脖子，一遞一口，親嘴咂舌，一片聲響。這個叫聲：「我的親哥哥，親羔子！」那個也答應，叫道：「我的心肝姐姐！」沒般不耍到，(刪六字)一翻一覆，頑成一塊。那裏像是良家女子，就是積年的娼妓，也沒有這等油滑的！耍得困了，睡到四更，金桂姐淫心大動，摟著梅玉，把兩腿一盤，只見淫水直流。梅玉起來用手摸弄，又下的床來，如男人交接，相摩相蕩，餘津相送，床下淋漓，甚覺有趣。未免隔靴撓癢，不知深入一層。
金桂姐道：「咱姊妹不久眼下分離，你東我西，不知何年相會，實實的捨不得！咱聽得男子人和情人相厚了，有剪頭髮、灸香瘢的。咱兩個俱是女人，剪下頭髮也沒用，到明日夜裏灸個香瘢兒在這要緊皮肉上，不要叫男人瞧見。日後你見了瘢兒，好想我；我見瘢兒，也好想你。」梅玉道：「不知使甚麼燒，只怕疼起來忍不住，叫得奶奶聽見，倒好笑哩！」金桂道：「聽得說，只用一個燒過的香頭兒，似小艾焙大麥粒一般，點上香，不消一口茶就
完了，略疼一疼就不疼了，那黑點兒到老也是不退的。你明日先灸我一炷你看看。」笑得個梅玉在被窩裏摸著金桂的花兒道：「我明日單是在這上邊灸一炷香，叫你常想著我。」金桂姐也摸著他乳頭兒道：「我只灸在這點白光光皮肉上，留下你那寶貝兒，眼前就用著快活了。」大家又頑到不可言處，摟到天明，才起來，各人家去梳洗。原是一個門裏住著，終夜如此。
果然後來二人各燒香一炷。梅玉膽小，點著香手裏亂顫。金桂自己把腿擎起，見梅玉不敢點，自使手兒點著，摸弄一番，向白光光、紅馥馥、高突突頂上燒了三炷，口裏叫「哥哥」，兩眼朦朧，倒似睡著一般。慌得個梅玉，用口吹、手摸不迭。梅玉只得脫下紅紗抹胸兒，露出兩朵緊淨尖圓、如麵蒸的點心一樣，金桂低聲叫道：「心肝妹妹！你叫著我，閉閉眼，想想情人，自是不疼了。」梅玉果然件件依他。金桂用香兩炷灸在乳下，疼得梅玉口口叫「心肝」不絕。二人從此晝夜不離，輪番上下，如鷄伏卵，如魚吐漿，俱是不用形質，有觸即通的。原來這樣妙處，一段禪機，待人參悟。正是：
雖無彩鳳雙飛翼，自有靈犀一點通。
東邊日出西邊雨，石女逢郎無限情。
又：
天人相合本來親，兩目成交不用身。
待得男來女亦幻，結胎生子是何人？
又：
陰交濃處一陽先，二女成胎自合歡。
收得陰精陽亦出，請君參透老婆禪。
忽一日，黎指揮娘子坐著，法華庵裏聾尼姑法圓過來說：「大覺寺福清老爺傳了信來，請黎奶奶、孔奶奶搬移在大覺寺西側閒房去住。如今都收拾起來，兩層房，有一個好菜園，緊鄰著。當初的花園，如今改做三教堂，因有些相公讀書來往，不好使小尼姑們去住，來請你老人家去。守著寺近，也好做些鞋腳，常常說句話也方便些。」孔千戶娘子道：「我這裏因女兒人家提親，不知幾時就出門，那裏還去搬移？只好黎奶奶娘們自家去罷了。」黎指揮娘子道：「前日老師傅說留俺，在寺西有位宅子叫去住著，到也方便。因在這裏委下了，那裏又去搬匙弄碗的？從來說，破家值萬貫，一搬三年窮哩！如今孔奶奶娘們有了親家，你常撇的我去了，我一個人住著孤孤的，倒不如搬了去罷。」就取曆頭來，看了看，道：「八月十六好日子，有掃舍移徙安磑磨，正是中秋先一日，到寺裏燒了香，好搬。」說畢，老姑了過去了。
孫媒進得門，滿臉堆下笑來，道：「我可來報喜哩！金二爺聽的孔奶奶許了親，恨不得一霎就到手裏，賞了我一兩銀子，道：「你往他女家討喜錢去罷。」安排下兩對緞子尺頭
，羊紅酒果食盒兒，件件俱全。問道你這裏要多少財禮，我說道，一家親戚，正經男婚女嫁的，有甚多少，你少也得三十兩銀子去壓桌面好看。可不知你老人家心下如何？要圖門面，他那裏人馬鼓樂，件件是大營裏有的，一個王爺家不消費事，只怕你這邊沒有坐處，二三十兩銀子還不夠擺酒席哩！沒得倒著人家張揚得都知道，是嫁了女兒做小了。倒不如啞靜靜的，折了盒禮送進來，你這裏只備一桌酒菜，待了他家來的官兒，還費不多。」孔千戶娘子點了點頭，道：「你也說得是，到那日先來說聲，我也好備下根菜兒。」孫媒又吃了一壺燒酒，袖著些果子去了。
光陰似箭，不覺的到了八月十一日，孔千戶自從死後，沒有甚麼親戚，母子二人早起來，掃得地光光的，要等金二官人來下禮。黎指揮母子也來助忙，擺下了一張桌面，果子沿邊，又使兩領新蓆把地鋪了。只見等到晨飯後，先是兩抬食盒、兩擔泥頭酒、兩牽羊，俱是紅彩繩兒牽著，老孫媒領著進門，都是營裏番兵擔著進來，把個小院子站滿了。揭起盒擔，打發番兵們門前冷酒店坐下。管待去了。老孫已把五十兩銀子扣起兩封，籠在袖裏，還有三大封銀子，使紅封套兒封著，放在一個泥金皮匣裏。又是一對小鑷絲竹箱，盛著金環一對、金掠細巧金花鬢釵、手鐲每樣兩對，十分齊整。打開大絨包，是一套織金緞紅袍兒，遍地錦藍綢裙子，做得現成的，又是一對綾、兩疋絹、八個紅綠布，使他自己做那底衣被褥，十分體面。
集／小說／續金瓶梅／第四十三回妙悟品母夜叉髡剪玉佳人　孫雪娥夢訴前生恨(P.442)
且說粘夫人把梅玉扶在馬上，蓬頭散髮，穿著上下布衣，到了宅中，粘夫人正面坐下，叫梅玉跪著，即時剝去底衣，露出那白光光脂滑玉潤的皮膚來，取過一根馬鞭子，不用三推六問，盡力的打了一百。只見皮開肉綻，渾身都是血口子。看了梅玉的香雲細髮，滾在地下有二三尺長，一時氣憤填胸，即取剪刀一把，自己把頭髮剪下，用火燒了，做了一個髡頭賤婢。使兩個丫頭押著，在廚房燒火做飯，到夜晚推磨打更，要他活受，不許他死。即時逐往廚房啼哭去了。
那粘夫人一時性起，忙叫家將各處找尋金二官人來：「我和他講話！」那金二官人知他平日的利害，不知走往哪裏藏躲去了。當時有兩個厚友，一個是拓跋公子，一個是完顏舍人，俱是金朝勳戚駙馬家兒子，因此與金二官人年齒相同，不上二十歲，終日在勾欄裏串，是一群狐朋狗黨，極相厚的。那一時金二官人不敢往別處去，從後門上了馬，走到拓跋家裏，一臉似蠟渣般，嚇的焦黃。拓跋公子接著問道：「新人還在樓上，因何不伴他過了三日，就下樓來？」金二官人只不言語，一似掉了魂的一般。拓跋公子笑道：「想是那話兒藏不住，你家太太有些決撒了。你快實說，我們好救你。」金二官人滿眼落淚道：「如此這般，我顧了我走了，不知他母子們怎麼受氣哩！央你使人兒去天漢橋王家樓下打聽打聽。我的人嚇破膽了，殺了他也不肯去。」拓跋公子笑道：「待我使人去問一聲。哄的人嫁了你，可做不下主兒來，你也要憑天理！」一面使人探聽去了。不上兩個時辰，那人回來說：「太太回宅了
。」把凌辱梅玉、剝衣採打說了一遍。這金二官人只是哭，全說不出話來。又聽的說差人各處找他回家，問拓跋公子討出一床被來，蒙頭而睡，再不敢出房門去。拓跋公子笑個不住。大家商議，無法可救。
這孔千戶娘子走到孫媒婆家裏，打個粉碎，硼頭散髮，不住的叫：「皇天殺人！我家與你這老淫婦有甚冤仇？把我女兒填陷，送到鬼門關上去了！我今死也死在你家裏！」那左鄰右舍一齊來勸，才知道孫媒婆圖媒錢，騙了他家女，嫁在有名的母夜叉家，是金營第一個打老公的太歲，誰敢惹他！孔寡婦在孫媒婆家尋死上弔，不題。
卻說梅玉姐受打不過，到了廚房，只在竈前倒臥，渾身是血，抬不起身來，就要尋死自盡。如何得手？又有兩個大丫頭時刻不離，和他同起同坐。眾人見他受此苦楚，也有憐恤的，懼怕太太，誰敢和他說句話兒？怕他死了，送些湯水與他吃。梅玉只閉著兩眼不開，沒奈何，抬他上炕，朝裏和衣而睡。
集／小說／續金瓶梅／第四十七回遊戲品木瓜郎語小莫破　石女兒道大難容(P.484)
卻說這金桂姐，平日想起丈夫來，常是眼裏出火，一似妖精見了唐三藏，恨不得一口嚥下肚去。今日見了劉瘸子，好似木偶人得了道的一般。那瘸子見桂姐回臉朝裏，全不看他，他卻自己取了一壺燒酒，將兩碟鹹菜一頓吃乾，弄得醉醺醺的，要做新郎。這兩條瘸腿，要
步步巫山神女行雲的路，上上那銀漢牛郎渡鵲橋。將一條白布褲子脫了，一口吹滅燈，才跳了兩跳，爬上床去。被金桂推了一跤仰巴踏，好一似癩蝦蟆吃蒼蠅－－前合後仰，通爬不起來。掙挫了半日，起來向金桂肩上一摟，叫道：「姐姐睡了罷！」被桂姐劈臉又是一個巴掌，連身一推，好一似瘸鱉趴深缸－－把頭伸一伸，通上不來。滾過身子向金桂又一摟，被桂姐連脖子又是兩拳，好一似熱鍋的白鱔－－把腰拳在一堆，再動不得了。只這三推三摟，瘸子的身子稀軟的。金桂姐又惱又笑，道：「可不砢煞人罷了。」心裏恨著，卻使手去摸他那腰間的物，原來是有名無實的半瓶醋、二尾子，縮的好似一個蠶蛹兒模樣，鱉嘴兒骨突著。
原來瘸子摟了摟桂姐三摟，又被推打不過，不得上手，早已津津淫液傾囊出，汩汩元陽見面投。這叫作是：見面禮－－不曾進門，先投了一個領謝的帖子進去了；又叫作是：隔牆醉－－不曾吃酒，但見了望竿就醉倒了。原來劉瘸子是經金兵砍傷了腿胯，把腎囊縮了，只一個卵子，又常腫的光光的，行不的人道。又見桂姐生的美貌，摟了一把，即時走洩，算完了一場洞房花燭了，豈不省了多少邪態！金桂見此光景，只得自己脫衣而睡。劉瘸情知內外本錢俱空，不來惹事，自己睡的齁齁打起瞌睡來，一頭倒下，通不似人，兩條瘸腿伸開。金桂起身細看一看，但見：
身腰短促，好似八九歲嬰孩；腎縮卵枯，又像七八旬老叟。垂囊如敗棗經霜，裹頂似僵蠶在繭。土作泥人成體相，傀儡學舞少提梁。
集／小說／續金瓶梅／第四十八回淨行品蓮淨度梅玉出家　瘸子聽骷髏入道(P.493)
原來母夜叉粘太太，見梅玉上竈做飯十分慇懃，滿口裏太太長太太短，不叫他也來服事，罵著他也不怨恨，已不甚難為他了。只怕金二官回來，一時防備不嚴，再有串通怎了？不如找個媒人來，把他賣在娼門罷。因此家人又來叫孫媒進府，不干那尋妾的事。他自己膽虛，嚇的躲了寺裏，商議就，硬著膽進的金將爺府來。見了太太生的凶狠，似一隻母虎坐在大暖炕上，磕下頭去道：「不知太太叫小媳婦做甚麼？」太太道：「我家買了個業障來，不知是那個媒人做的事，如今放在屋裏，七粗八細一些做不來，沒得養著吃閒飯？你與我快快尋個主兒領出去。不許賣在這東京，不拘哪裏娼家樂戶，做幾兩銀子打發他去罷。」孫媒道：「小媳婦去看看他本人生的材料兒，好出去尋主兒。」太太道：「你領他去！」有一個番婆正在炕上納繡佛旛，見太太說，忙下炕來，和孫媒往廚房裏逕走。只見梅玉正刷鍋淘米做飯哩，見了孫媒，不敢言語，只裝不認得。孫媒見他剪的頭光光的，使個手帕裹著，好不心酸。到了前邊，辭過太太道：「小媳婦知道了，三日裏就來回話。可不知太太要甚麼財禮，好去兜主兒。」太太道：「我如今和四太子娘娘當了一會，要大覺寺白衣觀音閣上明日進幡去，捨一百兩銀子的香錢，速速賣了來，要做香錢哩。」孫媒磕頭去了。
欲施善事遠燒香，卻賣良人去作娼。
後面殺人前面捨，結冤造福兩相妨。
孫媒出府回到寺裏，把粘太太的話說了一遍：「又見梅姑娘在廚上做飯，雖手帕搭著頭，還笑嘻嘻的，休聽外人虛喝的不知打的怎樣兒了。如今要賣出來，只倩一百兩銀子，要來這寺裏進幡，捨在觀音閣上哩。」只這一句話，蓮淨道：「阿彌陀佛，我有了救玉姐的法兒，除非老師父做這一件功德罷。」即時請過福清來道：「這件功德，只要老師父一句話，玉姐就活了。救人一命，勝造七級浮屠。」福清姑子不知來歷，只見孔千戶娘子先跪在地下，蓮淨也磕下頭去道：「師父只許了慈悲他這件事，弟子管有一計，全不費難，叫他母子團圓，一場陰騭。」福清扯起來道：「你說來我聽。既是救人好事，我佛家以慈悲為本，那有個推辭的？」蓮淨合掌當胸道：「如今粘太太說和四娘娘一會，要來寺裏進幡，捨百金造佛。只用老師父到王爺宮內見了娘娘，求他說個人情，只說梅玉姐是老師父的兩姨姪女，是弟子表姊妹，只化他將梅玉姐捨了出家，做他個度僧，豈不是一件好事？」福清笑了道：「這卻不難。只是成不成，看他的緣法罷。」即時穿上偏衫，帶著蓮淨去見四娘娘。
集／小說／續金瓶梅／第四十九回證入品沈花子魂認前身　王六兒老還舊債(P.506)
看官聽說，這金蓮化了石女兒，門慶變作內監，你道是我做小說的幻想，才人的戲筆？不知這等輪迴，是一定之案，不是杜撰的。我常想，天地間有兩等必然的變化，不待佛書古典上說得明白，就是以人情天理論來，也是個鐵板的定數。那兩等人？一等是貪凶悍淫的奸僧，他吃了十方錢糧，住著名山大剎，避暑在大殿高樓，過冬在暖房火炕，寬床厚被，只少了這一件東西。調養著白光光的小沙彌，結拜幾個嬌生生的女徒弟，養得個肉具如鐵上加鋼，求他軟一時也不得的。口裏唸佛，心裏卻下了個淫慾的觀想。這等一段強悍淫禿，除了變驢，再沒有發付他的去處。自然那南北兩京，駝貨的趕腳的，必得這些好禪師們來助力。你看那炎天遠路，這些有力量的驢們，因此淫性不改，一見了草驢，大叫一聲，馱著千百斤重垛，也要跳上去，活像個強姦光景。一等是貪淫的男子婦人，或是淫亂良家子女，污滅自己人倫的，或是寡婦濫淫，惡妓多慾，一時不失人身，定然變作內監，拔本塞源，使他今生全無人道，算他生前淫案折算在今生。除了此等罪惡，那有個平白的好好嬰兒，拿他來受了宮刑，那父母豈無罪過？即天地不仁，也不肯殺無罪的幼子。不是前身淫慾的男女，那滿朝滿宮貴賤不等，這內官兒上千上萬，豈是偶然！我以此定這西門慶一個宮刑，在第三世上方得其平，自是個定論，不為無據，不在話下。
卻又表一段小人富貴，禍福無常，僥倖的機緣轉眼成空。前說那大亂之後，窮的富，富
的反窮，貴的賤，賤的反貴。天上浮雲蒼白無定，固然是不齊之數。那一種沒良心的眾生，自然要有現報，那得常常僥幸，偷享那望外之福？即如前說韓道國老婆王六兒，弄殺西門慶，又騙了他家本錢，走上東京投女兒韓愛姐藏躲。又騙了翟雲峰五百兩銀子，走回臨清，遇著陳經濟，包了女兒，明當起衏來。後來金兵大亂，擄在斡離不營裏，母子們得了寵，遇著兄弟韓二搗鬼，認成父母，富貴起來，豈不是僥幸？因這金將斡離不領兵去取江南，在淮上養馬就是半年。那李桂姐、韓愛姐一群積年巢窩的衏，如何捱得一夜沒有子弟的。那金朝是外國風俗，男女內外不甚防閒。這太太又那曉得中國妓女們淫邪，多由著家丁番將們一處頑耍。或是和家丁們彼此彈唱著與太太聽，或是叫他鬥牌賭錢，常是頑到二三更，晝夜男女混雜。這些娼婦們有甚廉恥，把這些家丁們一個個都勾搭上了。
集／小說／續金瓶梅／第五十三回遊戲品苗員外括取揚州寶　蔣竹山遍選廣陵花(P.557)
有多少奇怪的事，到了亂中，才把妻妾真情看透。且說揚州東門裏有一王秀才，生平
只一寵妾，是個有名的美人，能文善畫，才藝無雙。二人相得，寸步不離，如掌上珠一般，打扮的珠翠綾羅，奉承他百依百隨。後來王秀才因色慾傷了，時常吐血，不敢縱慾。不消一年，倒因寡慾受胎，生了一個兒子，越是夫妾情重，倒把大娘子丟在一邊。在一所花園裏收拾的雪洞般書房，三口兒過活，就是比翼鳥、連理枝，也比不過兩人情厚。
忽然金兵進了城，各人逃命。這王秀才間壁有一座當店，年久了，故衣櫃架甚多，只得藏在一層天平板上，下面俱是衣架木器。到了天晚，只見幾個番兵進來，照了照，見沒人，把架上衣服揀好的盡力包了去。落後擄了兩個婦女來，吃酒唱鬧了一會，眾人將擄的婦女陪去睡。只留下一個美婦人陪著個番兵，在這當鋪閒床上宿歇。
王秀才伏在天平板上，嚇得一口氣也不敢喘。從板縫裏往下看這婦人，你道是誰？－－「原來就是我那嬌滴滴美人，和我生死不離的愛妾，如何卻落在這番兵手裏？眼見得他決不肯失身，平日裏的志氣，許下同死同生，如何肯順他！」一面想著，又是疼又是怕。只見床上支支呀呀幹的一片聲響，原來兩人在床沿上行事哩。婦人道：「把燈取過近前來，咱照著耍得有趣些。」那番兵起來，果將燈移到床前。婦人早把衣服脫淨，顯出那白光光身子來，高擎兩股，極盡奉承，口中嬌聲浪語，無般不叫。又嫌番兵不甚在行。婦人道：「你上床去，我自己湊動。」番兵果然上了床，(刪十二字)婦人看了看道：「我今日可死了心了，隨著你罷。我不遇見你，枉自托生了一個老婆，那得嘗嘗這個滋味。」一面趴在身
上，百般迎湊，口口聲聲道：「快活殺我了。你隨怎麼，休撇我去了。撇了我，也想殺了！」番兵樂不可言，細問：「你是誰家娘子，這等有趣的緊？丈夫是個甚樣人？」婦人道：「俺丈夫是個秀才，生的人物也好，只是這件事上再不曾打發個足心。我今日可嘗著滋味了，好不好把他殺了，咱一處過去吧。」
經／十三經／重刊宋本十三經注疏附校勘記／重栞宋本尚書注疏附挍勘記／虞書／附釋音尚書注疏卷第二／堯典第一(P.17-1)..[清嘉慶二十年(1815)南昌府學刊本]
附釋音尚書注疏卷第二尚書注疏卷第二古本作尚書卷第一古文尚書堯典第一虞書孔氏傳宋板作尚書正義卷第二國子祭酒上護軍曲阜縣開國子臣孔穎達奉勅撰古文尚書堯典第一○按釋文題曰堯典第一卷之一虞書孔氏傳唐石經二典為安國序同卷無尚書卷第一五字自第二卷以後乃始有之每篇篇名上俱無古文尚書四字岳本亦無古文尚書四字餘俱與古本同按卷數當依釋文記於篇數之下其篇名上當依正義及足利古本加古文尚書四字首行題尚書卷第幾係後人所增可刪安國序當依唐石經與二典同卷
孔穎達　疏
堯典第一○釋文凡十六篇十一篇亡五篇見存
[疏]古文尚書堯典第一○正義曰檢古本并石經直言堯典第一無古文尚書以孔君從隸古仍號古文故後人因而題於此以別伏生所出大小夏侯及歐陽所傳為今文故也堯典第一篇之名當與眾篇相次第訓為次也於次第之內而處一故曰堯典第一以此第一者以五帝之末接三王之初典策既備因機成務交代揖讓以垂無為故為第一也然書者理由舜史勒成一家可以為法上取堯事下終禪禹以至舜終皆為舜史所錄其堯舜之典多陳行事之狀其言寡矣禹貢即全非君言準之後代不應入書此其一體之異以此禹之身事於禪後無入夏書之理自甘誓巳下皆多言辭則古史所書於是乎始知五子之歌亦非上言典書草創以義而錄但致言有本名隨其事檢其此體為例有十一曰典二曰謨三曰貢四曰歌五曰誓六曰誥七曰訓八曰命九曰征十曰範堯典舜典二篇典也大禹謨臯陶謨二篇謨也禹貢一篇貢也五子之歌一篇歌也甘誓泰誓三篇湯誓牧誓費誓泰誓八篇誓也泰誓八篇誓也泰當作秦仲虺之誥湯誥大誥康誥酒誥召誥洛誥康王之誥八篇誥也伊訓一篇訓也說命三篇微子之命蔡仲之命顧命畢命冏命文侯之命九篇命也胤征一篇征也洪範一篇範也此各隨事而言益稷亦謨也因其人稱言以別之其太甲咸有一德伊尹訓道王亦訓之類盤庚亦誥也故王肅云不言誥何也取其徒而立功取其徒而立功徒當作徙非但錄其誥高宗肜日與訓序連文亦訓辭可知也西伯戡黎云祖伊恐奔告于受亦誥也武成云識其政事亦誥也旅獒戒王亦訓也金縢自為一體祝亦誥辭也梓材酒誥分出亦誥也多士以王命誥自然誥也無逸戒王亦訓也君奭周公誥召公亦誥也多方周官上誥於下亦誥也君陳君牙與畢命之類與畢命之類宋本同毛本命誤作公亦命也呂刑陳刑告王亦誥也書篇之名因事而立既無體例隨便為文其百篇次第於序孔鄭不同孔以湯誓在夏社前於百篇為第二十六鄭以為在臣扈後第二十九孔以咸有一德次太甲後第四十鄭以為在湯誥後第三十二孔以蔡仲之命次君奭後第八十三鄭以為在費誓前第九十六孔以周官在立政後第八十八鄭以為在立政前第八十六孔以費誓在文侯之命後第九十九鄭以為在呂刑前第九十七不同者孔依壁內篇次及序為文鄭依賈氏所奏別錄為次孔未入學官以此不同考論次第孔義是也
虞書
[疏]正義曰堯典雖曰唐事本以虞史所錄末言舜登庸由堯故追堯作典非唐史所錄故謂之虞書也鄭玄云舜之美事在於堯時是也案馬融鄭玄王肅別錄題皆曰虞夏書以虞夏同科雖虞事亦連夏此直言虞書本無尚書之題本無尚書之題也浦鏜云尚當夏字誤按浦挍是也也案鄭序以為虞夏書二十篇商書四十篇周書四十篇贊云三科之條五家之教是虞夏同科也其孔於禹貢註云禹之王以是功故為夏書之首則虞夏別題也以土為虞書則十六篇又帝告釐沃湯征汝鳩汝方於鄭玄為商書而孔并於胤征之下或以為夏事猶西伯戡黎則夏書九篇商書三十五篇此與鄭異也或孔因帝告以下五篇亡并註於夏書不廢猶商書乎別文所引皆云虞書曰夏書曰無并言虞夏書者又伏生雖有一虞夏傳以外亦有虞傳夏傳此其所以宜別也此孔依虞夏各別而存之莊八年左傳云夏書曰莊八年左傳云夏書曰閩本明監本同宋本毛本云作引案引字是也臯陶邁種德僖二十四年左傳引夏書曰地平天成二十七年引夏書賦納以言襄二十六年引夏書曰與其殺不辜寧失不經皆在大禹謨臯陶謨當云虞書而云夏書者以事關禹故引為夏書若洪範以為周書以箕子至周商人所陳而傳引之即曰商書也案壁內所得孔為傳者凡五十八篇為四十六卷三十三篇與鄭註同二十五篇增多鄭註也其二十五篇者大禹謨一五子之歌二胤征三仲虺之誥四湯誥五伊訓六太甲三篇九咸有一德十說命三篇十三泰誓三篇十六武成十七旅獒十八微子之命十九蔡仲之命二十周官二十一君陳二十二畢命二十三君牙二十四冏命二十五但孔君所傳值巫蠱不行以終前漢諸儒知孔本有五十八篇不見孔傳遂有張霸之徒於鄭註之外偽造尚書凡二十四篇以足鄭註三十四篇為五十八篇其數雖與孔同其篇有異孔則於伏生所傳二十九篇內無古文泰誓除序尚二十八篇分出舜典益稷盤庚二篇康王之誥為三十三增二十五篇為五十八篇鄭玄則於伏生二十九篇之內分出盤庚二篇康王之誥又泰誓三篇為三十四篇更增益偽書二十四篇為五十八所增益二十四篇者則鄭註書序舜典一汨作二九共九篇十一大禹謨十二益稷十三五子之歌十四胤征十五湯誥十六咸有一德十七典寶十八伊訓十九肆命二十肆命二十宋本肆命作伊陟○按鄭注本無伊陟宋板非是原命二十一武成二十二旅獒二十三冏命二十四以此二十四為十六卷以九共九篇其卷除八篇故為十六故藝文志劉向別錄云五十八篇藝文志又云孔安國者孔子後也悉得其書以古文又多十六篇篇即卷也即是偽書二十四篇也劉向作別錄班固作藝文志並云此言不見孔傳也劉歆作三統歷論武王伐紂引今文泰誓云丙午逮師又引武成越若來三月五日甲子咸劉
商王受並不與孔同亦不見孔傳也後漢初賈逵奏尚書疏云流為烏是與孔亦異也馬融書序云經傳所引泰誓泰誓並無此文泰誓竝無此文宋本無泰誓二字按無泰誓二字則謂漢之大誓經傳未有引之者也若有泰誓二字則謂經傳所引泰誓皆不見於漢之泰誓也二義竝通据泰誓疏引馬序云吾見書傳多矣所引泰誓而不在泰誓者甚多則此處宜有泰誓二字又云逸十六篇絕無師說是融亦不見也服虔杜預註左傳亂其紀綱並云夏桀時服虔杜預皆不見也鄭玄亦不見之故註書序舜典云入麓伐木註五子之歌云避亂於洛汭註胤征云胤征臣名又註禹貢引胤征云厥匪玄黃昭我周王又註咸有一德云伊陟臣扈曰又註典寶引伊訓云載孚在毫又曰征是三朡又註旅獒云獒讀曰豪謂是遒豪之長又古文有仲虺之誥太甲說命等見在而云亡其汨作典寶之等一十三篇見亡而云巳逸是不見古文也案伏生所傳三十四篇者謂之今文則夏侯勝夏侯建歐陽和伯等三家所傳及後漢末蔡邕所勒石經是也孔所傳者膠東庸生劉歆賈逵馬融等所傳是也鄭玄書贊云我先師棘子下生安國亦好此學我先師棘子下生安國亦好此學按子字衍文衞賈馬二三君子之業則雅才好博既宣之矣又云歐陽氏失其本義今疾此蔽冒猶復疑惑未悛是鄭意師祖孔學傳授膠東庸生劉歆賈逵馬融等學而賤夏侯歐陽等何意鄭註尚書亡逸並與孔異篇數並與三家同又劉歆賈逵馬融之等並傳孔學云十六篇逸與安國不同者良由孔註之後其書散逸傳註不行以庸生賈馬之等惟傳孔學經文三十三篇故鄭與三家同以為古文而鄭承其後所註皆同賈逵馬融之學題曰古文尚書篇與夏侯等同而經字多異夏侯等書宅嵎夷為宅嵎䥫宅嵎夷為宅嵎䥫宋本䥫作峓○按段玉裁云嵎䥫即禺銕銕者古文鐵字䥫者鐵之譌體也廣韻六脂云嵎峓山名書作嵎夷集韻云嵎銕東表之地又十二齊亦有銕字引字林云鐵名然則夷銕峓三字通用昧谷曰柳谷心腹腎腸曰憂腎陽心腹腎腸曰憂腎陽孫志祖云憂腎陽三字乃優賢揚之訛優賢揚歷語見魏志管寧傳及左思魏都賦又隸釋載漢成陽令唐扶頌亦有優賢颺歷之文劓刵劅剠云臏宮劓割頭庶剠是鄭註不同也三家之學傳孔業者漢書儒林傳云安國傳都尉朝子俊俊傳膠東庸生生傳清河胡常常傳徐敖敖傳王璜及塗惲惲傳河南桑欽至後漢初衞賈馬亦傳孔學故書贊云自世祖興後漢衞賈馬二三君子之業是也所得傳者三十三篇古經亦無其五十八篇及傳說絕無傳者至晉世王肅註書始似竊見孔傳故註亂其紀綱為夏太康時又晉書皇甫謐傳云姑子外弟梁柳邊得古文尚書故作帝王世紀往往載孔傳五十八篇之書晉書又云晉太保公鄭沖以古文授扶風蘇愉愉字休預預授天水梁柳字洪季即謐之外弟也季授城陽臧曹字彥始始授郡守子汝南梅賾字仲真又為豫章內史遂於前晉奏上其書而施行焉時巳亡失舜典一篇晉末范甯為解時巳不得焉至齊蕭鸞建武四年姚方興於大航頭得而獻之議者以為孔安國之所註也值方興有罪事亦隨寢至隋開皇二年購慕遺典購慕遺典宋本閩本明監本慕作募乃得其篇焉然孔註之後歷及後漢之末無人傳說至晉之初猶得存者雖不列學官散在民閒事雖久遠故得猶存
孔氏傳傳即註也以傳述為義舊說漢巳前稱傳
[疏]正義曰以
註者多門故云其氏以別眾家或當時自題孔氏亦可以後人辨之
昔在帝堯聦明文思光宅天下言聖德之遠著言聖德之遠著古本下有也字案古本句末有也字者甚多不可勝載顏氏家訓書證篇曰也是語已及助句之辭河北經傳悉略此字有不可無者如伯也執殳於旅也語之類儻削此文頗成廢闕又有俗學聞經傳中時須也字輒以意加之每不得所益誠可笑是此字已經後人任意增損今不悉挍○昔古也堯唐帝名馬融云謚也翼善傳聖曰堯聦千公反思息嗣反又如字下同著張慮反將遜于位讓于虞舜遜遁也老使攝遂禪之○遁本作遯徒遜反退也避也遂禪音時戰反讓也授也作堯典
[疏]昔在至堯典○正義曰此序鄭玄馬融王肅並云孔子所作孔義或然詩書理不應異夫子為書作序不作詩序者此自或作或否無義例也鄭知孔子作者依緯文而知也安國既以同序為卷檢此百篇凡有六十三序序其九十六篇明居咸有一德立政無逸不序所由直云咎單作明居伊尹作咸有一德周公作立政周公作無逸六十三序者若汨作九共九篇槀飫十一篇共序其咸又四篇同序其大禹謨臯陶謨益稷夏社疑至臣扈伊訓肆命徂后太甲三篇盤庚三篇說命三篇泰誓三篇康誥酒誥梓材二十四篇皆三篇同序其帝告釐沃汝鳩汝方伊陟原命高宗肜日高宗之訓八篇皆共卷類同故同序同序而別篇者三十三篇通明居無逸等四篇為三十七篇加六十三即百篇也序者以序別行辭為形勢言昔日在於帝號堯之時也此堯身智無不知聦也神無不見明也以此聦明之神智足可以經緯天地即文也又神智之運深敏於機謀即思也聦明文思即其聖性行之於外無不備知故此德充滿居止於天下而遠著德既如此政化有成天道沖盈功成者退以此故將遜遁避於帝位以禪其有聖德之虞舜史序其事而作堯典之篇言昔在者鄭玄云書以堯為始獨云昔在使若無先之典然也詩云自古在昔言在昔者自下本上之辭言昔在者從上自下為稱故曰使若無先之者據代有先之而書無所先故云昔也言帝者天之一名所以名帝帝者諦也言天蕩然無心忘於物我言公平通遠舉事審諦故謂之帝也五帝道同於此亦能審諦故取其名若然聖人皆能同天故曰大人大人者與天地合其德即三王亦大人不得稱帝者以三王雖實聖人內德同天而外隨時運不得盡其聖用逐迹為名故謂之為王禮運曰大道之行天下為公即帝也大道既隱各親其親即王也則聖德無大於天三皇優於帝豈過乎天哉然則三皇亦不能過天但遂同天之名但遂同天之名宋本同毛本遂作逐閩本初亦作遂後改逐案逐是也以為優劣五帝有為而同天三皇無為而同天三皇無為而同天岳本閩本明監本同毛本皇作王立名以為優劣耳但有為無為亦逐多少以為分三王亦順帝之則而不盡故不得名帝然天之與帝義為一也人主可得稱帝不可得稱天者以天隨體而立
名人主不可同天之體也無由稱天者以天德立號王者可以同其德焉所以可稱於帝故繼天則謂之天子其號謂之帝不得云帝子也言堯者孔無明解案下傳云虞氏舜名然堯舜相配為義既舜為名則堯亦名也以此而言禹湯亦名於下都無所解而放勳重華文命注隨其事而解其文以為義不為堯舜及禹之名據此似堯舜及禹與湯相類名則俱名不應殊異案鄭以下亦云虞氏舜名與孔傳不殊及鄭注中候云重華舜名則舜不得有二名鄭注禮記云舜之言充是以舜為號謚之名則下注云舜名亦號謚之名也推此則孔君亦然何以知之既湯類堯舜當為名而孔注論語曰予小子履云履是殷湯名是湯名履而湯非名也又此不云堯舜是名則堯及舜禹非名於是明矣既非名而放勳重華文命蓋以為三王之名同於鄭玄矣鄭知名者以帝繫云禹名文命以上類之亦名若然名本題情記意必有義者蓋運命相符名與運接所以異於凡平或說以其有義皆以為字古代尚質若名之不顯何以著字必不獲己以為非名非字可也譙周以堯為號皇甫謐以放勳重華文命為名案謚法翼善傳聖曰堯仁義盛明曰舜是堯舜謚也故馬融亦云謚也又曰淵源流通曰禹雲行雨施曰湯則禹湯亦是謚法而馬融云禹湯不在謚法故疑之將由謚法或本不同故有致異亦可本無禹湯為謚後來所加故或本曰除虐去殘曰湯是以異也檀弓曰死謚周道也周書謚法周公所作而得有堯舜禹湯者以周法死後乃追故謂之為謚謚者累也累其行而號也隨其行以名之則死謚猶生號因上世之生號陳之為死謚明上代生死同稱上世質非至善至惡無號故與周異以此堯舜或云號或云謚也若然湯名履而王侯世本湯名天乙者安國意蓋以湯受命之王依殷法以乙日生名天乙至將為王又改名為履故二名也亦可安國不信世本無天乙之名皇甫謐巧欲傅會云以乙日生故名履字天乙又云祖乙亦云乙日生復名乙引易緯孔子所謂天之錫命故可同名既以天乙為字何云同名乎斯又妄矣號之曰堯者釋名以為其尊高堯堯然物莫之先故謂之堯也謚法云翼善傳聖曰堯堯者以天下之生善因善欲禪之故二八顯升所謂為翼能傳位於聖人天下為公此所以出眾而高也言聦明者據人近驗則聽遠為聦見微為明若離婁之視明也師曠之聽聦也以耳目之聞見喻聖人之智慧兼知天下之事故在於聞見而巳故以聦明言之智之所用用於天地經緯天地謂之文故以聦明之用為文須當其理故又云思而會理也經云欽明此為聦明者彼方陳行事故美其敬此序其聖性故稱其聦隨事而變文下舜典直云堯聞之聦明不
云文思者此將言堯用故云文思彼要云舜德故直云聦明亦自此而可知也言光宅者經傳云光充也不訓宅者可知也不於此訓光者從經為正也下將遜于位傳云遜遁者以經無遜字故在序訓之○傳言聖德之遠著○正義曰聖德解聦明文思遠著解光宅天下○傳老使至禪之○正義曰老使攝者解將遜于位云遂禪之者解讓于虞舜也以己年老故遜之使攝之後功成而禪禪即讓也言攝者納於大麓是也禪者汝陟帝位是也雖舜受而攝之而堯以為禪或云汝陟帝位為攝因即直言為讓故云遂也鄭玄云堯尊如故舜攝其事是也
堯典言堯可為百代常行之道
[疏]堯典○正義曰序已云作堯典而重言此者此是經之篇目不可因序有名略其舊題故諸篇皆重言本目而就目解之稱典者以道可百代常行若堯舜禪讓聖賢禹湯傳授子孫即是堯舜之道不可常行但惟德是與非賢不授授賢之事道可常行但後王德劣不能及古耳然經之與典俱訓為常名典不名經者以經是揔名包殷周以上皆可為後代常法故以經為名典者經中之別特指堯舜之德於常行之內道最為優故名典不名經也其太宰六典及司寇三典者自由當代常行與此別矣
曰若稽古帝堯若順稽考也能順考古道而行之者帝堯能順考古道而行之者帝堯古本能上有言字堯下有也字曰放勳欽明文思安安勳功欽敬也言堯放上世之功化而以敬明文思之四德安天下之當安者○放方往反註同徐云鄭王如字勳許云反功也馬云放勳堯名皇甫謐同一云放勳堯字欽明文思馬云威儀表備謂之欽照臨四方謂之明經緯天地謂之文道德純備謂之思允恭克讓光被四表格于上下允信克能光充格至也既有四德又信恭能讓故其名聞充溢四外至于天地○被皮寄反徐扶義反聞音問本亦作問溢音逸
[疏]曰若至上下○正義曰史將述堯之美故為題目之辭曰能順考校古道而行之者是帝堯也又申其順考古道之事曰此帝堯能放效上世之功而施其教化心意恒敬智慧甚明發舉則有文謀思慮則能通敏以此四德安天下之當安者在於己身則有此四德其於外接物又能信實恭勤善能謙讓恭則人不敢侮讓則人莫與爭由此為下所服名譽著聞聖德美名充滿被溢於四方之外又至于上天下地言其日月所照霜露所墜莫不聞其聲名被其恩澤此即稽古之事也○傳若順至帝堯○正義曰若順釋言文詩稱考卜惟王洪範考卜之事謂之稽疑是稽為考經傳常訓也爾雅一訓一也孔所以約文故數字俱訓其末以一也結
之又巳經訓者後傳多不重訓顯見可知則徑言其義皆務在省文故也言順考古道者古人之道非無得失施之當時又有可否考其事之是非知其宜於今世乃順而行之言其行可否順是不順非也考古者自已之前無遠近之限但事有可取皆考而順之今古既異時政必殊古事雖不得盡行又不可頓除古法故說命曰事不師古以克永世匪說攸聞是後世為治當師古法雖則聖人必須順古若空欲追遠不知考擇居今行古更致禍災若宋襄慕義師敗身傷徐偃行仁國亡家滅斯乃不考之失故美其能順考也鄭玄信緯訓稽為同訓古為天言能順天而行之與之同功論語稱惟堯則天詩美文王順帝之則然則聖人之道莫不同天合德豈待同天之語然後得同之哉書為世教當因之人事以人繫天於義無取且古之為天經無此訓高貴鄉公皆以鄭為長非篤論也○傳勳功至安者○正義曰勳功欽敬釋詁文此經述上稽古之事放效上世之功即是考於古道也經言放勳放其功而已傳兼言化者據其勳業謂之功指其教人則為化功之與化所從言之異耳鄭玄云敬事節用謂之欽照臨四方謂之明經緯天地謂之文慮深通敏謂之思孔無明說當與之同四者皆在身之德故謂之四德凡是臣人王者皆須安之故廣言安天下之當安者所安者則下文九族百姓萬邦是也其敬明文思為此次者顧氏云隨便而言無義例也知者此先聦後明舜典云明四目達四聦先明後聦故知無例也今考舜典云濬哲文明又先文後明與此不類知顧氏為得也○傳允信至天地○正義曰允信格至釋詁文克能光充釋言文在身為德施之曰行鄭玄云不懈於位曰恭惟賢尚善曰讓惟賢尚善曰讓岳本惟作推案推字是也閩本以下並不誤恭讓是施行之名上言堯德此言堯行故傳以文次言之言堯既有敬明文思之四德又信實恭勤善能推讓下人愛其恭讓傳其德音故其名遠聞旁行則充溢四方上下則至于天地持身能恭與人能讓自己及物故先恭後讓恭言信讓言克交互其文耳皆言信實能為也傳以溢解被言其饒多盈溢故被及之也表裏內外相對之言故以表為外向不向上向不向上岳本宋本不作下案下字是也閩本以下並不誤至有所限旁行四方無復限極故四表言被上下言至四外者以其無限自內言之言其至於遠處正謂四方之外畔者當如爾雅所謂四海四荒之地也先四表後上下者人之聲名宜先及於人後被四表是人先知之故先言至人後言至于上下言至於天地喻其聲聞遠耳禮運稱聖人為政能使天降膏露地出醴泉是名聞遠達使天地効靈是亦格于上下之事
克明俊德以親九族能明俊德之士任用之以睦高祖玄孫之親○九族上自高祖下至玄孫凡九族馬鄭同
九族既睦平章百姓既巳也百姓百官言化九族而平和章明百姓昭明協和萬邦黎民於變時雍昭亦明也協合黎眾時是雍和也言天下眾民皆變化化上皆變化化上岳本閩本纂傳同毛本下化字作從又古本化下有今字按今或是令字之誤是以風俗大和是以風俗大和纂傳大作太按大字釋文不作音當讀如字纂傳恐非○黎力兮反
[疏]克明至時雍○正義曰言堯能名聞廣遠由其委任賢哲故復陳之言堯之為君也能尊明俊德之士使之助己施化以此賢臣之化先令親其九族之親九族蒙化巳親睦矣又使之和協顯明於百官之族姓百姓蒙化皆有禮儀昭然而明顯矣昭然而明顯矣岳本宋本昭作照閩本以下同又使之合會調和天下之萬國其萬國之眾人於是變化從上是以風俗大和能使九族敦睦百姓顯明萬邦和睦是安天下之當安者也○傳能明至之親○正義曰鄭玄云俊德賢才兼人者然則俊德謂有德又然則俊德謂有德又宋本又作人是也能明俊德之士者謂命為大官賜之厚祿用其才智使之高顯也以其有德故任用之以此賢臣之化親睦高祖玄孫之親上至高祖下及玄孫是為九族同出高曾皆當親之故言之親也禮記喪服小記云親親以三為五以五為九又異義夏侯歐陽等以為九族者父族四母族三妻族二皆據異姓有服鄭玄駁云異姓之服不過緦麻言不廢昏又昏禮請期云惟是三族之不虞恐其廢昏明非外族也是鄭與孔同九族謂帝之九族百姓謂百官族姓萬邦謂天下眾民自內及外從高至卑以為遠近之次也知九族非民之九族者以先親九族次及百姓百姓是羣臣弟子不宜越百姓而先下民若是民之九族則九族既睦民巳和矣下句不當復言協和萬邦以此知帝之九族也堯不自親九族而待臣使之親者此言用臣法耳豈有聖人在上疏其骨肉者乎若以堯自能親不待臣化則化萬邦百姓堯豈不能化之而待臣化之也且言親九族者非徒使帝親之亦使臣親之帝亦令其自相親愛故須臣子之化也○傳既巳至章明○正義曰既已義同故訓既為巳經傳之言百姓或指天下百姓此下句乃有黎民故知百姓即百官也百官謂之百姓者隱八年左傳云天子建德因生以賜姓謂建立有德以為公卿因其所生之地而賜之以為其姓令其收斂族親自為宗主明王者任賢不任親故以百姓言之周官篇云唐虞稽古建官惟百大禹謨云率百官若帝之初是唐虞之世經文皆稱百官而禮記明堂位云有虞氏之官五十後世所記不合經也平章與百姓其文非九族之事傳以此經之事文勢相因先化九族乃化百官故云化九族而平和章明謂九族與百官皆須導之以德義平理之使之協和教之以禮法章顯之使之明著○傳昭亦至大和○正義曰釋詁以昭為光光明義同經巳有明故云昭亦明也釋詁
以協為和和合義同故訓協為合也黎眾時是釋詁文雍和釋訓文堯民之變明其變惡從善人之所和惟風俗耳故知謂天下眾人皆變化化上故知謂天下眾人皆變化化上宋本閩本同毛本化作從山井鼎曰作化與注令○按疏釋經云其萬國之眾人於是變化從上唯此句從字諸本皆同無作化者是以風俗大和人俗大和即是太平之事也此經三事相類古史交互立文以親言既睦平章言昭明協和言時雍睦即親也章即明也雍即和也各自變文以類相對平九族使之親平百姓使之明正謂使從順禮義恩情和合故於萬邦變言協和明以親九族平章百姓亦是協和之也但九族宜相親睦百姓宜明禮義萬邦宜盡和協各因所宜為文其實相通也民言於變謂從上化則九族既睦百姓昭明亦是變上故得睦得明也
乃命羲和欽若昊天厤象日月星辰敬授人時敬授人時古本人作民注同按唐以前引此句未有不作民者疏云敬授下人以天時之早晚下人猶下民也知孔疏所据之本猶作民字後人因疏作人并經傳改之自開成石經以後沿譌至今舜典食哉惟時傳曰惟當敬授民時此未經改竄者重黎之後羲氏和氏世掌天地四時之官世掌天地四時之官史記集解無四時二字按疏意似亦無此二字故堯命之使敬順昊天昊天言元氣廣大星四方中星辰日月所會厤象其分節敬記天時以授人也此舉其目下別序之○羲和馬云羲氏掌天官和氏掌地官四子掌四時昊胡老反重直龍反少昊之後黎高陽之後日月所會謂日月交會於十二次也寅曰析木卯曰大火辰曰壽星巳曰鶉尾午曰鶉火未曰鶉首申曰實沈酉曰大梁戌曰降婁亥曰娵訾子曰玄枵丑曰星紀分命羲仲宅嵎夷曰暘谷宅居也東表之地稱嵎夷暘明也日出於谷而天下明日出於谷而天下明陸氏曰本或作日出於陽谷陽衍字○按史記集解有暘字故稱暘谷暘谷嵎夷一也羲仲居治東方之官○嵎音隅馬曰嵎海嵎也夷萊夷也尚書考靈耀及史記作禺銕暘音陽谷工木反又音欲下同馬云暘谷海嵎夷之地名日出於谷本或作日出於陽谷陽衍字寅賓出日平秩東作寅敬賓導秩序也歲起於東而始就耕謂之東作東方之官敬導出日平均次序東作之事以務農也○寅徐以真反又音夷下同賓如字徐音殯馬云從也出尺遂反又如字註同平如字馬作苹普庚反云使也下皆放此秩如字日中星鳥以殷仲春日中謂春分之日鳥南方朱鳥七宿殷正也春分之昏鳥星畢見以正仲春之氣節轉以推季孟則可知○中貞仲反又如字殷於勤反馬鄭云中也宿音秀下同見賢遍反下同厥民析鳥獸孳尾冬寒無事並入室處春事既起丁壯就功厥其也言其民老壯分析乳化曰孳交接曰尾○析星歷反孳音字乳儒付反說文云人及鳥生子曰乳獸曰產申命羲叔宅南交申重也南交言夏與春交舉一隅以見之此居治南方之官○重直用反平秩南訛平秩南訛按史記便程南譌集解引孔安國曰譌化也索隱曰為依字讀孔安國強讀為訛字正義亦云為音于偽反然則史文及注皆當作為今作譌非也至孔本經傳亦皆當作為若經文本是訛字可得云安國強讀耶又羣經音辨人部云偽化也音訛書平秩南偽蓋古文偽譌通用漢書王莽傳亦作南偽○按今本史記為作譌者妄依衞包所改尚書說詳段玉裁撰異敬致訛化也掌夏之
官平敘南方化育之事敬行其教以致其功四時同之四時同之纂傳時作方亦舉一隅○訛五和反日永星火以正仲夏永長也謂夏至之日火蒼龍之中星舉中則七星見可知以正仲夏之氣節季孟亦可知厥民因鳥獸希革因謂老弱因就在田之丁壯以助農也夏時鳥獸毛羽希少改易革改也分命和仲宅西曰昧谷昧冥也日入於谷而天下冥故曰昧谷昧谷曰西則嵎夷東可知此居治西方之官掌秋天之政也○昧武內反冥莫定反寅餞納日寅餞納日按餞納羣經音辨作淺內○補釋文挍勘記段玉裁云餞本是淺字開寶依唐石經改為餞餞安得訓為滅也案羣經音義水部云淺送也滅也書寅淺內日平秩西成餞送也日出言導日入言送因事之宜秋西方萬物成西方萬物成成上古本有咸字平序其政助成物助成物古本作助成萬物也宋本岳本作助成物也○餞賤衍反馬云滅也滅猶沒也宵中星虛以殷仲秋宵夜也春言日秋言夜互相備虛玄武之中星亦言七星皆以秋分日見以正三秋厥民夷鳥獸毛毨夷平也老壯在田與夏平也毨理也毛更生整理毛更生整理古本毛下有羽字○毛毨下先典反說文云仲秋鳥獸毛盛可選取以為器用也申命和叔宅朔方曰幽都平在朔易北稱朔亦稱方言一方則三方見矣北稱幽則南稱明北稱幽則南稱明宋本則作都按則字非也從可知也都謂所聚也易謂歲改易於北方平均在察其政以順天常上揔言羲和敬順昊天此分別仲叔各有所掌○別音彼列反下同日短星昴以正仲冬日短冬至之日昴白虎之中星亦以七星並見以正冬之三節厥民隩鳥獸氄毛隩室也民改歲入此室處以辟風寒鳥獸皆生而毳細毛以自溫焉鳥獸皆生而毳細毛以自溫焉岳本閩本明監本毛本而作耎陸氏曰耎如兖反本或作濡音儒是作而字誤也又宋板無焉字與疏標題不合○隩於六反馬云煖也氄如勇反徐又音而充反馬云溫柔貌辟音避耎如兗反本或作濡音儒毳尺銳反帝曰咨汝羲暨和帝曰咨汝羲暨和汝古本作女下皆同朞三百有六旬朞三百有六旬唐石經纂傳朞俱作期纂傳注同有六日以閏月定四時成歲咨嗟暨與也匝四時曰朞匝四時曰朞古本宋本匝俱作迊按迊匝並俗帀字一歲十二月月三十日正三百六十日除小月六為六日是為一歲有餘十二日未盈三歲足得一月則置閏焉以定四時之氣節成一歲之歷象○暨其器反朞居其反下同旬似遵反十日為旬匝子合反允釐百工庶績咸熙允信釐治釐治古本治作理下治百官同工官績功咸皆熙廣也言定四時成歲歷以告時授事則能信治百官眾功皆廣歎其善○釐力之反熙許其反興也
[疏]乃命至咸熙○正義曰上言能明俊德又述能明之事堯之聖德美政如上所陳但聖不必獨理必須賢輔堯以須臣之故乃命有俊明
之人羲氏和氏敬順昊天之命歷此法象其日之甲乙月之大小昏明遞中之星日月所會之辰定其所行之數以為一歲之歷乃依此歷敬授下人以天時之早晚其揔為一歲之歷其分有四時之異既舉揔目更別序之堯於羲和之內乃分別命其羲氏而字仲者令居治東方嵎夷之地也日所出處名曰暘明之谷於此處所主之職使羲仲主治之既主東方之事而日出於東方令此羲仲恭敬導引將出之日平均次序東方耕作之事使彼下民務勤種植於日晝夜中分刻漏正等天星朱鳥南方七宿合昏畢見以此天之時候調正仲春之氣節此時農事巳起不居室內其時之民宜分析適野老弱居室丁壯就功於時鳥獸皆孕胎卵孳尾匹合又就所分羲氏之內重命其羲氏而字叔者使之居治南方之職又於天分南方與東交立夏以至立秋時之事皆主之均平次序南方化育之事敬行其教以致其功於日正長晝漏最多天星大火東方七宿合昏畢見以此天時之候調正仲夏之氣節於時苗稼巳殖於時苗稼巳殖宋板巳作以按巳以古多通用農事尤煩其時之民老弱因一丁壯就在田野於時鳥獸羽毛希少變改寒時又分命和氏而字仲者居治西方日所入處名曰昧冥之谷於此處所主之職使和仲主治之既主西方之事而日入在於西方令此和仲恭敬從送既入之日平均次序西方成物之事使彼下民務勤收斂於晝夜中分漏刻正等天星之虛北方七宿合昏畢見以此天時之候調正仲秋之氣節於時禾苗秀實農事未閑其時之民與夏齊平盡在田野於時鳥獸毛羽更生巳稍整治又重命和氏而字叔者令居治北方名曰幽都之地於此處所主之職使和叔主治之平均視察北方歲改之事於日正短晝漏最少天星之昴西方七宿合昏畢見以此天時之候調正仲冬之氣節於時禾稼巳入農事閑暇其時之人皆處深隩之室鳥獸皆生耎毳細毛以自溫煖此是羲和敬天授人之實事也羲和所掌如是故帝堯乃述而歎之曰咨嗟汝羲仲羲叔與和仲和叔一朞之間三百有六旬有六日分為十二月則餘日不盡令氣朔參差若以閏月補闕令氣朔得正定四時之氣節成一歲之歷象是汝之美可歎也又以此歲歷告時授事信能和治百官使之眾功皆廣也歎美羲和能敬天之節眾功皆廣則是風俗大和○傳重黎至序之○正義曰楚語云少昊氏之衰九黎亂德人神雜擾不可方物顓頊受之乃命南正重司天以屬神火正黎司地以屬民使復舊常無相侵瀆其後三苗復九黎之惡其後三苗復九黎之惡宋本閩本同毛本惡作德按作惡與國語楚語異堯復育重黎之後不忘舊者使復典之以至于夏商據此文則自堯及商無他姓也堯育重黎之後是此羲和可知是羲和為重黎之後世掌大地之官文所出也呂刑先重後黎此文先羲後和
揚子法言云揚子法言云監本同閩本揚从木作楊按楊子雲之楊從木不從扌說詳段玉裁尚書撰異閩本亦從木是也羲近重和近黎是羲承重而和承黎矣呂刑稱乃命重黎與此命羲和為一事也故呂刑傳云重即羲也黎即和也羲和雖別為氏族而出自重黎故呂刑以重黎言之鄭語云為高辛氏火正則高辛亦命重黎故鄭玄於此注云高辛氏世命重為南正司天黎為火正司地據世掌之文據世掌之文宋本據作是用楚語為說也楚世家云重黎為帝嚳火正能光融天下啻嚳命曰祝融共工氏作亂帝嚳使重黎誅之而不盡帝乃以庚寅日誅重黎而以其弟吳回為重黎復居火正為祝融案昭二十九年左傳稱少昊氏有子曰重顓頊氏有子曰黎則重黎二人各出一帝而史記并以重黎為楚國之祖吳回為重黎以重黎為官號此乃史記之謬故束晳譏馬遷并兩人以為一謂此是也左傳稱重為句芒黎為祝融不言何帝使為此官但黎是顓頊之子其為祝融必在顓頊之世重雖少昊之胤而與黎同命明使重為句芒亦是顓頊時也祝融火官可得稱為火正句芒木官不應號為南正且木不主天火不主地而外轉稱顓頊命南正司天火正司地者蓋使木官兼掌天火官兼掌地南為陽位故掌天謂之南正黎稱本官故掌地猶為火正鄭答趙商云先師以來皆云火掌為地火掌為地按詩檜風正義引鄭志作火當為地當云黎為北正孔無明說未必然也昭十七年左傳郯子稱少昊氏以鳥名官自顓頊巳來乃命以民事句芒祝融皆以人事名官明此當顓頊之時也傳言少昊氏有四叔當為後代子孫非親子也何則傳稱共工氏有子曰句龍共工氏在顓頊之前多歷年代豈復共工氏親子至顓頊時乎明知少昊四叔亦非親子高辛所命重黎或是重黎子孫未必一人能歷二代又高辛前命後誅當是異人何有罪而誅何有罪而誅浦鏜云何疑既字誤許宗彥云何字絕句不容列在祀典明是重黎之後世以重黎為號所誅重黎是有功重黎之子孫也呂刑說羲和之事猶尚謂之重黎況彼尚近重黎何故不得稱之以此知異世重黎號同人別顓頊命重司天黎司地羲氏掌天和氏掌地其實重黎羲和通掌之也此云乃命羲和欽若昊天是羲和二氏共掌天地之事以乾坤相配天地相成運立施化者天資生成物者地天之功成其見在地故下言日中星鳥之類是天事也平秩東作之類是地事也各分掌其時非別職矣案楚語云重司天以屬神黎言地以屬人黎言地以屬人閩本同毛本言作司案所改是也天地既別人神又殊而云通掌之者外傳之文說呂刑之義以為少昊之衰天地相通人神雜擾顓頊乃命重黎分而異之以解絕地天通之言故云各有所掌天地相通人神雜擾見其能離絕天地變異人神耳非即別掌之下文別序所掌則羲主春夏和主秋冬俱掌天時明其共職彼又言至于夏商世掌天地胤征云羲和湎淫廢時亂日不知日食羲和同罪明其世掌天地共職可知顓頊命掌天地惟重黎
二人堯命羲和則仲叔四人者以羲和二氏賢者既多且後代稍文故分掌其職事四人各職一時兼職方岳以有四岳故用四人顓頊之命重黎惟司天地主岳以否不可得知設令亦主方岳蓋重黎二人分主東西也馬融鄭玄皆以此命羲和者命為天地之官下云分命申命為四時之職天地之與四時於周則冢宰司徒之屬六卿是也孔言此舉其目下別序之則惟命四人無六官也下傳云四岳即羲和四子舜典傳稱禹益六人新命有職與四岳十二牧凡為二十二人然新命之六人禹命為百揆契作司徒伯夷為秩宗臯陶為士垂作共工亦禹契之輩即是卿官卿官之外別有四岳四岳非卿官也孔意以羲和非是卿官別掌天地但天地行於四時四時位在四方平秩四時之人因主方岳之事猶自別有卿官分掌諸職左傳稱少昊氏以鳥名官五鳩氏即周世之卿官也五鳩之外別有鳳鳥氏歷正也班在五鳩之上是上代以來皆重歷數故知堯於卿官之外別命羲和掌天地也於時羲和似尊於諸卿後世以來稍益卑賤周禮太史掌正歲年以序事即古羲和之任也桓十七年左傳云日官居卿以底日猶尚尊其所掌周之卿官明是堯時重之故特言乃命羲和此乃命羲和重述克明俊德之事得致雍和所由巳上論堯聖性此說堯之任賢據堯身而言用臣故云乃命非時雍之後方始命之使敬順昊天昊天者混元之氣昊然廣大故謂之昊天也釋天云春為蒼天夏為昊天秋為旻天冬為上天毛詩傳云尊而君之則稱皇天元氣廣大則稱昊天仁覆閔下則稱旻天自上降監則稱上天據遠視之蒼蒼然則稱蒼天爾雅四時異名詩傳即隨事立稱鄭玄讀爾雅云春為昊天夏為蒼天故駁異義云春氣博施故以廣大言之夏氣高明故以遠言之秋氣或生或殺故以閔下言之冬氣閉藏而清察故以監下言之皇天者尊而號之也六籍之中諸稱天者以情所求言之耳非必於其時稱之然此言堯敬大四天故以廣大言之星四方中星者二十八宿布在四方隨天轉運更互在南方每月各有中者月令每月昏旦惟舉一星之中推舉一星之中宋本推作惟若使每日視之即諸宿每日昏旦莫不常中中則人皆見之故以中星表宿四方中星揔謂二十八宿也或以書傳云主春者張昏中可以種穀主夏者火昏中可以種黍主秋者虛昏中可以種麥主冬者昴昏中可以收斂皆云上告天子下賦臣人天子南面而視四方星之中知人緩急故曰敬授人時謂此四方中星如書傳之說孔於虛昴諸星本無取中之事用書傳為孔說非其旨矣辰日月所會者昭七年左傳士文伯對晉侯之辭也日行遲月行疾每月之朔月行及日而與之會其必在宿分二十八宿是日月所會之
處辰時也集會有時故謂之辰日月所會與四方中星俱是二十八宿舉其人目所見以星言之論其日月所會以辰言之其實一物故星辰共文益稷稱古人之象日月星辰共為一象由其實同故也日月與星天之三光四時變化以此為政故命羲和令以算術推步累歷其所行法象其所在具有分數節候參差不等敬記此天時以為歷而授人此言星辰共為一物周禮大宗伯云實柴祀日月星辰鄭玄云星謂五緯辰謂日月所會十二次者以星辰為二者五緯與二十八宿俱是天星天之神祇禮無不祭故鄭玄隨事而分之以此敬授人時無取五緯之義故鄭玄於此注亦以星辰為一觀文為說也然則五星與日月皆別行不與二十八宿同為不動也○傳宅居至之官○正義曰宅居釋言文禹貢青州云嵎夷既略青州在東界外之畔為表故云東表之地稱嵎夷也陰陽相對陰闇而陽明也故以暘為明谷無陰陽之異以日出於谷而天下皆明故謂日出之處為暘谷冬南夏北不常厥處但日由空道似行自谷故以谷言之非實有深谷而日從谷之出也而日從谷之出也宋本閩本纂傳並同毛本之作以據日所出謂之暘谷指其地名即稱嵎夷故云暘谷嵎夷一也又解居者居其官不居其地故云羲仲居治東方之官此言分命者上云乃命羲和揔舉其目就乃命之內分其職掌使羲主春夏和主秋冬分一歲而別掌之故言分命就羲和之內又重分之故於夏變言申命既命仲而復命叔是其重命之也所命無伯季者蓋時無伯季或有而不賢則外傳稱堯育重黎之後不忘舊者使復典之明仲叔能守舊業故命之也此羲和掌序天地兼知人事因主四時而分主四方故舉東表之地以明所舉之域地東舉嵎夷之名明分三方皆宜有地名此為其始故特詳舉其文羲仲居治東方之官居在帝都而遙統領之王肅云皆居京師而統之亦有時述職是其事也以春位在東因治於東方其實本主四方春政故於和仲之下云此居治西方之官掌秋天之政明此掌春天之政孔以經事詳故就下文而互發之○傳寅敬至務農○正義曰寅敬釋詁文賓者主行導引故賓為導也釋詁以秩為常常即次第有序故秩為序也一歲之事在東則耕作在南則化育在西則成熟在北則改易故以方名配歲事為文言順天時氣以勸課人務也春則生物秋則成物日之出也物始生長人當順其生長致力耕耘日之入也物皆成熟人當順其成熟致力收斂東方之官當恭敬導引日出平秩東作之事使人耕耘西方之官當恭敬從送日入平秩西成之事使人收斂日之出入自是其常但由日出入故物有生成雖氣能生物而非人不就勤於耕稼是導引之勤於收藏是從送之冬夏之文無此類者南北二方非日
所出入平秩南訛亦是導日之事平在朔易亦是送日之事依此春秋而共為賓餞故冬夏二時無此一句勸課下民皆使致力是敬導之平均次序即是授人田里各有疆埸是平均之也耕種收斂使不失其次序王者以農為重經主於農事寅賓出日為平秩設文故并解之也言敬導出日者正謂平秩次序東作之事以務農也鄭以作為生計秋言西成春宜言東生但四時之功皆須作力不可不言力作直說生成明此以歲事初起特言東作特言東作宋本同岳本閩本毛本特作時案作特非也以見四時亦當力作故孔以耕作解之鄭玄云寅賓出日謂春分朝日又以寅餞納日謂秋分夕日也○傳日中至可知○正義曰其仲春仲秋冬至夏至馬融云古制刻漏晝夜百刻晝長六十刻夜短四十刻晝短四十刻夜長六十刻晝中五十刻夜亦五十刻融之此言據日出見為說天之晝夜以日出入為分人之晝夜以昏明為限日未出前二刻半為明日入後二刻半為昏損夜五刻以裨於晝則晝多於夜復校五刻古今歷術與太史所候皆云夏至之晝六十五刻夜三十五刻冬至之晝四十五刻夜五十五刻春分秋分之晝五十五刻夜四十五刻此其不易之法也然今太史細候之法則校常法半刻也從春分至于夏至晝暫長增九刻半夏至至于秋分所減亦如之從秋分至于冬至晝暫短減十刻半從冬至至于春分其增亦如之又於每氣之間增減刻數有多有少不可通而為率漢初未能審知率九日增減一刻和帝時待詔霍融始請改之鄭注書緯考靈曜仍云九日增減一刻猶尚未覺悟也鄭注此云日長者日見之漏五十五刻日短者日見之漏四十五刻與歷不同故王肅難云知日見之漏減晝漏五刻不意馬融為傳巳減之矣因馬融所減而又減之故日長為五十五刻因以冬至反之取其夏至夜刻以為冬至晝短此其所以誤耳鳥南方朱鳥七宿者在天成象星作鳥形曲禮說軍陳象天之行前朱雀後玄武左青龍右白虎雀即鳥也武謂龜甲捍禦故變文玄武焉是天星有龍虎鳥龜之形也四方皆有七宿各成一形東方成龍形西方成虎形皆南首而北尾南方成鳥形北方成龜形皆西首而東尾以南方之宿象鳥故言鳥謂朱鳥七宿也此經舉宿為文不類春言星鳥揔舉七宿夏言星火獨指房心虛昴惟舉一宿文不同者互相通也釋言以殷為中中正義同故殷為正也此經冬夏言正春秋言殷者其義同春分之昏觀鳥星畢見以正仲春之氣節計仲春日在奎婁而入於酉地則初昏之時井鬼在午柳星張在巳軫翼在辰是朱鳥七宿皆得見也春有三月此經直云仲春故傳辨之云既正仲春轉以推季孟之月則事亦可知也天道左旋日體右行故星見之方與四時相逆春則南方見
夏則東方見秋則北方見冬則西方見此則勢自當然而書緯為文生說言春夏相與交秋冬相與互謂之母成子子助母斯假妄之談耳馬融鄭玄以為星鳥星火謂正在南方春分之昏七星中仲夏之昏心星中秋分之昏虛星中冬至之昏昴星中皆舉正中之星不為一方盡見此其與孔異也至于舉仲月以統一時亦與孔同王肅亦以星鳥之屬為昏中之星其要異者以所宅為孟月日中日永為仲月星鳥星火為季月以殷以正皆總三時之月讀仲為中言各正三月之中氣也以馬融鄭玄之言不合天象星火之屬仲月未中故為每時皆歷陳三月言日以正仲春以正春之三月中氣若正春之三月中當言以正春中不應言以正仲春王氏之說非文勢也孔氏直取畢見稍為迂闊比諸王馬於理最優○傳冬寒至曰尾○正義曰厥其釋言文其人老弱在室丁壯適野是老壯分析也孳字古今同耳字訓愛也產生為乳胎孕為化孕產必愛之故乳化曰孳鳥獸皆以尾交接故交接曰尾計當先尾後孳隨便言之○傳申重至之官○正義曰申重釋詁文此官既主四時亦主方面經言南交謂南方與東方交傳言夏與春交見其時方皆掌之春盡之日與立夏之初時相交也東方之南南方之東位相交也言羲叔所掌與羲仲相交際也四時皆舉仲月之候嫌其不統季孟於此言交明四時皆然故傳言舉一隅以見之春上無冬不得見其交接至是夏與春交故此言之○傳訛化至一隅○正義曰訛化釋言文禾苗秀穗化成子實亦胎生乳化之類故掌夏之官平序南方化育之事謂勸課民耘耨使苗得秀實敬行其教以致其功謂敬行平秩之教以致化育之功農功歲終乃畢敬行四時皆同於此言之見四時皆然故云亦舉一隅也夏日農功尤急故就此言之○傳永長至可知○正義曰永長釋詁文夏至之日日最長故知謂夏至之日計七宿房在其中但房心連體心統其名左傳言火中火見詩稱七月流火皆指房心為火故曰火蒼龍之中星特舉一星與鳥不類故云舉中則七星見可知計仲夏日在東井而入於酉地即初昏之時角亢在午氐房心在巳尾箕在辰是東方七宿皆得見也○傳因謂至革改○正義曰春既分析在外今日因往就之故言因謂老弱因就在田之丁壯以務農也鳥獸冬毛最多春猶未脫故至夏始毛羽希少改易往前革謂變革故為改也傳之訓字或先或後無義例也○傳昧冥至之政○正義曰釋言云晦冥也冥是暗故昧為冥也谷者日所行之道日入於谷而天下皆冥故謂日入之處為昧谷非實有谷而日入也此經春秋相對春不言東但舉昧谷曰西則嵎夷東可知然則東言嵎夷則西亦有地明矣闕其文所
以互見之傳於春言東方之官不言掌春夏言掌夏之官不言南方此言居治西方之官掌秋天之政互文明四時皆同○傳餞送至成物也○正義曰送行飲酒謂之餞故餞為送也導者引前之言送者從後之稱因其欲出導而引之因其欲人從而送之是其因事之宜而立此文也秋位在西於時萬物成熟平序其秋天之政未成則耘耨既熟則收斂助天成物以此而從送入日也以此而從送入日也閩本明監本同毛本入日作日入案入日誤倒也納入義同故傳以入解納○傳宵夜至三秋○正義曰宵夜釋言文舍人曰宵陽氣消也三時皆言日惟秋言夜故傳辨之云春言日秋言夜互相備也互者明也互者明也岳本者作著案著字是也閩本亦誤作者明日中宵亦中宵中日亦中因此而推之足知日永則宵短日短則宵長皆以此而備知也正於此時變文者以春之與秋日夜皆等春言出日即以日言之秋云納日即以夜言之亦事之宜也北方七宿則虛為中故虛為玄武之中星計仲秋日在角亢而入于酉地初昏之時斗牛在午斗牛在午閩本明監本同毛本牛作女女虛危在巳室壁在辰舉虛中星言之亦言七星皆以秋分之日昏時並見以正秋之三月○傳夷平至整理○正義曰釋詁云夷平易也俱訓為易是夷得為平秋禾未熟農事猶煩故老壯在田與夏平也毨者毛羽美悅之狀故為理也夏時毛羽希少今則毛羽復生夏改而少秋更生多故言更生整理○傳北稱至所掌○正義曰釋訓云朔北方也舍人曰朔盡也北方萬物盡故言朔也李巡曰萬物盡於北方蘇而復生故言北方是北稱朔也羲和主四方之官四時皆應言方於此言方者即三方皆見矣春為歲首故舉地名夏與春交故言南交秋言西以見嵎夷當為東冬言方以見三時皆有方古史要約其文互相發見也幽之與明文恒相對北既稱幽則南當稱明從此可知故於夏無文經冬言幽都夏當云明都傳不言都者從可知也鄭云夏不言曰明都三字摩滅也伏生所誦與壁中舊本並無此字非摩滅也王肅以夏無明都避敬致然即幽足見明闕文相避如肅之言義可通矣都謂所聚者總言此方是萬物所聚之處非指都邑聚居也易謂歲改易於北方者人則三時在野冬入隩室物則三時生長冬入囷倉是人之與物皆改易也王肅云改易者謹約蓋藏循行積聚引詩嗟我婦子曰為改歲入此室處王肅言人物皆易孔意亦當然也釋詁云在察也舍人曰在見物之察是在為察義故言平均在察其政以順天常以在察須與平均連言不復訓在為察故舜典之傳別更訓之三時皆言平秩此獨言平在者以三時乃役力田野當次序之冬則物皆藏入須省察之故異其文秋日物成就故傳言助成物冬日蓋藏天之常道故言順天常因明東作南訛亦是助生物類常道也上總言羲和敬順昊天此分別仲叔各有所掌明此
四時之節即順天之政實恐人以敬順昊天直是歷象日月嫌仲叔所掌非順天之事故重明之故重明之浦鏜云此下當脫日短至三節傳疏內有西方七宿則昴為中故昴為白虎之中星計仲冬日在斗入於申酉地則初昏之時奎婁在午胃昴在巳畢觜參在辰四十五字餘無攷○傳隩室至溫焉○正義曰釋宮云西南隅謂之隩孫炎云室中隱隩之處也隩是室內之名故以隩為室也物生皆盡野功咸畢是歲改矣以天氣改歲故入此室處以避風寒天氣既至故鳥獸皆生耎毳細毛以自溫焉經言氄毛謂附肉細毛故以耎毳解之○傳咨嗟至歷象○正義曰咨嗟暨與皆釋詁文也迊四時曰朞朞即迊也故王肅云朞四時是也然古時真歷遭戰國及秦而亡漢存六歷雖詳於五紀之論皆秦漢之際假託為之實不得正要有梗槩之言周天二百六十五度四分度之一周天二百六十五度四分度之一宋本二作三三字是也閩本以下皆不誤而日日行一度則一朞三百六十五日四分日之一今考靈曜乾鑿度諸緯皆然此言三百六十六日者王肅云四分日之一又入六日之內舉全數以言之故云三百六十六日也傳又解所以須置閏之意皆據大率以言之云一歲十二月月三十日正三百六十日也除小月六又為六日今經云三百六十六日故云餘十二日不成朞以一月不整三十日今一年餘十二日故未至盈滿三歲足得一月則置閏也以時分於歲故云氣節謂二十四氣時月之節歲揔於時故云歷象日月星辰敬授人時以相配成也六歷諸緯與周髀皆云日行一度月行十三度十九分度之七為每月二十九日過半日之於法分為日九百四十分日之四百九十九即月有二十九日半強為十二月六大之外有日分三百四十八有日分三百四十八宋本同毛本日作餘按餘字是也是除小月無六日又大歲三百六十六日小歲三百五十五日則一歲所餘無十二日今言十二日者皆以大率據整而計之其實一歲所餘正十一日弱也以為十九年七閏十九年年十一日則二百九日其七月四大三小猶二百七日況無四大乎為每年十一日弱分明矣所以弱者以四分日之一於九百四十分則一分為二百三十五分少於小月餘分三百四十八以二百三十五減三百四十八不盡一百一十三是四分日之一餘矣皆以五日為率其小月雖為歲日殘分所減雖為歲日殘分所減閩本明監本同毛本日作月猶餘一百一十三則實餘尚無六日就六日抽一日為九百四十分減其一百一十三分不盡八百二十七分以不抽者五日并三百六十日外之五日為十日其餘九百四十分日之八百二十七為每歲之實餘今十九年年十日得整日一百九十又以十九乘八百二十七分得一萬五千七百一十三以日法九百四十除之得十六日以并一百九十日為二百六日不盡六百七十三分為日餘今為閏月得七每月二十九日七月為二百三日又每四百九十九分以七乘之得三千四百九十三以日法九百四十分除之得三日以二百三日亦為二百六日以二百三日亦為二百六日按以字下疑脫并字不盡亦六百七十三為日餘亦相
當矣所以無閏時不定歲不成者若以閏無三年差一月則以正月為二月每月皆差九年差三月即以春為夏若十七年差六月即四時相反時何由定歲何得成乎故須置閏以定四時故左傳云履端於始序則不愆舉正於中民則不惑歸餘於終事則不悖是也先王以重閏焉王肅云斗之所建是為中氣日月所在斗指兩辰之閒無中氣故以為閏也○傳允信至其善○正義曰釋訓云鬼之為言歸也鄉飲酒義云春之為言蠢也然則釋訓之例有以聲相近而訓其義者釐治工官皆以聲近為訓他皆放此類也績功咸皆釋詁文熙廣周語文此經文義承成歲之下傳以文勢次之言定歷授事能使眾功皆廣歎其善謂帝歎羲和之功也
帝曰疇咨若時登庸疇誰庸用也誰能咸熙庶績順是事者將登用之○疇直由反放齊曰胤子朱啟明帝曰吁嚚訟可乎放齊臣名胤國子爵朱名啟開也吁疑怪之辭言不忠信為嚚又好爭訟可乎言不可○放方往反註同胤引信反馬云嗣也吁況于反徐往付反一音于嚚魚巾反訟才用反馬本作庸好呼報反下註同爭鬬也帝曰疇咨若予采采事也復求誰能順我事者○予音餘又羊汝反采七在反馬云官也復扶又反驩兠曰都共工方鳩僝功驩兠臣名都於歎美之辭共工官稱鳩聚僝見也歎共工能方方聚見其功○驩呼端反兠丁侯反共音恭注同僝仕簡反徐音撰馬云具也於音鳥稱尺證反帝曰吁靜言庸違象恭滔天靜謀滔漫也言共工自為謀言起用行事而違背之貌象恭敬而心傲很若漫天言不可用○滔吐刀反漫末旦反下同又末寒反背音佩傲五報反下同很恨懇反帝曰咨四岳四岳即上羲和之四子分掌四岳之諸侯故稱焉湯湯洪水方割湯湯流貌洪大割害也言大水方方為害○湯音傷洪音戶工反蕩蕩懷山襄陵浩浩滔天蕩蕩言之奔突蕩蕩言之奔突閩本同毛本之作水是也有所滌除懷包襄上也包山上陵浩浩盛大若漫天○浩胡老反滌大歷反上時掌反下民其咨有能俾乂俾使乂治也言民咨嗟憂愁病水困苦故問四岳有能治者將使之有能治者將使之古本作有能治者將使治也○俾必爾反僉曰於鯀哉僉皆也鯀崇伯之名朝臣舉之○僉七廉反又七劍反於音烏鯀故本反馬云禹父也朝直遙反帝曰吁
咈哉方命圮族方命圮族按羣經音辨匚部云匚放也甫妄切書匚命圮族凡言吁者皆非帝意咈戾圮毀族類也言鯀性很戾好此方名好此方名毛氏曰比作此誤○按纂傳作比與毛說合又爾雅釋詁虧壞圮垝毀也疏引此傳正作比孫志祖云疏兩言好此方直之名亦皆當改為比岳本亦誤作此命而行事輒毀敗善類○咈扶弗反忿戾也方如字馬云方放也徐云鄭王音放圮音皮美反戾音力計反岳曰异哉試可乃巳异巳也退也异已也退也古本作异已也已退也宋板岳本史記正義俱作异已已退也纂傳與今本同按今本之誤甚明纂傳疑後人妄改言餘人盡已唯鯀可試無成乃退無成乃退古本作無成功乃退也○异徐云鄭音異孔王音怡帝曰往欽哉勑鯀往治水命使敬其事堯知其性很戾圯族未明其所能而據眾言可試故遂用之九載績用弗成載年也三考九年功用不成則放退之
[疏]帝曰疇咨若予至九載績用弗成帝曰疇咨若予至九載績用弗成宋板作帝曰疇咨至弗成○正義曰史又序堯事堯任羲和眾功巳廣及其末年羣官有闕復求賢人欲任用之帝曰誰乎咨嗟嗟人之難得也有人能順此咸熙庶績之事者我將登而用之有臣放齊者對帝曰有胤國子爵之君其名曰朱其人心志開達性識明悟言此人可登用也帝疑怪歎之曰吁此人既頑且嚚又好爭訟豈可用乎言不可也史又記堯復求人帝曰誰乎咨嗟嗟人之難得也今有人能順我事者否乎言有即欲用之也有臣驩兠者對帝曰嗚乎歎有人之大賢也有臣共工之官者此人於所在之方能立事業聚見其功言此人可用也帝亦疑怪之曰吁此人自作謀計之言及起用行事而背違之貌象恭敬而心傲很若漫天言此人不可用也頻頻求人無當帝意於是洪水為災求人治之帝曰咨嗟嗟水災之大也呼掌岳之官而告以須人之意汝四岳等今湯湯流行之水所在方方為害又其勢奔突蕩蕩然滌除在地之物包裹高山乘上丘陵浩浩盛大勢若漫天在下之人其皆咨嗟困病其水矣有能治者將使治之羣臣皆曰嗚呼歎其有人之能惟鯀堪能治之帝又疑怪之曰吁其人心很戾哉好此方直之名命而行事輒毀敗善類言其不可使也朝臣已共薦舉四岳又復然之岳曰帝若謂鯀為不可餘人悉皆已哉言不及鯀也惟鯀一人試之可也試若無功乃黜退之言洪水必須速治餘人不復及鯀故勸帝用之帝以羣臣固請不得已而用之乃告勑鯀曰汝往治水當敬其事哉鯀治水九載鯀治水九載九下宋板空一字巳經三考而功用不成言帝實知人而朝無賢臣致使水害未除待舜乃治此經三言求人未必一時之事但歷言朝臣不賢為求舜張本故也○傳疇誰至用之○正義曰疇誰釋詁文庸聲近用故為用也馬融以羲和為卿官堯之末年皆以老死庶績多闕故求賢順四時之職欲用以代羲和孔於下傳云四岳即上羲和之四子帝就羲和求賢則所求者別代他官不代羲氏和氏孔以羲和掌天地之官正在敬順昊天告時授事而已其施政者乃是百官之事非復羲
和之職但羲和告時授事流行百官使百官庶績咸熙今云咸熙庶績順是事者指謂求代百官之闕非求代羲和也此經文承庶績之下而言順是事者故孔以文勢次之此言誰能咸熙庶績順是事者將登用之蓋求卿士用任也計堯即位至洪水之時六十餘年百官有闕皆應求代求得賢者則史亦不錄不當帝意乃始錄之為求舜張本故惟帝求一人放齊以一人對之非六十餘年止求一人也堯以聖德在位庶績咸熙蓋應久矣此繼咸熙之下非知早晚求之史自歷序其事不必與治水同時也計四岳職掌天地當是朝臣之首下文求治水者帝咨四岳此不言咨四岳者帝求賢者固當博訪朝臣但史以有岳對者言咨四岳此不言咨者但此無岳對故不言耳○傳放齊至不可○正義曰以放齊舉人對帝故知臣名為名為字不可得知傳言名者辯此是為臣之名號耳未必是臣之名也夏王仲康之時胤侯命掌六師顧命陳寶有胤之舞衣故知古有胤國胤既是國自然子為爵朱為名也馬融鄭玄以為帝之胤子曰朱也求官而薦太子太子下愚以為啟明揆之人情必不然矣啟之為開書傳通訓言此人心志開解而明達吁者必有所嫌而為此聲故以為疑怪之辭僖二十四年左傳曰口不道忠信之言為嚚是言不忠信為嚚也其人心既頑嚚又好爭訟此實不可而帝云可乎故吁聲而反之可乎言不可也唐堯聖明之主應任賢哲放齊聖朝之臣當非庸品人有善惡無容不知稱嚚訟以為啟明舉愚臣以對聖帝何哉將以知人不易人不易知密意深心固難照察胤子矯飾容貌但以惑人放齊內少鑒明未能圓備謂其實可任用故承意舉之以帝堯之聖乃知其嚚訟之事放齊所不知也驩兠薦舉共工以為比周之惡謂之四凶投之遠裔放齊舉胤子不為凶人者胤子雖有嚚訟之失不至滔天之罪放齊謂之實賢非是苟為阿比驩兠則志不在公私相朋黨共工行背其言心反於貌其罪並深俱被流放其意異於放齊舉胤子故也○傳采事至事者正義曰采事釋詁文上已求順時不得其人故復求順我事者順時順事其義一也史以上承庶績之下故言順時謂順是庶績之事此不可復同前文故變言順我帝事其意亦如前經當求卿士之任也順我事之下亦宜有登用之言上文巳具故於此略之○傳驩兠至其功○正義曰驩兠亦舉人對帝故知臣名都於釋詁文於即嗚字歎之辭也將言共工之善故先嘆美之舜典命垂作共工知共工是官稱鄭以為其人名氏未聞先祖居此官故以官氏也計稱人對帝不應舉先世官名孔直云官稱則其人於時居此官也時見居官則是巳被任用復舉之者帝求順事之人欲置之上位以為
大臣所欲尊於共工故舉之也鳩聚釋詁文僝然見之狀故為見歎共工能方方聚見其功謂每於所在之方皆能聚集善事以見其功言可用也若能共工實有見功則是可任用之人帝言其庸違滔天不可任者共工言是行非貌恭心很取人之功以為已功其人非無見功但功非已有左傳說驩兠云醜類惡物是與比周天下之人謂之渾敦言驩兠以共工比周妄相薦舉知所言見功非其實功也○傳靜謀至可用○正義曰靜謀釋詁文滔者漫浸之名浸必漫其上故滔為漫也共工險偽之人自為謀慮之言皆合於道及起用行事而背違之言其語是而行非也貌象恭敬而心傲很其侮上陵下若水漫天言貌恭而心很也行與言違貌恭心反乃是大佞之人不可任用也明君聖主莫先於堯求賢審官王政所急乃有放齊之不識是非驩兠之朋黨惡物共工之巧言令色崇伯之敗善亂常聖人之朝不才揔萃雖曰難之何其甚也此等諸人才實中品亦雖行有不善未為大惡故能仕於聖代致位大官以帝堯之末洪水為災欲責非常之功非復常人所及自非聖舜登庸大禹致力則滔天之害未或可平以舜禹之成功見此徒之多罪勳業既謝愆釁自生為聖所誅其咎益大且虞史欲盛彰舜德歸過前人春秋史克以宣公比堯辭頗增甚知此等並非下愚未有大惡其為不善惟帝所知將言求舜以見帝之知人耳○傳四岳至稱焉正義曰上列羲和所掌云宅嵎夷朔方言四子居治四方主於外事岳者四方之大山今王朝大臣皆號稱四岳是與羲和所掌其事為一以此知四岳即上羲和之四子也又解謂之岳者以其分掌四岳之諸侯故稱焉舜典稱廵守至于岱宗肆覲東后周官說廵守之禮云諸侯各朝於方岳之下是四方諸侯分屬四岳也計堯在位六十餘年乃命羲和蓋應早矣若使成人見命至此近將百歲故馬鄭以為羲和皆死孔以為四岳即是羲和至今仍得在者以羲和世掌天地自當父子相承不必仲叔之身皆悉在也書傳雖出自伏生其常聞諸先達其常聞諸先達宋板常作當虞傳雖說舜典之四岳尚有羲伯和伯是仲叔子孫世掌岳事也○傳湯湯至為害○正義曰湯湯波動之狀故為流貌洪大釋詁文刀害為割故割為害也言大水方方為害謂其徧害四方也○傳蕩蕩至漫天○正義曰蕩蕩廣平之貌言水勢奔突有所滌除謂平地之水除地上之物為水漂流無所復見蕩然惟有水耳蕩然惟有水耳宋板蕩然作蕩蕩然是也懷藏包裹之義故懷為包也釋言以襄為駕駕乘牛馬皆車在其上故襄為上也包山謂遶其傍上陵謂乘其上平地已皆蕩蕩又復遶山上陵故為盛大之勢揔言浩浩盛大若漫天然也天者無上之物漫者加陵之辭甚其盛大故云若漫天也○傳俾使乂治也
正義曰俾使乂治釋詁文○傳僉皆至舉之○正義曰僉皆釋詁文周語云有崇伯鯀即鯀是崇君伯爵故云鯀崇伯之名帝以岳為朝臣之首故特言四岳其實求能治者普問朝臣不言岳對而云皆曰乃眾人舉之非獨四岳故言朝臣舉之○傳凡言至善類○正義曰自上以來三經求人所舉者帝言其惡而辭皆稱吁故知凡言吁者皆非帝之所當意也咈者相乖詭之意故為戾也圮毀釋詁文左氏稱非我族類其心必異族類義同故族為類也言鯀性很戾多乖異眾人好此方直之名內有姦回之志命而行事輒毀敗善類何則心性很戾違眾用已知善不從故云毀敗善類詩稱貪人敗類與此同鄭王以方為放謂放棄教命易坤卦六二直方大是直方之事為人之美名此經云方故依經為說○傳异巳巳退也○正義曰异聲近已故為巳也已訓為止是停住之意故為退也○傳勑鯀至用之○正義曰傳解鯀非帝所意而命使之者堯知其性很戾圮族未明其所能夫管氏之好奢尚僭翼贊霸圖陳平之盜嫂受金弼諧帝業然則人有性雖不善才堪立功者而眾皆據之言鯀可試冀或有益故遂用之孔之此說據迹立言必其盡理而論未是聖人之實何則禹稱帝德廣運乃聖乃神夫以聖神之資聦明之鑒既知鯀性很戾何故使之治水者馬融云堯以大聖知時運當然人力所不能治下民其咨亦當憂勞屈己之是從人之非遂用於鯀李顒云堯雖獨明於上眾多不達於下故不得不副倒懸之望以供一切之求耳○傳載年至退之○正義曰釋天云載歲也夏曰歲商曰祀周曰年唐虞曰載李巡云各自紀事示不相襲也孫炎曰歲取歲星行一次也祀取四時祭祀一訖也年取禾穀一熟也年取千穀一熟也宋本閩本同毛本禾作米按說文年字從禾千聲故義取禾熟也載取萬物終而更始是載者年之別名故以載為年也舜典云三載考績三考黜陟幽明是三考九年也功用不成水害不息故放退之謂退使不復治水至明年得舜乃殛之羽山周禮太宰職云歲終則令百官各正其治而詔王廢置三年則大計羣吏之治而誅賞然則考課功績必在歲終此言功用不成是九年歲終三考也下云朕在位七十載而求得虞舜歷試三載即數登用之年至七十二年為三載即知七十載者與此異年此時堯在位六十九年鯀初治水之時堯在位六十一年若然鯀既無功早應黜廢而待九年無成始退之者水為大災天之常運而百官不悟謂鯀能治水及遣往治非無小益下人見其有益謂鯀實能治之日復一日以終三考三考無成眾人乃服然後退之故至九年祭法云鯀障洪水而殛死禹能脩鯀之功然則禹之大功顧亦因鯀顧亦因鯀宋板顧作頗是治水有益之驗但不能成功故誅殛之耳若然灾以運來時不可距假使興禹未必能治何以
治水之功不成而便殛鯀者以鯀性傲很帝所素知又治水無功法須貶黜先有很戾之惡復加無功之罪所以殛之羽山以示其罪若然禹既聖人當知洪水時未可治何以不諫父者梁主以為舜之怨慕由己之私鯀之治水乃為國事上令必行非禹能止時又年小不可干政也
帝曰咨四岳朕在位七十載堯年十六以唐侯升為天子在位七十年則時年八十六老將求代○朕直錦反馬云我也汝能庸命巽朕位巽順也言四岳能用帝命故欲使順行帝位之事○巽音遜馬云讓也岳曰否德忝帝位否不忝辱也辭不堪○否方久反又音鄙忝音他簟反曰明明揚側陋堯知子不肖有禪位之志故明舉明人在側陋者廣求賢也○肖音笑說文云肖骨肉相似也不似其先故曰不肖師錫帝曰有鰥在下曰虞舜師眾錫與也無妻曰鰥虞氏舜名在下民之中眾臣知舜聖賢恥己不若故不舉乃不獲己而言之○錫星歷反鰥故頑反虞舜虞氏舜名也馬云舜謚也舜死後賢臣錄之臣子為諱故變名言謚帝曰俞予聞如何俞然也然其所舉言我亦聞之其德行如何○俞羊朱反行下孟反下其行同岳曰瞽子父頑母嚚象傲無目曰瞽舜父有目不能分別好惡故時人謂之瞽配字曰瞍瞍無目之稱心不則德義之經為頑心不則德義之經為頑古本則作測岳本此句下有口不道忠信之言為嚚九字按前嚚訟傳云言不忠信為嚚傳例一訓不重出岳本恐非象舜弟之字傲慢不犮言並惡○瞽音古傲五報反瞍素后反稱尺證反又如字克諧以孝烝烝乂不格姦諧和烝進也言能以至孝和諧頑嚚昏傲使進進以善自治不至於姦惡○諧戶皆反烝之承反姦古顏反帝曰我其試哉言欲試舜觀其行迹女于時觀厥刑于二女女妻刑法也堯於是以二女妻舜觀其法度接二女以治家觀治國○女音而據反妻音于計反釐降二女于媯汭嬪于虞降下嬪婦也舜為匹夫能以義理下帝女之心於所居媯水之汭使行婦道於虞氏○媯音居危反汭音如銳反水之內也杜預注左傳云水之隈曲曰汭嬪音毗人反帝曰欽哉歎舜能脩已行敬以安人則其所能者大矣
[疏]帝曰咨四至欽哉○正義曰帝以鯀功不成又巳年老求得授位明聖代禦天災故咨嗟汝四岳等我在天子之位七十載矣言已年老不堪在位汝等
四岳之內有能用我之命使之順我帝位之事言欲讓位與之也四岳對帝曰我等四岳皆不有用命之德若使順行帝事即辱於帝位言已不堪也帝又言曰汝當明白舉其明德之人於僻隱鄙陋之處何必在位之臣乃舉之也於是朝廷眾臣乃與帝之明人曰有無妻之鰥夫在下民之內其名曰虞舜言側陋之處有此賢人帝曰然我亦聞之其德行如何四岳又對帝曰其人愚瞽之子其父頑母嚚其弟字象性又傲慢家有三惡其人能諧和以至孝之行使此頑嚚傲慢者皆進進於善以自治不至於姦惡言能調和惡人是為賢也帝曰其行如此當可任用我其召而試之哉欲配女與試之也即以女妻舜於是欲觀其居家治否也舜能以義理下二女之心於媯水之汭使行婦道於虞氏帝歎曰此舜能敬其事哉歎其善治家知其可以治國故下篇言其授以官位而歷試諸難○傳堯年至求代○正義曰徧檢今之書傳無堯即位之年孔氏博考羣書作為此傳言堯年十六以唐侯升為天子必當有所案據未知出何書計十六為天子其歲稱元年在位七十載應年八十五孔云八十六者史記諸書皆言堯帝嚳之子帝摯之弟嚳崩摯立摯崩乃傳位於堯然則堯以弟代兄蓋踰年改元據其改元年則七十載數其立年故八十六下句求人巽位是老將求代也此經文承績用不成之下計治水之事於時最急不求治水之人而先求代己者堯以身既年老臣無可任治水之事非己所能故求人代已令代者自治是虞史盛美舜功言堯不能治水以大事付舜美舜能消大災成堯美也○傳巽順至之事○正義曰巽順易說卦文帝呼四岳言汝能庸命四岳自謙言己否德故知汝四岳言四岳能用帝命故帝欲使之順行帝位之事將使攝也在位之臣四岳為長故讓位於四岳也○傳否不至不堪○正義曰否古今不字否古今不字浦鏜云當作否不古今字盧文弨云當作否古文不字○按浦義為長此釋傳否不也又前疏云孳字古今同耳亦此例忝辱釋言文已身不德恐辱帝位自辭不堪岳為羣臣之首自度既不堪意以為在位之臣皆亦不堪由是自辭而已不薦餘人故帝使之明舉側陋之處○傳堯知至求賢○正義曰此經曰上無帝以可知而省文也傳解四岳既辭而復言此者堯知子不肖不堪為主有禪位與人之志故令四岳明舉明人令其在側陋者令其在側陋者宋板令作今欲使廣求賢也鄭注雜記云肖似也言不如人也史記五帝本紀云堯知子丹朱之不肖不足授天下於是權授舜授舜則天下得其利而丹朱病授丹朱則天下病而丹朱得其利堯曰終不以天下之病而利一人而卒授舜以天下是堯知子不肖而禪舜之意也文王世子論舉賢之法云或以事舉或以言揚揚亦舉也故以舉解揚經之揚字在於二明之下傳進舉字於兩明之中經於明中宜有揚字言明舉明人於側陋之
處明下有揚故上闕揚文傳進舉於明上互文以足之也側陋者僻側淺陋之處意言不問貴賤有人則舉是令朝臣廣求賢人也堯知有舜而朝臣不舉故令廣求賢以啟之臣亦以堯知側陋有人故不得不舉舜耳此言堯知子不肖有志禪位然則自有賢子必不禪人授賢爰自上代堯舜而已非堯舜獨可彼皆不然將以子不肖時無聖者乃運值污隆非聖有優劣而緯候之書附會其事乃云河洛之符名字之錄何其妄且俗也○傳師眾至言之○正義曰師眾錫與釋詁文無妻曰鰥釋名云愁悒不寐目恒鰥鰥然故鰥字從魚魚目恒不閉王制云老而無妻曰鰥舜於時年未三十而謂之鰥者書傳稱孔子對子張曰舜父頑母嚚無室家之端故謂之鰥鰥者無妻之名不拘老少少者無妻可以更娶老者即不復更娶謂之天民之窮故禮舉老者耳詩云何草不玄何人不鰥暫離室家尚謂之鰥不獨老而無妻始稱鰥矣書傳以舜年尚少為之說耳虞氏舜名者舜之為虞猶禹之為夏外傳稱禹氏曰有夏則此舜氏曰有虞顓頊巳來地為國號而舜有天下號曰有虞氏是地名也王肅云虞地名也皇甫謐云堯以二女妻舜封之於虞今河東太陽山西虞地是也然則舜居虞地以虞為氏堯封之虞為諸侯及王天下遂為天子之號故從微至著常稱虞氏舜為生號之名前已具釋傳又解眾人以舜與帝則眾人盡知有舜但舜在下人之中未有官位眾臣德不及之而位居其上雖知舜實聖賢而恥已不若故不舉之以帝令舉及側陋意謂帝知有舜乃不獲巳而言之耳知然者正以初不薦舉至此始言明是恥己不若故不早舉舜實聖人而連言賢者對則事有優劣散即語亦相通舜謂禹曰惟汝賢是言聖德稱賢也傳以師為眾臣為朝臣之眾或亦通及吏人王肅云古者將舉大事訊羣吏訊萬人堯將讓位咨四岳使問羣臣眾舉側陋眾皆願與舜堯計事之大者莫過禪讓必應博詢吏人非獨在位王氏之言得其實矣鄭以師為諸侯之師帝咨四岳徧訪羣臣安得諸侯之師獨對帝也○傳俞然至如何○正義曰俞然釋言文然其所舉言我亦聞也其德行如何恐所聞不審故詳問之堯知有舜不召取禪之而訪四岳令眾舉薦者以舜在卑賤未有名聞率暴禪之則下人不服故鄭玄六藝論云若堯知命在舜舜知命在禹猶求於羣臣舉於側陋上下交讓務在服人孔子曰人可使由之人可使由之宋板同毛本人作民不可使知之此之謂也是解堯使人舉舜之意也○傳無目至並惡○正義曰周禮樂官有瞽矇之職以其無目使眂瞭相之是無目曰瞽又解稱瞽之意舜父有目但不能識別好惡與無目者同故時人謂之瞽配字曰瞍瞍亦無目之稱故或謂之為瞽瞍詩云矇瞍奏公
是瞍為瞽類大禹謨云祗載見瞽瞍是相配之文史記云舜父瞽瞍盲以為瞽瞍是名身實無目也孔不然者以經說舜德行美其能養惡人父自名瞍何須言之若實無目即是身有固疾非善惡之事輒言舜是盲人之子意欲何所見乎論語云未見顏色而言謂之瞽則言瞽者非謂無目史記又說瞽瞍使舜上廩從下縱火焚廩使舜穿井下土實井若其身自能然不得謂之無目明以不識善惡故稱瞽耳心不則德義之經為頑僖二十四年左傳文象舜弟之字以字表象是人之名號其為名字未可詳也釋訓云善兄弟為友孟子說象與父母共謀殺舜是傲慢不友言舜父母與弟並皆惡也此經光指舜身此經光指舜身宋本光作先是也因言瞽子又稱父頑者欲極其惡故文重也○傳諧和至于姦惡○正義曰諧和烝進釋詁文上歷言三惡此美舜能養之言舜能和之以至孝之行和頑嚚昏傲使皆進進於善道以善自治不至于姦惡以下愚難變化令慕善是舜之美行故以此對堯案孟子及史記稱瞽瞍縱火焚廩舜以兩笠自扞而下以土實井舜從旁空井出象與父母其分財物舜之大孝升聞天朝堯妻之二女三惡尚謀殺舜為姦之大莫甚於此而言不至姦者此三人性實下愚動罹刑網非舜養之久被刑戮猶尚有心殺舜餘事何所不為舜以權謀自免厄難使瞽無殺子之愆象無害兄之罪不至於姦惡於此益驗終令瞽亦允若象封有鼻是不至於姦惡也○傳言欲至行迹○正義曰下言妻舜以女觀其治家是試舜觀其行迹也馬鄭王本說此經皆無帝曰當時庸生之徒漏之也鄭玄云試以為臣之事王肅云試之以官鄭王皆以舜典合於此篇故指歷試之事充此試哉之言孔據古今別卷孔據古今別卷按今字當作文此言試哉正謂以女試之既善於治家別更試以難事與此異也○傳女妻至治國○正義曰左傳稱宋雍氏女於鄭莊公晉伐驪戎驪戎男女以驪姬以女妻人謂之女故云女妻也刑法釋詁文此巳下皆史述堯事非復堯語言女于時謂妻舜於是故傳倒文以曉民故傳倒文以曉民浦鏜云民恐明誤當屬下句是也堯於是以二女妻舜必妻之者舜家有三惡身為匹夫忽納帝女難以和協觀其施法度於二女以法治家觀治國將使治國故先使治家敵夫曰妻不得有二女言女于時者揔言之耳二女之中當有貴賤長幼劉向列女傳云二女長曰娥皇次曰女英舜既升為天子娥皇為后女英為妃然則初適舜時即娥皇為妻鄭不言妻者不告其父不序其正又注禮記云舜不告而娶不立正妃此則鄭自所說未有書傳云然案世本堯是黃帝玄孫舜是黃帝八代之孫計堯女於舜之曾祖為四從姊妹以之為妻於義不可世本之言未可據信或者古道質故也○傳降下至虞氏○正義曰降下釋詁文周禮九嬪之職掌婦學之法
嬪是婦之別名故以嬪為婦釐降未能以義理下之則女意初時不下故傳解之言舜為匹夫帝女下嫁以貴適賤必自驕矜故美舜能以義理下帝女尊亢之心於所居媯水之汭使之服行婦道於虞氏虞與媯汭為一地見其心下乃行婦道故分為二文言匹夫者士大夫已上則有妾媵庶人無妾媵惟夫妻相匹其名既定雖單亦通謂之匹夫匹婦媯水在河東虞鄉縣歷山西西流至蒲坂縣南入於河舜居其旁周武王賜陳胡公之姓為媯為舜居媯水故也舜仕堯朝不家在於京師而令二女歸虞者蓋舜以大孝示法使妻歸事於其親以帝之賢女事頑嚚舅姑美其能行婦道故云嬪於虞○傳歎舜至大矣○正義曰二女行婦道乃由舜之敬故帝言欽哉歎能脩己行敬以安民也能脩己及安人則是所能者大故歎之論語云脩己以安百姓堯舜其猶病諸傳意出於彼也
經／十三經／重刊宋本十三經注疏附校勘記／重栞宋本毛詩注疏附挍勘記／大雅／生民之什詁訓傳第二十四／附釋音毛詩注卷第十七　十七之三　五六／假樂(P.615-1)..[清嘉慶二十年(1815)南昌府學刊本]
假樂君子顯顯令德宜民宜人受祿于天假嘉也宜民宜人宜安民宜官人也箋云顯光也天嘉樂成王有光光之善德安民官人皆得其宜以受福祿於天保右命之自天申之申重也箋云成王之官人也羣臣保右而舉之乃後命用之又用天意申勑之如舜之勑伯禹伯夷之屬○右音又助也注同重直用反
[疏]假樂至申之○正義曰言上天嘉美而愛樂此君子成王也以其有光光然明察之善德宜於民而能安之宜於人而能官之以此能受其福祿於天是天嘉樂之也官人之事王政尤重故又更申說之言王所以能官人者待羣臣相保安素相委知乃自佑助而共舉之成王乃後命用之既用之為官又用天意申重戒勑之此其所以官人得其宜也○傳假嘉至官人○正義曰假嘉釋詁文民人散雖義通對宜有別皐陶謨云能安民能官人安民則惠黎民懷之其文與此相類故知宜民宜人是宜安民宜官人也○箋顯光至於天○正義曰顯光釋詁文下言受祿于天則嘉樂者是天嘉樂之故云天嘉樂成王有光光之善德光光雖為揔辭安民官人即亦善德之事也天不能自治下民立君以治民治民得宜則天降之福故云皆得其宜以受福祿於天○傳申重○正義曰釋詁文也○箋成王至之屬○正義曰官人之事王政尤重上文既言宜人故云成王之官人羣臣保佑而舉之保安也佑助也謂能相委知乃相助薦舉成王得其所舉乃命用之又用天意申勑之堯典云舜曰咨四岳有能奮庸熙帝之載使宅百揆僉曰伯禹作司空帝曰俞汝往哉帝曰咨四岳有能典朕三禮僉曰伯夷帝曰俞咨伯汝作秩宗既命羣官其下揔云帝曰咨汝二十有二人欽哉惟時亮天功是舜勑伯禹伯夷之事也僉曰是保佑也俞往是命之也亮天功是用天意申勑之也其事與此相類故云如舜之勑伯禹伯夷之屬彼所命者猶有垂益夔龍之等引之不盡故言之屬以包之
干祿百福子孫千億穆穆皇皇
宜君宜王冝君冝王唐石經小字本相臺本同案釋文云且君且王一本且作冝字正義云君王別文傳并言之者以其俱有冝文故揔而釋之言冝君者冝君天下冝王者冝王天下是正義本作冝字與一本同段玉裁云作冝為俗本也詳詩經小學宜君王天下也箋云干求也十萬曰億天子穆穆諸侯皇皇成王行顯顯之令德求祿得百福其子孫亦勤行而求之得祿千億故或為諸侯或為天子言皆相勗以道○且君且王一本且竝作宜字勗香玉反不愆不忘率由舊章箋云愆過率循也成王之令德不過誤不遺失循用舊典之文章謂周公之禮法○愆起連反
[疏]干祿至舊章○正義曰言成王能行光光之善德宜安民官人以此求天之祿則得百種之福子孫亦勤行善德以求天祿則得千億言其多無數也子孫以勤行得祿之故所以穆穆然皇皇然宜為諸侯之君宜為天子之王言其相勉以德上天福之常作人主保其邦國也又言成王所以蒙天之德澤及子孫者以其有光光善德勤行之不過誤不遺忘志唯循用舊典之文章言能遵用周公礼法故得福流子孫○傳宜君王天下○正義曰君王別文傳并言之者以其俱有宜文故揔而釋之言宜君者宜君天下宜王者宜王天下君則諸侯也亦以天下言之者以其與此天下之民為君其國亦在天下之中故同言之○箋干求至以道○正義曰干求釋言文十万曰億古數然也天子穆穆諸侯皇皇下曲礼文也求祿者必行善求之以文承上章故知成王行顯顯令德求祿得百福也知非子孫之數有千億者以此美成王能行善德不美其子孫眾多上言百福是福之眾多故知千億亦福之多數也宜君宜王文承千億之下故箋以勢接之言得祿故或為諸侯或為天子明得為天子諸侯即是千億之祿也又解得祿之由言皆相助勉力行道故福祿降之○箋愆過至礼法○正義曰愆過釋言文率循釋詁文以不愆不忘即是令德之事故本於上章言成王之令德也循用舊典之文章是用之以治天下也上章言宜民宜人則是王已涖政而遵用舊章事在制礼之後故知是周公之礼法也以其一代大典雖則新制永為舊章也周禮六官所存者五天地夏秋四官皆以正月之吉懸其所掌之法於象魏使萬民觀之哀三年左傳曰魯災季桓子至御公立于象魏之外命藏象魏曰舊章不可忘曰舊章不可忘閩本明監本毛本同案浦鏜云亡誤忘是也是謂周公之制六典之法為舊章也
經／十三經／重刊宋本十三經注疏附校勘記／重栞宋本左傳注疏附挍勘記／昭公／附釋音春秋左傳注疏卷第四十八／十七年(P.834-1)..[清嘉慶二十年(1815)南昌府學刊本]
附釋音春秋左傳注疏卷第四十八昭十七年盡十九年
杜氏注　　　孔穎達疏
經十有七年春小邾子來朝○夏六月甲戌朔日有食之○秋郯子來朝○八月晉荀吳帥師滅陸渾之戎○渾戶門反○冬有星孛于大辰大辰房心尾也妖變非常故書○孛音佩一音勃
[疏]注大辰至故書○正義曰釋天云大辰房心尾也大火謂之大辰李巡云大辰蒼龍宿之體最為明故曰房心尾也大火蒼龍宿心以候四時故曰辰孫炎曰龍星明者以為時候故曰大辰大火也心在中最明故曰大辰大火也心在中最明段玉裁據爾雅挍本也心作心也故時候主焉公羊傳曰孛者何彗星也彗為箒也言其狀似掃箒光芒孛孛然妖變之星非常所有故書之傳稱孛于大辰西經直書于大辰者雖在其星之西仍在大辰分度之內故直云于大辰
○楚人及吳戰于長岸吳楚兩敗吳楚兩敗此本楚字模糊據宋本宋殘本淳熙本岳本纂圖本補閩本作人非也莫肯告負故但書戰而不書敗也長岸楚地○岸五旦反
[疏]注吳楚至楚地○正義曰傳稱大敗吳師又云大敗楚師是兩皆大敗也縱使兩皆來告無肯自云負敗者故但書戰而不書敗也傳稱令尹陽匄則是楚之貴臣而云楚人者楚人恥其敗以賤者告也
傳十七年春小邾穆公來朝公與之燕季平子賦采叔采叔詩小雅取其君子來朝何錫與之以穆公喻君子
[疏]采叔采叔宋本以下正義三節揔入昭子曰節注下○正義曰采叔刺幽王慢諸侯也云采叔采叔筐之筥之君子來朝何錫子之雖無予之路車乘馬注云賜諸侯以車馬言雖無子之尚以為薄
穆公賦菁菁者莪菁菁者莪亦詩小雅取其既見君子樂且有儀以荅采叔○菁子丁反莪五河反樂音洛
[疏]菁菁者莪○正義曰菁菁者莪云既見君子樂且有儀既見君子者官爵之而得見也見則心既喜樂又以禮儀見接
昭子曰不有以國其能久乎嘉其能荅賦言其賢故能久有國
[疏]不有至久乎○正義曰言不有學問之人以治其國能長久乎能長久乎宋本能上重其國二字是也
○夏六月甲戌朔日有食之祝史請所用幣禮正陽之月日
食禮正陽之月日食纂圖本禮下衍也字當用幣於社故請之
[疏]注禮正至請之注禮正至請之宋本以下正義十節揔入平子弗從節注下○正義曰陰陽之氣運行於天一消一息周而復始十一月建子為陽始五月建午為陰始以易爻卦言之從建子之後每月一陽息一陰消至四月建巳六陰消盡六陽並盛是為純乾之卦正陽之月也從建午之後每月一陰息一陽消至十月建亥六陽消盡六陰並盛是為純坤之卦正陰之月也此年六月日食是夏之四月正陽之月也禮正陽之月日食諸侯當用幣於社故魯之祝史依禮法請所用之幣
昭子曰日有食之天子不舉不舉盛饌○饌仕眷反伐鼓於社責羣陰諸侯用幣於社請上公請上公宋本請誤謂淳熙本作責亦非伐鼓於朝退自責禮也平子禦之禦禁也○禦之魚呂反注同曰止也唯正月朔慝未作日有食之於是乎有伐鼓用幣禮也其餘則否大史曰太史曰石經宋本宋殘本岳本太作大是也○今訂正在此月也正月謂建巳正陽之月也於周為六月於夏為四月慝陰氣也四月純陽用事陰氣未動而侵陽灾重故月伐鼓用幣之禮也平子以為六月非正月故大史荅言在此月也○正音政慝他得反夏戶雅反下文當夏注當夏竝同
[疏]昭子至禮也○正義曰昭子雖不言正月而云日食之禮明此月即是正月也文十五年傳與此昭子之言正同是正法有此禮也殺牲盛饌曰舉故天子不舉謂去盛饌也郊特牲云社所以神地之道也祭土而主陰氣也則社是羣陰所聚論語云鳴鼓而攻之伐鼓者是攻責之事故為責羣陰亦以責上公也二十九年傳曰封為上公祀為貴神社稷五祀是尊是奉是社為上公之神尊於諸侯故諸侯用幣於社請上公亦所以請羣陰請令勿侵陽也然伐鼓於社云責羣陰用幣於社云請上公社文是一二注不同者以天子之尊無所不責故云責羣陰也諸侯南面之君於諸侯之內唯請上公故云請上公也○平子至則否○正義曰平子聞有此禮而不知正月是周之六月故止其請幣仍說正禮慝惡也人情愛陽而惡陰人情愛陽而惡陰諸本作情此本誤清今改正故謂陰為慝五月陰始生故四月陰未作也平子亦不識慝為陰義故語雖得禮而心不肯從平子葢以正月為歲首之月故云其餘則否○大史曰在此月也○正義曰大史以平子不識正月故為辨之所言慝未作所以行伐鼓用幣之禮正當在此月也因為說日食之禮引夏書以證之
日過分而未至過春分而未夏至三辰有災三辰
日月星也日月相侵又犯是宿故三辰皆為災○宿音秀於是乎百官降物降物素服
[疏]注降物素服○正義曰降物謂減其物采也昏義曰日食則天子素服知百官降物亦素服也古之素服禮無明文蓋象朝服而用素為之如今之單衣也近世儀注日食則擊鼓於大社天子單衣介幘辟正殿坐東西堂百官白服坐本司大常率官屬繞大廟過時乃罷
君不舉辟移時辟正寢過日食時樂奏鼓伐鼓
[疏]樂奏鼓○正義曰樂奏鼓與下瞽奏鼓一也樂謂作樂之人即瞽矇也奏訓進也孔安國尚書傳云瞽樂官樂官進鼓則伐之故杜云伐鼓也其日食王或有至社親伐鼓之時故周禮大僕云凡軍旅田役贊王鼓救日月食亦如之鄭玄云王通鼓佐擊其餘面則日食王有親鼓之時也
祝用幣用幣於社史用辭用辭以自責故夏書曰辰不集于房逸書也集安也房舍也日月不安其舍則食瞽奏鼓瞽樂師○瞽音古嗇夫馳庶人走車馬曰馳步曰走為救日食備也○嗇音色
[疏]故夏至人走○正義曰此尚書胤征文也彼云乃季秋月朔辰弗集于房彼季秋日食亦以此禮救之傳言唯正月朔日食乃有伐鼓用幣餘月則否引夏書而與夏書違者蓋先代尚質凡有日食皆用鼓幣周禮極文周家禮法見事有差降唯正陽之月特用鼓幣餘月則否○注逸書至則食○正義曰杜以鳥止謂之集故訓集為安也孔安國云房所舍之次集合也不合則日食可知與杜少異○注車馬至備也○正義曰杜以馳是馬疾行故云車馬曰馳步曰走孔安國云嗇夫主幣之官馳取幣禮天神嗇夫於周禮無文鄭注覲禮云嗇夫蓋司空之属也則官属司空庶人在官若胥徒之屬使之取幣而禮天神也眾人走共救日食之百役也嗇夫取幣未必馳車葢馳走相對變其文耳言禮天神者謂天子禮謂天子禮宋本子下有之字是也傳無天子禮天神之事文不具
此月朔之謂也當夏四月是謂孟夏言此六月當夏家之四月平子弗從昭子退曰夫子將有異志不君君矣不君君矣淳熙本作不君矣非也安君之灾故曰有異志
[疏]不君君矣○正義曰日食陰侵陽臣侵君之象救日食所以助君抑臣也平子不肯救日食乃是不君事其事也劉炫云乃是不復以君為君矣
○秋郯子來朝公與之宴昭子
問焉曰少暭氏鳥名官何故也少暭金天氏黃帝之子已姓之祖也問何故以鳥名官○少詩照反暭胡老反巳音紀又音祀
[疏]注少暭至名官注少皡至名官宋本以下正義廿二節揔入既而告人曰節注下○正義曰帝系云黃帝生玄嚻也史記云黃帝正妃生二子其後皆有天下其一曰玄嚻是為青陽降居江水言降居江水謂不為帝也此傳言其以鳥名官則是為帝明矣故世本及春秋緯皆言青陽即是少暭黃帝之子代黃帝而有天下號曰金天氏少暭氏身號金天氏代號也晉語稱青陽與黃帝同德故為姬姓黃帝之子十四人為十二姓其十二有姬有巳青陽既為姬姓則巳姓非青陽之後而世本巳姓出自少暭非青陽也事遠書亡不可委悉耳
郯子曰吾祖也我知之昔者黃帝氏以雲紀故為雲師而雲名黃帝軒轅氏姬姓之祖也黃帝受命有雲瑞故以雲紀事百官師長皆以雲為名號縉雲氏葢其一官也○長丁丈反縉音進
[疏]注黃帝至官也○正義曰史記云黃帝者少典之子名曰軒轅為天子代神農氏是為黃帝晉語云黃帝以姬水成為姬姓是姬姓之祖也以少暭之立以少暭之立宋本暭下有氏字是也有鳳鳥之瑞而以鳥紀事黃帝以雲紀事明其初受天命有雲瑞也雲之為瑞未能審也史記天官書曰若煙非煙若雲非雲郁郁紛紛蕭索輪囷是謂卿雲或作慶雲或作景雲孝經援神契曰德至山陵則景雲出服虔云黃帝受命得景雲之瑞故以雲紀事黃帝雲瑞或當是景雲也百官師長皆以雲為名號即是以雲紀綱諸事也雲為官名更無所出唯文十八年傳云縉雲氏有不才子疑是黃帝時官故云縉雲氏葢其一官也
炎帝氏以火紀故為火師而火名炎帝神農氏姜姓之祖也亦有火瑞以火紀事名百官
[疏]注炎帝至百官○正義曰帝系世本皆為炎帝即神農氏炎帝身號神農代號也譙周考古史以為炎帝與神農各為一人非杜義晉語云炎帝以姜水成為姜姓是為姜姓之祖也火之為瑞亦未審也
共公氏以水紀故為水師而水名共公以諸侯霸有九州者在神農前大暭後亦受水瑞以水名官○共音恭大音泰下大暭同
[疏]注共公至名官○正義曰共公氏霸有九州祭法文也此傳從黃帝向上逆陳之知共公在神農前大皡後也水之為瑞亦未審也
大暭氏以龍紀故為龍師而龍名大暭伏犠氏大皡伏犠氏宋本宋殘本犧作羲案賈公彥周禮正義序引注亦作羲風姓之祖也有龍瑞故以龍為官
[疏]
注大暭至命官○正義曰月令孟春云其帝大暭易下繫云包犠氏之王天下也即大暭身號伏犠代號也僖二十一年傳云任宿須句風姓也實司大暭知大暭是風姓之祖也龍之為瑞亦未審也此黃帝以上四代用雲火水龍紀事用雲火水龍紀事監本毛本雲火誤倒其官之名必用雲火水龍為之但書典散亡更無文紀其名不可復知故杜不須委說唯有縉雲見傳疑是黃帝官耳服虔云黃帝以雲名官葢春官為青雲氏夏官為縉雲氏秋官為白雲氏冬官為黑雲氏中官為黃雲氏炎帝以火名官春官為大火夏官為鶉火秋官為西火冬官為北火中官為中火共公以水名官春官為東水夏官為南水秋官為西水冬官為北水中官為中水大暭以龍名官春官為青龍氏夏官為赤龍氏秋官為白龍氏冬官為黑龍氏中官為黃龍氏此皆事無所見苟出肺腸少暭鳥紀不以五方名官焉知彼四代者皆以四時五方名官乎以縉為赤色則云夏官為縉雲焉知餘方不更為之目而直指青黃為名也以天文有大火鶉火即云春為大火夏為鶉火其餘何故直以西北名火也此皆虛而不經故不可采用
我高祖少暭摰之立也鳳鳥適至故紀於鳥為鳥師而鳥名鳳鳥氏歷正也鳳鳥知天時故以名歷正之官○摰音至
[疏]注鳳鳥至之官○正義曰釋鳥云鶠鳳其雌皇則此鳥雄曰鳳雌曰皇說文云鳳神鳥也山海經云丹穴之山有鳥焉其狀如鶴其狀而鶴宋本作如鶴監本毛本作如雞非也○今從宋本五采而文名曰鳳皇見則天下大安寧見則天下大安寧監本見字模糊重脩監本作兒誤也運斗樞云天樞德見則鳳皇翔中候握河紀云堯即政七十年鳳皇止庭伯禹拜曰昔帝軒提象鳳巢阿閣白虎通云黃帝時鳳皇蔽日而至止於東園終身不去諸書皆言君有聖德鳳皇乃來是鳳皇知天時也歷正主治歷數正天時之官故名其官為鳳鳥氏也故名其官為鳳鳥氏也毛本氏誤是當時名官直為鳥名而已其所職掌與後代名官所司事同所言歷正以下及司徒司寇工農之属皆以後代之官所掌之事託言之言爾時鳥名如今之此官也
玄鳥氏司分者也玄鳥燕也以春分來秋分去○燕於見反
[疏]注玄鳥至分去○正義曰說文云燕玄鳥也釋鳥云燕燕鳦郭璞曰詩云燕燕于飛一名玄鳥齊人呼鳦詩云天命玄鳥月令云玄鳥至之日是一名玄鳥也或單呼為燕或重名燕燕異方語也此鳥以春分來秋分去故以名官使之主二分
伯趙氏司至者也伯趙伯勞也以夏至鳴冬至止
[疏]注伯趙至至止○正義曰釋鳥云鶪伯勞也樊光曰春秋云伯趙氏司至伯趙鶪也以夏至來冬至去郭璞曰似鶷𪆰而
大此鳥以夏至來此鳥以夏至來宋本來下有鳴字是也冬至止去冬至止去浦鏜云止疑衍字故以名官使之主二至也月令仲夏之月鶪始鳴蔡邕云鶪伯勞也一曰伯趙應時而鳴為陰候也詩云七月鳴鵙者鄭玄云豳地晚寒鳥物之候從其氣焉王肅云七當為五古文五字似七故誤
青鳥氏司啟者也青鳥鶬鴳也青鳥鶬鴳也釋文亦作鴳云本亦作鷃宋本宋殘本淳熙本纂圖本作鷃正義同以立春鳴立夏止○鶬音倉鴳亦作鷃於諍反
[疏]注青鳥至夏止○正義曰青鳥鶬鷃爾雅無文先儒相說耳先儒相說耳閩本監本毛本相作傳宋本作相傳說耳是也立春立夏謂之啟此鳥以立春鳴立夏止故以名官使之主立春立夏
丹鳥氏司閉者也丹鳥鷩雉也以立秋來立冬去入大水為蜃上四鳥皆歷正之属官○鷩必滅反蜃市軫反
[疏]注丹鳥至属官○正義曰釋鳥雉之類有鷩雉樊光曰丹雉也少暭氏以鳥名官丹鳥氏司閉以立秋來立冬去入水為蜃周禮王享先公服鷩冕郭璞曰似山雞而小冠背毛黃腹下赤項綠色鮮明是解丹鳥為鷩雉也立秋立冬謂之閉此鳥以秋來冬去故以名官使之主立秋立冬也分至啟閉立四官使主之鳳皇氏為之長故云四鳥皆歷正之屬官也
祝鳩氏司徒也祝鳩鷦鳩也祝鳩鷦鳩也北宋刻釋文鷦作䳡本又作隹本或作䳡宋本宋殘本淳熙本作䳡說文鵻字注云祝鳩也从鳥隹聲按當作鵻鷦乃桃蟲非作鳩也鷦鳩孝故為司徒主教民○鷦音焦本又作焦本或作鷦子遙反又子堯反
[疏]注祝鳩至教民○正義曰釋鳥云隹其鳺鴀隹其鳺䲹閩本監本毛本隹誤佳宋本監本毛本䲹作鴀是也○今訂正舍人云隹一名夫不今楚鳩也樊光曰春秋云祝鳩氏司徒祝鳩即佳其夫不孝故為司徒郭璞曰今䳕鳩也詩云翩翩者佳毛傳云䳡夫不也䳡夫不也宋本亦作䳡監本毛本作鷦非一宿之鳥鄭玄云一宿者一意於其所宿之木又云夫不鳥之慤謹者人皆愛之則此是謹慤孝順之鳥故名司徒之官教人使之孝也
鴡鳩氏司馬也鴡鳩王鴡也鴡鳩王鴡也纂圖本閩本監本毛本王鴡作王鳩非也鷙而有別故為司馬主法制○鴡本作雎七徐反鷙音至本亦作摯下同別彼列反
[疏]注鴡鳩至法制○正義曰釋鳥云鴡鳩王鴡李巡云王鴡一名鴡鳩郭璞云鵰類今江東呼之為鶚好在江渚山邊食魚毛詩傳曰鳥鷙而有別鷙而有別釋文鷙本亦作摯古字同則鴡鳩是鷙擊之鳥又能雄雌有別也司馬主兵又主法制擊伐又當法制分明故以此鳥名官使主司馬之職
鳲鳩氏司空也鳲鳩鴶鵴也鳲鳩平均故為司空平水土○鴶本亦作秸簡八反又音吉鵴本亦作鞠居六反
[疏]注鳲鳩至水土正義曰釋鳥云鳲鳩鴶鵴樊光曰春秋云鳲鳩氏司空心平均故為司空郭璞曰今之布穀也孫炎曰方言云鳲鳩自關而東謂之戴勝陸機毛詩義疏云陸璣毛詩義疏云錢大昕云璣當作機說見前○今訂正今梁宋之間謂布穀為鴶鵴則布穀是鳲鳩明矣而楊雄云而揚雄云閩本監本揚作楊不誤段玉裁有辨詳尚書撰異○今訂正鳲鳩是戴勝鳲鳩是戴勝宋本鳲作鳴下引孫炎曰同也今戴勝自生宂中不巢生雄言非也詩云鳲鳩在桑其子七兮毛傳云鳲鳩之養其子朝從上下莫從上下平均如一是鳲鳩平均
故為司空尚書舜典云伯禹作司空帝曰禹汝平水土惟時懋哉是司空主平水土也
爽鳩氏司寇也爽鳩鷹也鷙故為司寇主盜賊○爽所仗丈
[疏]注爽鳩至盜賊○正義曰釋鳥云鷹鶆鳩樊光曰來鳩爽鳩也春秋曰爽鳩氏司寇鷹鷙故為司寇郭璞曰鶆當為爽字之誤耳左傳作爽鳩是也鷹是鷙擊之鳥司寇主擊盜賊故為司寇
鶻鳩氏司事也鶻鳩鶻鵰鶻鳩鶻鵰爾雅釋鳥疏引鵰作鵃岳本下有也字也春來冬去故為司事○鵰陟交反又陟留反又音彫
[疏]注鶻鳩至司事○正義曰釋鳥云鶌鳩鶻鵃舍人曰鶌鳩一名鶻鵃今之班鳩也樊光曰春秋云鶻鳩氏司事春來冬去孫炎曰鶻鳩一名鳴鳩鶻鳩一名鳲鳩重脩監本鶻誤月令云鳴鳩拂其羽郭璞云今江東亦呼為鶻鵃似山鵲而小短尾青黑色多聲即是此也舊說及廣雅皆云班鳩非也所論班鳩鳴鳩雖有異同其言春來冬去舊有此說國家營事繕治器物一年之間無時暫止故以此鳥名司事之官也司事謂營造之事於六官皆属司空此司空司事各為一官者古今代異猶如舜典司空與共公各為一官也
五鳩鳩民者也鳩聚也治民上聚故以鳩為名
[疏]注鳩聚至為民○正義曰鳩聚釋詁文也治民尚其集聚治民尚其集聚監本毛本尚作上非也惡其流散故以鳩為官名欲其聚斂民也
五雉為五工正五雉雉有五種西方曰鷷雉東方曰鶅雉南方曰翟雉北方曰鵗雉伊洛之南曰翬雉○種章勇反下同鷷音存又音遵本或作蹲鶅側其反翟音狄又音濁鵗本又作希如字一音丁里反翬許韋反
[疏]注五雉至翬雉○正義曰釋鳥雉之属十有四其說四方之雉西方曰鷷東方曰鶅南方曰翟南方曰翟宋本翟作北方曰鵗舍人曰釋四方之雉名也杜言四方之雉唯南方不同也釋鳥又云鸐山雉樊光曰其羽可持而舞詩云右手秉翟郭璞云長尾者爾雅之文翟與別而賈逵亦云南方曰翟雉則先儒相傳為說杜從之也釋鳥又云伊洛而南素質五采皆備成章曰翬李巡曰素質五采備具文章鮮明曰翬孫炎曰翬雉白質五采為文也傳言五雉必取五方伊洛土之中區明其取翬雉與四方之雉為五也賈逵云西方曰鷷雉攻木之工也東方曰鶅雉搏埴之工也南方曰翬雉攻金之工也北方曰鵗雉攻皮之工也伊洛而南曰翬雉設五色之工也樊光注爾雅四方之雉配工亦與賈同唯翬雉不配工耳案賈樊所言之工出於考工記耳而考工記更有刮摩之工凡有六工非唯五也且記是後世之書少暭時工未必如記所說又以工配雉無所馮據不可采用故杜不言
利器用正度量夷民者也夷平也○量音亮
[疏]
利器至民者○正義曰雉聲近夷雉訓夷夷為平故以雉名工正之官使其利便民之器用正丈尺之度斗斛之量所以平均下民也樊光服虔云雉者夷也夷平也使度量器用平也
九扈為九農正扈有九種也春扈鳻鶞夏扈竊玄秋扈竊藍冬扈竊黃棘扈竊丹行扈唶唶宵扈嘖嘖宵扈嘖嘖纂圖本毛本宵誤霄監本作宵桑扈竊脂老扈鷃鷃以九扈為九農之號各隨其宜以教民事○扈音尸鳻扶云反又如字鶞勑倫反唶側百反又子夜反又助額反嘖音責又音賾
[疏]注扈有至民事○正義曰釋鳥自春鳸鳻鶞至宵鳸嘖嘖至宵扈嘖嘖監本宵作宵毛本誤霄下同宋本扈作鳸上下文並同凡七鳸其文相次與此注正同李巡揔釋之云諸扈別春夏秋冬四時之名唶唶嘖嘖鳥聲貌也郭璞曰諸鳸皆因其毛色音聲以為名竊藍青色釋鳥又云鶨䳢老鳸鴳桑鳸竊脂注爾雅者舍人李巡孫炎郭璞皆斷老上属鳸下属解云鶨一名鵾老鴳一名鳸鳸雀也唯樊光斷鶨䳢為句以老下属注云春秋云九扈為九農正九扈者春扈夏扈秋扈冬扈棘扈行扈宵扈桑扈老扈是以老為下属唯鴳不重耳李巡云竊脂一名桑扈郭璞曰俗謂之青雀觜曲食肉觜白食肉宋本白作曲是也○今從宋本好盜脂膏因名云鄭玄詩箋云竊脂肉食陸機毛詩義疏云陸璣毛詩義疏云監本毛本璣作機是也竊脂青雀也好竊人脯肉及筩中膏故以名竊脂也諸儒說竊脂皆謂盜人脂膏也即如此言竊玄竊黃者豈復盜竊玄黃乎爾雅釋獸云爾雅釋獸云宋本爾上有案字虎竊毛謂之虦貓魋如小熊竊毛而黃竊毛皆謂淺毛竊即古之淺字但此鳥其色不純竊玄淺黑也竊藍淺青也竊黃淺黃也竊丹淺赤也四色皆具則竊脂為淺白也其唶唶嘖嘖則聲音為之名矣其春扈鳻鶞樊光云鳻鶞言分循也春扈分循五土之宜乃以人事名鳥其義未必然也爾雅老扈鴳字不重賈服皆云鷃鷃亦聲音為名也賈逵云春扈分循相五土之宜趣民耕種者也夏扈竊玄趣民耘苗者也秋扈竊藍趣民收斂者也冬扈竊黃趣民葢藏者也棘扈竊棘扈竊宋本監本毛本竊下有丹字是也為果驅鳥者也行扈唶唶晝為民驅鳥者也晝為民驅鳥者也宋本閩本監本毛本作晝山井鼎云晝作畫非也宵扈嘖嘖夜為農驅獸者也桑扈竊脂為蠶驅雀者也老扈鷃鷃趣民收麥令不得晏起者也舍人樊光注爾雅其言亦與賈同其意皆謂以扈為官還令依此諸扈而動作也然則趣民耕耘及收斂葢藏其事可得召民使聚而揔號令之其為果驅鳥為蚕驅雀豈得多置官方使之就果樹入蚕室為民驅之哉又晝驅鳥夜驅獸不可竟日通宵不可竟日通宵監本毛本可作免常在田野溥天之下何以可周且其言不經難可據信也杜云以九扈為九農之號各隨其宜以教民事以舊說不可采用又不能知其職掌故末言之
扈民無淫者也扈止也止民使不淫放自顓頊以來不能紀遠乃紀於近為民師
而命以民事則不能故也顓頊氏代少暭者德不能致遠瑞而以民事命官○顓音專頊許玉反
[疏]自顓至故也○正義曰傳言少暭摯之立也鳳鳥適至則鳳鳥以初立時至也因其初立而有此瑞鳥遂即以鳥紀事雲火水龍亦以初立而有此瑞用之以紀庶事自顓頊以來初立之時既無遠瑞不能紀於遠而乃紀於近天瑞遠民事近為民之師長而命其官以民事則為不能致遠瑞故
仲尼聞之見於郯子而學之於是仲尼年二十八
[疏]注年二十八○正義曰沈文何云襄三十一年注云仲尼年十歲計至此年二十七今云二十八誤
既而告人曰吾聞之天子失官學在四夷猶信失官官不脩其職也傳言聖人無常師
[疏]失官學在四夷○正義曰王肅云郯中國也故吳伐郯季文子歎曰中國不振旅蠻夷入伐吾亡無日矣孔子稱學在四夷疾時學廢也郯少暭之後以其後則遠以其國則小矣魯周公之後以其世則近以其國則大矣然其禮不如郯故孔子發此言也失官為所居之官不脩其職也仲尼學樂於萇弘問官於郯子是聖人無常師
○晉侯使屠蒯如周請有事於雒與三塗屠蒯晉侯之膳宰也以忠諫見進雒雒水也三塗山名在陸渾南○蒯苦怪反雒音洛萇弘謂劉子曰客容猛非祭也其伐戎乎陸渾氏甚睦於楚必是故也君其備之乃警戒備乃警戎備毛本警誤驚警戒以備戎也欲因晉以合勢○警音景九月丁卯晉荀吳帥師涉自棘津河岸名使祭史先用牲于雒陸渾人弗知師從之庚午遂滅陸渾數之以其貳於楚也陸渾子奔楚其眾奔甘鹿甘鹿周地周大獲先警戎備故獲宣子夢文公攜荀吳而授之陸渾故使穆子帥師獻俘于文官獻俘于文宮纂圖本監本毛本宮作公非也欲以應夢○俘芳夫反應應對之應○冬有星孛于大辰西及漢夏之
八月辰星見在天漢西今孛星出辰西光東及天漢○夏戶雅反下文同見賢遍反
[疏]注夏之至天漢注夏之至天漢宋本以下正義九節揔入鄭必不火注下○正義曰星孛文在冬下經傳皆無其月但冬以十月為初故以夏之八月解之也月令仲秋之月日在角昏牽牛中大辰是房心尾也其星處於東方之時在角星之北故以八月之昏角星與日俱沒大辰見於西方也天漢在箕斗之間於是時天漢西南東北邪列於天邪列於天監本毛本邪作斜大辰之星見在天漢之西也今孛星又出於大辰之西而尾東指光芒歷辰星而東及天漢也
申須曰彗所以除舊布新也申須魯大夫○彗似銳反又音息遂反
[疏]彗所至新也○正義曰彗埽箒也其形似彗故名焉箒所以埽去塵箒所以埽去塵毛本埽作掃非彗星象之故所以除舊布新也言此星見必有除舊之事
天事恒象天道恒以象類告示人今除於火火出必布焉諸侯其有火災乎今火向伏故知當須火出乃布散為災○向許亮反又作嚮梓慎曰往年吾見之是其徵也徵始有形象而微也火出而見前年火出時○見賢遍反下及注竝同今茲火出而章必火入而伏必火入而伏正義曰服虔注本火出而章必火火入而伏重火別句孫毓云賈氏舊本無重火字臧琳云當從服氏本有重火字為是梓慎以火彗之隱顯占諸侯之有災下云其居火也久矣其與不然乎言彗星隨火行巳二年矣諸侯之有火災必然而無疑也若作必火入而伏為火星入而彗伏則下文其與不然何所指乎賈景伯不重火字與漢志同隨火沒也
[疏]今茲至而伏○正義曰梓慎云往年吾見之是其徵也當時火出之時而彗星已見是隨火而行也今年火星之出而彗星章明是彗漸益長未即消滅必當火入之時與火俱伏也服虔注木火出而章必火火入而伏重火別句孫毓云賈氏舊文無重火字
其居火也久矣歷二年其與不然乎言必然也○與如字又音預火出於夏為三月謂昏見於商為四月於周為五月夏數得天得天正
[疏]注得天正○正義曰斗柄所指一歲十二月分為四時夏以建寅為正則斗柄東指為春南指為夏是為得天四時之正也若殷周之正則不得正
若火作其四國當之在宋衞陳鄭乎在宋衞陳鄭乎淳熙本鄭誤定石經在字上旁增六物之占四字案惠棟云當是晁公武據蜀石經增入御覽所引亦有此四字蜀時賈服左氏猶存此盖據賈服本也按范成大石經始末記有此一條然則惠云據蜀石經者是也宋大辰之虛也大辰大火宋分野○虛起居反下同分扶問反
[疏]宋大辰之虛○正義曰虛者舊居之處也陳為大皡之虛鄭為祝融之虛衞為顓頊之虛皆先王先公嘗居此地謂之虛可矣大辰星名非人居也而亦謂之虛者以天之十二次地之十二域大辰為大火之次是宋之區域故
謂宋為大辰之虛猶謂晉地為參虛
陳大皡之虛也大皡居陳木火所自出木火所自出淳熙本木誤禾閩本誤大鄭祝融之虛也祝融高辛氏之火正居鄭皆火房也房舍也星孛天漢星孛天漢石經宋本宋殘本淳熙本岳本纂圖本足利本天作及是也漢水祥也天漢水也衞顓頊之虛也故為帝丘衞今濮陽縣昔帝顓頊居之其城內有顓頊冡○濮音卜其星為大水衞星營室營室水也水火之牡也牡雄也○牡茂后反
[疏]水火之牡○正義曰獸曰牝牡牡是雄也陰陽之書有五行嫁娶之法火畏水故以丁為壬妃是水為火之雄
其以丙子若壬午作乎水火所以合也丙午火壬子水水火合而相薄水少而火多故水不勝火○薄本又作搏音博
[疏]注丙午至勝火○正義曰丙是火日午是火位壬是水日子是水位故丙午為火壬子為水水火合而相薄則是夫妻合而相親親則將行其意或水從火或火從水但彗在大辰為多及漢為少水少而火多故水不勝火火行其意水必助之故此丙子壬午之日當有火災
若火入而伏必以壬午尚未知今孛星當復隨火星俱伏不尚未知今孛星當復隨火星俱伏不淳熙本未誤禾監本孛誤字閩本不作下亦非故言若○復扶又反
[疏]若火至壬午○正義曰劉炫云丙子壬午雖俱是水火合日但二字之內先言彊先言彊監本彊誤疆宋本言下有者字若火入而伏則連秋至春歷大陰水用事雖同其欲水當先火故疑火入而伏則必以壬午也劉炫雖為此釋杜既無注其壬午之事理則未詳
不過其見之月火見周之五月鄭裨竈言於子產曰宋衞陳鄭將同日火若我用瓘斝玉瓚鄭必不火瓘珪也斝玉爵也瓚勺也欲以禳火○裨婢支反瓘古亂反斝古雅反瓚才旦反勺上若反禳本亦作攘如羊反下同○
[疏]注瓘珪至禳火○正義曰瓘是玉名此傳所云皆是成就之器故知瓘是珪也斝是爵名玉字在斝瓚之間知斝亦以玉為之故云斝玉爵也周禮典瑞云祼圭有瓚祼圭有瓚監本毛本祼誤裸鄭司農云於圭頭為器可以挹鬯祼祭謂之瓚國語謂之鬯瓚鄭玄云漢禮瓚槃大五升口徑八寸下有槃口徑一尺考工記玉人云祼圭尺有二寸有瓚以祀廟鄭玄云瓚如槃其柄用圭有流前注鄭玄詩箋云圭瓚之狀以圭為柄黃金為勺青金為外朱中央是瓚為勺共祭祀之器也裨竈欲用此三物以禳火
子產弗與以為天災流行
非禳所息故也為明年宋衞陳鄭災傳○吳伐楚陽匄為令尹卜戰不吉陽匄穆王曾孫令尹子瑕○匄古害反
[疏]卜戰不吉卜戰不吉宋本以下正義三節揔入楚人從節注下○正義曰陽匄心不決死戰必殺將將死是不吉也司馬子魚志在必死不以將死為凶故卜之得吉敗吳之後吳人敗之終是不吉○注穆王曾孫○正義曰依世本穆王生王子揚揚生尹尹生令尹匄
司馬子魚曰我得上流何故不吉子魚公子魴也順江而下易用勝敵○魴音房易以豉反且楚故司馬令龜旦楚故司馬令龜石經馬字以下一行計九字我請改卜令曰魴也以其屬死之魴也以其屬死之諸本作魴鄭氏周禮大卜注引作鮒周禮音義云鮒左傳作魴楚師繼之尚大克之吉得吉兆戰于長岸子魚先死楚師繼之大敗吳師獲其乘舟餘皇獲其乘舟餘皇李善注文選江賦引傳文及注並作艅艎用俗字餘皇舟名○乘如字又繩證反下同使隨人與後至者守之環而塹之及泉環周也○環如字又音患塹七豔反盈其隧炭陳以待命隧出入道○隧音遂下同炭叶旦反
[疏]注隧出入道○正義曰守舟者雖環而塹之塹猶不合有出入之路故滿路置火以防吳人也
吳公子光光諸樊子闔廬○闔戶臘反廬力居反請於其眾曰喪先王之乘舟豈唯光之罪眾亦有焉請藉取之以救死藉眾之力以取舟○喪息浪反眾許之使長鬣者三人長鬣多髭鬚長鬣多髭鬚宋本宋殘本髭作頿鬚作須是也與吳人異形狀詐為楚人○鬣力輒反髭子斯反鬚音須潛伏於舟側曰我呼皇則對我呼皇則對諸本皇下有餘字此本誤脫師夜從之師吳師也○呼呼路反又如字下同三呼皆迭對迭更也○迭待結反又音弟更音庚楚人從而殺之楚師亂吳人大敗之取餘皇以歸傳言吳光有謀
史／別史／續通志／略　凡百卷／卷一百七十一　災祥略一／日(P.4294-3)
日
眾日並出唐太宗貞觀初突厥有五日並照　周世宗題德七年正月癸卯日既出其下復有一日相掩黑光摩盪者久之　宋真宗景德元年十二月甲辰日有二影如三日狀　元順帝至正十六年三月兩日相盪　明世宗嘉靖三十四年十二月庚申晦日忽暗有青黑紫日影如盤數十相摩久之成千百飛蕩滿天向西北而散神宗萬曆二十五年三月癸丑黑日二三十迴繞日旁移時不見熹宗天啟四年二月癸丑黑日摩盪日旁莊烈帝崇禎十一年十一月癸亥日入時日光摩盪如兩日十三年九月己巳兩日並出辰刻乃合為一入時又分為二日鬥唐文宗太和二年十二月癸亥有黑祲與日如鬥六年三月有黑祲與日如鬥僖宗乾符六年十一月丙辰朔有兩日並出而鬥三日乃不見日中黑子唐敬宗寶曆二年三月辛亥日中有黑子文宗太和六年三月庚戌日中有黑子開成二年十一月辛巳日中有黑子大如雞卵武宗會昌元年十一月庚戌日中有黑子僖宗乾符元年日中有黑子　宋太祖開寶七年正月丙戌日中有黑
子二神宗熙寧十年二月辛卯日中有黑子如李至乙巳散元豐元年閏正月庚子日中有黑子如李至二月戊午散十二月丙午日中有黑子如李至丁巳散二年二月甲寅日中有黑子如李至癸亥散徽宗崇寧三年十月壬辰日中有黑子如棗大政和二年四月辛卯日中有黑子乍二乍三如栗大八年十一月辛亥日中有黑子如李大宣和二年五月己酉日中有黑子如棗大三年十二月辛卯日中有黑子如李大高宗建炎三年三月己卯日中有黑子至壬寅消紹興元年二月己卯日中有黑子如李大三日乃伏六年十月壬戌日中有黑子如李大至十一月丙寅消七年二月庚子日中有黑子如李大旬日消四月戊申日中有黑子至五月消八年二月辛酉日中有黑子十月乙亥亦如之十五年六月丁未日中有黑子孝宗淳熙十二年正月癸巳日中生黑子大如棗戊戌至庚戌日中皆有黑子十三年五月庚辰日中生黑子大如棗光宗紹熙四年十一月辛未日中有黑子至庚辰消寧宗慶元六年八月乙未日中有黑子如棗大至庚子消十二月乙酉又生至乙巳消嘉泰二年十二月甲戌日中生黑子大如棗丙戌始消四年正月癸未日中有黑子開禧元年四月辛丑日中生黑子大如棗理宗嘉熙二年十月己巳日中有黑子恭宗德祐二年二月丁酉朔日中有黑子如鵝卵相盪　遼道宗太康三年五月癸亥日中有黑子　金海寧正隆五年八月庚午日中有黑子狀如人　明太祖洪武二年十二月甲子日中有黑子三年九月戊戌十月丁巳十一月甲辰皆日中有黑子四年三月戊戌五月壬子至辛巳九月戊寅皆日中有黑子五年正月庚戊二月丁丑五月甲子七月辛未皆日中有黑子六年十一月戊戌朔日中有黑子七年二月庚戌至甲寅日中有黑子八年二月辛亥九月癸未十二月癸丑皆日中有黑子十四年二月壬午至乙酉日中有黑子十五年閏二月丙戌十二月辛巳皆日中有黑子熹宗天啟四年正月癸未日旁有黑子二三相蕩漸至百許凡四日莊烈帝崇禎十一年十一月癸巳日中有黑子及黑眚白氣日中黑氣唐敬宗寶曆二年三月甲午日中有黑氣如杯　後唐明宗天成二年二月乙酉日中有黑氣狀如雞卵　宋高宗建炎三年二月甲寅日出初兩黑氣如人形來日至巳時乃散紹興十五年六月丙午日中有黑氣往來　明景帝景泰元年二月壬午有黑氣四道長三丈貫日狀如魚神宗萬歷四十四年八月戊辰日中有黑光四十六年閏六月丙戌至戊子日旁有黑氣出入日中摩盪熹宗天啟四年四月癸酉日中黑氣摩盪莊烈帝崇禎十二年二月庚子有白芒黑氣交掩日光摩盪日青無光宋徽宗宣和三年春日青黑無光其中洶洶而動若鉟金而湧沸狀日旁有黑氣如水波旋繞將暮而止孝宗乾道六年六月日青無光　明世宗嘉靖元年正月丁卯日慘白變青無光莊烈帝崇禎十四年正月壬寅日青無光日白無光宋真宗景德四年四月甲申日白無光　金哀宗正大八年三月庚戌日忽白而失色左右有氣似日無光與日相凌日光四出搖盪至沒　明憲宗成化十三年三月壬申日白無光十月辛卯如之十四年三月庚午日白無光十六年三月丙戌日白無光莊烈帝崇禎十二年正月己未朔日白無光
日黃無光明熹宗天啟四年二月壬子日淡黃無光日赤無光唐太宗貞觀二十三年三月日赤無光高宗咸亨元年二月壬子日赤無光中宗景龍三年二月庚申日色紫赤無光玄宗開元二十九年三月丙午日赤無光德宗貞元六年正月甲子日赤如血無光憲宗元和十一年正月己卯日紫赤無光敬宗寶曆元年九月甲申日赤無光文宗太和九年二月辛卯日赤如血壬辰亦如之開成二年十一月辛巳日赤如赭至于癸未武宗會昌四年正月戊申日無光宣宗大中十三年四月甲午日暗無光僖宗光啟四年二月己丑日赤如血庚寅日赤無光　後唐明宗天成元年十月己丑至庚子日赤無光　宋真宗景德四年四月甲申日赤無光仁宗慶曆八年正月乙未日赤無光徽宗崇慶二年五月癸卯日淡赤無光宣和二年正月己未日無光四年二月癸巳日無光欽宗靖康元年閏十一月庚申日赤如火無光高宗建炎元年二月日無光紹興十五年六月丁未日無光孝宗淳熙五年四月丁丑日無光寧宗嘉定十年二月癸巳日無光　金章宗泰和四年三月丁卯日昏無光宣宗貞祐三年二月日赤如血哀宗天興三年正月己酉日大赤無光　元順帝至正十八年己亥朔日色如血　明英宗天順二年閏二月己巳日無光旋赤如赭六年十月丙子日赤如血七年四月癸未如之八年二月己亥日無光憲宗成化十八年四月壬寅日赤無光孝宗弘治十八年八月癸酉至九月甲午日無光神宗萬曆三十五年十一月丙午日赤無光燭地如血四十二年三月庚辰日赤黃如赭如血者累日熹宗天啟四年五月癸未日赤無光莊烈帝崇禎四年正月戊戌日色如血照人物皆赤二月乙巳溯日赤如血無光十七年三月壬寅日色無光者兩旬日光四散唐昭宗景福元年五月日色散如黃金天復元年十月日色散如黃金十一月又如之日中飛鷰者唐僖宗乾符二年日中有若飛鷰者日旁有物唐憲宗元和四年閏三月日旁有物如日十年正月辛卯日外有物如鳥　元世祖至元二十九年正月甲午朔有物漸浸入日中不能既日體如金環然有珥抱　明莊烈帝崇禎十二年二月庚子日旁有紅白丸日中見斗唐昭宗天祐元年二月丙寅日中見北斗日五色晉天福初日傍有五色雲如蓮芰之狀　宋真宗中日有五色氣仁宗中日五色雲八英宗中日五色雲八神宗中日五色雲二十六哲宗中日五色氣暈二五色雲十二　明成祖永樂元年六月甲寅日下五色雲見八月日珥隨五色雲見八年二月庚戌日下五色雲見宣宗宣德二年十一月乙未日下五色雲見英宗正統二年十月己丑日生五色雲十二月癸亥如之十年九月丁酉日生五色雲景帝景泰二年六月戊寅日上五色雲孝宗弘治二年正月辛巳日生五色雲世宗嘉靖十八年二月庚子朔當午日下有五色雲見日氣唐高宗咸亨元年二月癸丑四方濛濛日有濁氣色赤如赭代宗大歷二年七月丙寅日旁有青赤氣長四丈餘壬申日上有赤氣長二丈九月乙亥至辛丑日旁有青赤氣憲宗元和二年十月壬午日旁有黑氣如人形跪手捧盤向日盤中氣如人頭文宗太和六年四月乙丑黑氣蔽日開成五年十二月癸卯朔日旁有黑氣來
觸懿宗咸通七年十二月癸酉白氣貫日日有重暈甲戌亦如之僖宗廣明元年日暈如虹黃氣蔽日無光光啟三年十一月己亥下晡日上有黑氣昭宗光化二年三月乙巳日中有白氣天自西南貫于東北三年冬日有赤氣自東北至于東南天復三年二月丁丑日有赤氣自東北至于東南　宋太祖建隆訖開寶末赤黃氣三黃白氣三青氣二太宗太平興國訖至道末赤黃氣一青氣三真宗咸平訖乾興末光氣一黃氣九赤黃氣四紫氣五赤黃交氣二赤黃綠碧氣二青赤氣二十一黃白氣一黑氣二白氣五仁宗天聖訖嘉祐末日黃耀有光一煇氣一十九白氣如繩貫日并暈一英宗治平中煇氣二欽宗靖康元年九月戊寅有赤氣隨日出高宗紹興七年二月辛丑氛氣翳日二十七年七月壬申赤氣隨日入孝宗乾道六年十月庚午赤氣隨日出七年七月壬寅十月乙巳丙午如之淳熙三年八月丁酉戊戌皆有赤氣隨日出入十四年十一月癸丑甲寅亦如之理宗寶慶三年十二月己酉日旁有氣如珥　明英宗正統十四年十月壬申日上黑氣如煙尋發紅光散焰如火熹宗天啟四年十二月辛巳非煙非霧覆壓日上摩盪如蓋如吞通天皆赤莊烈帝崇禎十二年正月辛酉日光摩盪竟日有氣從日中出如鏡黛噴花日暈唐德宗貞元二年閏五月壬戌日有黑暈僖宗中和三年三月丙午日有青黃暈四月丙辰亦如之丁巳戊午又如之昭宗天祐元年十一月癸酉日有黃暈旁有青赤氣二二年二月己巳日有黃白暈如半環有蒼黑雲夾日既而雲變如人馬狀乃消　宋太祖建隆訖開寶末日暈一百五十六半暈四十五交暈一十八太宗太平興國訖至道末日暈五十九半暈二十三交暈三真宗咸平訖乾興末日暈一千二百三十一半暈六百五十三交暈一十三仁宗天聖訖嘉祐末日青黃紫暈八百五十五周暈五十六交暈五連環暈一英宗治平中日暈一百二十八周暈三交暈一神宗熙寧訖元豐末日暈一千三百五十六周暈二百七十七交暈四十九連環暈一哲宗元祐訖元符末日暈五百二十八周暈二百五十七交暈六十七徽宗建中靖國訖欽宗靖康末日暈九半暈一高宗建炎訖紹興末日暈六赤黃暈三孝宗隆興訖淳熙末日暈九赤黃暈七光宗紹熙中日暈二赤黃暈青赤黃暈各一寧宗慶元訖嘉定末日暈一赤黃暈二理宗寶慶訖景定末日暈八赤暈一赤黃暈四度宗咸淳七年三月辛巳日赤黃暈　金宣宗興定五年四月丙子日黃暈　元仁宗延祐元年三月己亥白暈天連環貫日七年三月乙未日暈若連環英宗至治元年三月己丑交暈如連環貫日順帝至正十七年七月己丑日有交暈連環貫之　明太祖洪武六年三月戊戌日交暈十二年四月庚申如之宣宗宣德三年十二月己卯亦如之五年正月癸亥亦如之景帝景泰二年二月丙戌亦如之憲宗成化十二年正月甲子日交暈孝宗弘治二年正月甲戌日暈白虹滔天神宗萬歷三十五年正月庚午日黑氣蔽天日暈再重唐文宗開成五年二月丙辰日有重暈赤氣夾日　宋太祖建隆訖開寶末重暈五十九重半暈七太宗太平興國訖至道末重暈一十二真宗咸平訖乾興末重暈二十七仁宗天聖訖嘉祐末重暈一十六英宗治平中重暈十二神宗熙寧訖元豐末
重暈七十四哲宗元祐訖元符末重暈六十八欽宗靖康中日半暈再重一孝宗隆興訖淳熙末日半暈再重四光宗紹熙元年五月庚辰日半暈再重　金章宗太和八年四月癸卯日暈二重內黃外赤　元世祖中統三年十一月辛丑日重暈三珥日暈五重唐玄宗天寶三年正月庚戌日暈五重　日暈及冠珥背諸氣唐代宗大曆三年正月丁巳日黃冠青赤珥辛丑亦如之文宗開成五年正月己丑日暈白虹在東如玉環貫珥昭宗光化三年冬日有虹蛻背璚彌旬昭宣帝天祐二年正月甲申日有黃白暈暈上有青赤背乙酉亦如之暈中生白虹漸東長百餘丈三年正月辛未日有黃白暈上有青赤背二月癸巳日有黃白暈如半環有青赤背庚戌日有黃白暈青赤背　宋太祖建隆訖開寶末凡冠氣七珥百抱氣七承氣六纓一背氣二百三十一紐氣戟氣三太宗太平興國訖至道末冠氣一十八戴氣三抱氣一十三珥七十七承氣三璚氣一背氣四十四紐氣三戟氣一直氣一十五真宗咸平訖乾興末重輪二十四冠氣二百六十六珥四十一戴氣一百九十七抱氣五十七承氣一百八十四直氣七十七纓三戟氣一紐氣二背氣二百九十九仁宗天聖訖嘉祐末珥八百四十七冠氣一百四十戴氣二百五十六承氣一百重承氣一抱氣一十八負氣一背氣一百七格氣二直氣五百英宗治平中珥八十九冠氣一十一戴氣三十九承氣五背氣三十三白虹貫珥一神宗熙寧訖元豐末珥八百八十二冠氣四十二戴氣二百七十一承氣五十抱氣二背氣二百四十六直氣二戟氣一纓五璚氣一白虹貫珥三哲宗元祐訖元符末珥五百五十六冠氣六十一戴氣一百五十承氣三十三背氣一百七十四直氣三戟氣四纓氣一格氣五白虹貫珥一徽宗建中靖國訖欽宗靖康末暈戴三暈珥背一半暈重背一暈纓一珥背三珥十三暈珥七冠氣七暈背四戴氣六承氣二抱氣五背氣一十七直氣四環氣戴氣二戟氣一履氣二半暈重履一高宗建炎訖紹興末日暈生抱氣一暈生背氣一赤黃暈背氣一連暈生青赤黃戴氣及珥一背氣六戴氣五左右珥背氣一孝宗隆興訖淳熙末珥一背氣二戟氣一承氣戴氣一珥戴二暈戴二暈珥二暈承氣四暈背氣二重暈背氣二暈格氣一連暈戴承一半暈背直氣一重暈背珥一光宗紹熙中暈生背氣二暈生青背氣一戴氣一背氣一青赤黃戴氣一寧宗慶元訖嘉定末暈生承氣一暈生青赤黃背氣一赤黃暈生青赤黃背氣承氣各一赤黃格氣一青黃背氣一戴氣一背氣一理宗寶慶訖景定末暈珥一赤黃暈格氣背氣各一背氣三承氣二格氣二戴氣一抱氣承氣一度宗咸淳元年六月壬午日生承氣　金海陵天德二年正月甲辰日暈白虹貫珥正隆六年二月甲辰朔日暈有珥戴背世宗大定二十九年正月乙卯暈生珥上有青赤背皆白虹貫之東有戟氣丁巳日生珥青赤背二月辛酉朔重暈兩珥抱背乙丑暈珥有背氣承氣白虹天左右有戟氣章宗明昌四年九月癸未日有珥抱戴宣宗貞祐三年正月日生珥上有冠元光二年五月辛酉日暈有背氣哀宗正大四年十一月乙未日上有背白虹貫之天興元年正月壬午朔日有兩珥　元世祖中統三年十一月辛丑日有背氣順帝至元三年正月丁
巳日有交暈左右珥上有白虹貫之八月癸未如之五年正月丙寅亦如之至正二十六年二月丁卯日暈上有背氣　明太祖洪武十四年正月壬子白虹貫珥二十三年正月壬辰日暈白虹貫珥二十八年十一月乙亥日半暈生青赤直氣背氣白虹貫珥成祖永樂十八年閏正月癸未重半暈有青赤背珥白虹貫之隨生黃白璚氣仁宗洪熙元年正月乙未交暈白虹貫兩珥七月己丑日生左右四珥宣宗宣德元年正月庚戌赤黃交暈有青赤璚氣二月己卯重半暈有珥背三年三月庚寅黃赤交暈有珥背戟各一丁酉交暈有戟氣二五年二月甲午暈生戟氣四月庚辰白虹貫珥六年二月甲寅重半暈有璚氣八年九月戊戌暈有珥背十年十二月辛亥日暈白虹貫珥有璚背英宗正統三年四月庚辰白虹貫珥隨暈十一年正月乙未日生背氣十四年八月戊申日暈旁有戟氣兩珥戴氣東北虹霓如杵景帝景泰元年十二月甲午暈生背戟二年正月癸卯白虹貫珥生背氣三年正月丙辰日有珥及背白虹七年六月丁丑重半暈生珥英宗天順元年二月庚戌暈有珥生抱戟辛亥如之二年二月乙卯暈有背憲宗成化二年四月壬寅暈有珥十一年六月己酉重暈有珥及背二十年二月己未日生白虹東北天二十一年十月癸巳暈生珥又生抱背二十三年十二月癸巳暈生珥背孝宗弘治二年正月丙戌交暈有珥白虹彌天二月壬寅交半暈生珥背抱格四年二月庚戌暈有珥戟氣白虹彌天武宗正德元年正月乙酉暈有背珥白虹彌天世宗嘉靖七年正月乙亥暈生珥戟白虹彌天十三年二月壬辰如之十八年十二月壬午立春日暈有珥白虹四十一年十一月辛丑暈有珥上抱下戟白虹彌天穆宗隆慶五年三月辛巳暈有珥白虹神宗萬曆四十八年二月癸丑連環暈生背戟白虹熹宗天啟元年二月甲午暈有珥白虹三年十月辛巳重半暈有珥白虹貫日唐肅宗上元二年二月乙酉白虹貫日憲宗元和五年四月辛未白虹貫日穆宗長慶元年六月己丑白虹貫日三年三月庚戌日虹貫日敬宗寶曆二年四月甲寅白虹貫日文宗太和五年二月辛丑白虹貫日七年正月庚戌白虹貫日八年七月甲戌白虹貫日有交暈十月壬寅白虹貫日東西際天上有背玦開成元年正月辛丑朔白虹貫日二月己丑亦如之武宗會昌四年二月己巳白虹貫日如玉環懿宗咸通六年正月白虹貫日中有黑氣如雞卵十四年二月癸卯白虹貫日　後唐閔帝應順元年四月戊寅白虹貫日　晉高祖天福二年十二月己卯朔日有白虹二三年三月壬子日有白虹二出帝開運元年二月辛亥日有白虹二　周世宗顯德三年十二月庚午白虹貫日　宋仁宗天聖訖嘉祐末白虹貫日四英宗治平中白虹貫日一神宗熙寧訖元豐末白虹貫日九哲宗元祐訖元符末白虹貫日一十六高宗建炎四年二月辛丑白虹貫日紹興八年二月辛巳白虹貫日二十七年二月壬寅白虹貫日寧宗慶元元年正月丙辰白虹貫日嘉泰三年七月壬午白虹貫日嘉定十一年二月丙辰白虹貫日理宗嘉熙四年二月辛丑白虹貫日　金海陵天德二年十一月丙戌白虹貫日三年正月丁酉白虹貫日　元世祖至元二十四年七月癸丑日暈連環白虹貫之武宗至大二年正月丁亥白虹貫日八
月甲寅白虹貫日仁宗延祐元年二月己亥白虹貫日泰定帝泰定四年二月辛卯白虹貫日文宗至順元年九月癸巳白虹貫日二年正月己酉白虹貫日順帝至元四年八月丁酉白虹貫日至正二十五年三月壬戌日青赤暈白虹如連環貫之二十六年三月丁亥白虹貫日二十八年閏六月壬戌白虹貫日乙丑文水縣有白虹貫日雲影中似日非日似鏡者三色青白　明太祖洪武十年正月己巳白虹貫日十四年九月甲辰白虹貫日十五年正月丁未白虹貫日十九年二月己巳白虹貫日二十二年十二月戊午白虹貫日三十年二月辛亥白虹貫日英宗天順元年二月庚戌白虹貫日二年二月乙卯白虹貫日憲宗成化二十年二月己未日生白虹東北天莊烈帝崇禎八年二月丙午白虹貫日赤虹貫日唐敬宗寶曆元年六月甲戌赤虹貫日晝昏而黃黑霧唐高宗麟德元年十二月癸酉氛霧終日不解儀鳳三年十一月乙未昏霧四塞武后長壽元年九月戊戌黃霧四塞中宗神龍二年三月乙巳黃霧四塞景龍二年八月甲戌黃霧昏濁三年正月丁卯黃霧四塞玄宗開元五年正月戊辰昏霧四塞肅宗至德二載四月南陽白霧四塞德宗貞元十年三月乙亥黃霧四塞日無光文宗太和二年二月癸亥白霧晝昏日色無光懿宗咸通九年十一月甲辰大霧昏塞至于丙午　晉高祖天福八年正月丙戌黃霧四塞　宋仁宗天聖四年十月甲午昏霧四塞欽宗靖康元年正月丁未霧氣四塞對面不見高宗紹興五年正月甲申霧氣昏塞八年三月甲寅晝晦日無光陰霧四塞四月氛霧四塞晝日無光孝宗乾道五年正月甲申日色黃白昏霧四塞　金海陵貞元三年四月丁丑朔昏霧四塞日無光凡十有七日乃霽世宗大定五年十一月癸酉大霧晝晦宣宗貞祐元年八月戊子大霧蒼黑跂步無所見四年正月己未黑霧四塞　元順帝元統二年正月庚寅黑霧四塞至正二十六年四月乙丑奉天路黃霧四塞二十八年七月乙亥京師黑霧昏暝旬有五日
史／別史／續通志／傳　凡四百六十卷／卷三百三十　列傳一百三十／宋三十四／司馬池(P.5157-2)
司馬池字和中自言晉安平獻王孚後征東大將軍陽葬安邑瀾洄曲後魏析安邑置夏縣遂為縣人池少喪父家貲數十萬悉推諸父而自力讀書時議者以蒲版竇津大陽路官運鹽回遠聞乃開口道自聞喜逾山而抵垣曲咸以為便池謂人曰昔人何為捨逕而求迂殆必有未便者眾不以為然未幾山水暴至鹽車人牛盡沒入河眾乃服舉進士當試殿庭而報母亡友匿其書池心動夜不能寐曰吾母素多疾家豈無有異乎因
語其友友止以母疾告遂號慟而歸後中第按隆平集載池登第在景德二年授永寧主簿歷建德郫縣尉蜀人妄言戍兵叛蠻將入寇爭逃山谷間池攝縣事會上元張燈縱民遊觀凡三夕民心遂安調鄭州防禦判官知光山縣禁中營造詔諸州調竹木州符期三日畢輸池以土不產大竹轉市蘄黃非三日可致乃更與民自為期約過不輸者罪之既而輸竹先諸縣盛度薦於朝改祕書省著作佐郎監安豐酒稅徙知小溪縣樞密使曹利用奏為群牧判官辭不就朝廷固授之利用嘗委括大臣所負進馬價池曰令之不行由上犯之公所負尚多不先輸何以趣他人利用驚曰吏紿我已輸矣亟命送官數日而諸負者皆入利用貶其黨畏罪從而毀短者甚眾池獨稱利用枉朝廷卒不問會詔百官轉對池言唐制門下省詔書之出有不便者得以封還今門下雖有封駁之名而詔書一切自中書以下非所以防過舉也內侍皇甫繼明領估馬司自言估馬有羨利乞遷官事下群牧司閱無羨利繼明方用事自制置使以下皆欲附會為奏池獨不可除開封府推官敕至閣門為繼明黨所沮罷知耀州擢利州路轉運使知鳳翔府召知諫院上表懇辭仁宗謂宰相曰人皆嗜進而池獨嗜退亦難能也加直史館復知鳳翔有疑獄上讞大理輒復下掾屬惶遽引咎池曰長吏者政事所繇非諸君過乃獨承其罪有詔勿劾岐陽鎮巡檢夜飲富民家所部卒執之俾為約不敢復督士卒而後釋其縛池捕首惡誅之巡檢亦坐廢累遷尚書兵部員外郎兼侍御史知雜事嘗言陝西用兵無宿將劉平好自用而少智謀必誤大事後平果敗更戶部度支鹽鐵副使歲滿中書進名帝曰是固
辭諫官者擢天章閣待制知河中府徙同州又徙杭州池性質易不飾廚傳剸劇非所長轉運使江鈞張從革劾池決事不當十餘條及稽留德音降知虢州初轉運使既奏池會吏有盜官銀器械州獄自陳為鈞掌私廚出所賣過半又越州通判載私物盜稅乃從革之姻遣人私請或謂池可舉劾以報池曰吾不為也人稱其長者徙知晉州卒按蘇軾撰司馬光神道碑載池終兵部郎中贈太師溫國公子旦光光自有傳從子里
史／別史／續通志／傳　凡四百六十卷／卷三百五十四　列傳一百五十四／宋五十八／司馬光(P.5327-1)
欽定續通志卷三百五十四
列傳
宋五十八
司馬光康　呂公著希哲　希紀　范鎮百祿　祖禹
司馬光字君實陝州夏縣人父池天章閣待制光生七歲凜然如成人聞講左氏春秋即了其大指群兒戲於庭一兒登甕足跌沒水中眾皆棄去光持石擊甕破之水迸兒得活其後京洛閒畫以為圖仁宗寶元初中進士甲科除奉禮郎時池在杭求簽蘇州判官事以便親許之丁內外艱服除簽書武成軍判官事改大理評事補國子直講樞密副使龐籍薦為館閣校勘同知禮院中官麥允言死給鹵簿光言繁纓以朝孔子且猶不可允言近習之臣非有元勳大勞而贈以三公給一品鹵簿其視繁纓不亦大乎夏竦賜諡文正光言竦何人可以當之改文莊加集賢校理從龐籍辟通判并州麟州屈野河西多良田夏人蠶食其地為河東患籍命光案視光議築二堡以制夏人募民耕之耕者眾則糴賤亦可漸紓河東貴糴遠輸之憂籍從其策而麟將郭恩勇且狂引兵夜渡河不設備沒於敵籍得罪去光三上書自引咎不報改直祕閣開封府推官交趾賈異獸謂之麟光言真偽不可知使其真非自至不足為瑞願還其獻又奏賦以風修起居注判禮部有司奏日當食故事食不滿分或京師不見皆表賀光言四方見京師不見此人君為陰邪所蔽天下皆知而朝廷獨不知其為災當益甚不當賀從之同知諫院蘇轍答制策切直考官胡宿將黜之光言轍有愛君憂國之心不宜黜詔寘末級仁宗始不豫國嗣未立廷臣莫敢言諫官范鎮首發
其議光在并州聞而繼之且貽書勸鎮以死爭至是復面言臣昔通判并州所上三章願陛下果斷力行帝沈思久之曰得非欲選宗室為繼嗣者乎此忠臣之言但人不敢及耳光曰臣言此自謂必死不意陛下開納光退未聞命復上疏曰臣向者進說意謂即行今寂無所聞此必有小人言陛下春秋鼎盛何遽為不祥之事小人無遠慮特欲倉卒之際援立其所厚善者耳定策國老門生天子之禍可勝言哉帝大感動曰送中書光見韓琦等曰諸公不及今定議異日禁中夜半出寸紙以某人為嗣則天下莫敢違琦等拱手曰敢不盡力未幾詔英宗判宗正辭不就遂立為皇子又稱疾不入光言皇子辭不資之富至於旬月其賢於人遠矣然父召無諾君命召不俟駕願以臣子大義責皇子宜必入英宗遂受命兗國公主嫁李瑋不相能詔出瑋衛州母楊歸其兄璋主入居禁中光言陛下追念章懿太后故使瑋尚主今乃母子離析家事流落獨無雨露之感乎瑋既黜主安得無罪帝悟降主沂國待李氏恩不衰進知制誥固辭改天章閣待制兼侍講知諫院時朝政頗姑息胥吏諠譁則逐中執法輦官悖慢則退宰相衛士凶逆而獄不窮治軍卒詈三司使而以為非犯階級光言皆陵替之漸不可以不正充媛董氏薨贈淑妃輟朝成服百官奉慰定諡行冊禮葬給鹵簿光言董氏秩本微病革方拜充媛古者婦人無諡近制惟皇后有之鹵簿本以賞軍功未嘗施於婦人時有司定後宮封贈法后與妃俱贈三代光論妃不當與后同天聖親郊太妃止贈二代而況妃乎英宗立遇疾慈聖光獻后同聽政光上疏曰昔章獻明肅有保佑先帝之功特以親用外戚小
人負謗海內今攝政之際大臣忠厚如王曾清純如張知白剛正如魯宗道質直如薛奎者當信用之猥鄙如馬季良讒諂如羅崇勳者當疏遠之則天下服帝疾愈光料必有追隆本生事即奏言漢宣帝為孝昭後終不追尊衛太子史皇孫光武上繼元帝亦不追尊鉅鹿南君此萬世法也後詔兩制集議濮王典禮學士王珪等相視莫敢先光獨奮筆書曰為人後者為之子亦不得顧私親王宜準封贈期親尊屬故事稱為皇伯高官大國極其尊榮議成珪即命吏以光手藳為案既上與大臣意殊御史呂誨傅堯俞范純仁呂大防趙鼎趙瞻爭之力皆斥去光乞留之不可遂請與俱貶初西夏遣使致祭延州指使高宜甲伴傲其使者侮其國主使者訴於朝光與呂誨乞加宜罪不從明年夏人犯邊殺略吏士趙滋為雄州專以猛悍治邊光論其不可至是契丹之民捕魚界河伐柳白溝之南朝廷以知雄州李中祐為不材將代之光謂國家當戎夷附順時好與之計較末節及其桀驁又從而姑息之近者西禍生於高宜北禍起於趙滋時方賢此二人故邊臣皆以生事為能漸不可長宜敕邊吏疆場細故輒以矢刃相加者罪之仁宗遣賜直百餘萬光率同列三上章謂國有大憂中外窘乏不可專用乾興故事若遣賜不可辭宜計侍從上進金錢佐山陵不許光乃以所得珠為諫院公使錢金以遺舅氏義不藏於家慈聖后還政有司立式凡后有所取用當覆奏乃供光云當移所屬使立供己乃具數白后以防矯偽曹佾無功除使相兩府皆遷官光言陛下欲以慰母心而遷除無名則宿衛將帥內侍小臣必有覬望己而遷都知任守忠等官光復爭之因論守忠
大姦陛下為皇子非守忠意沮撓大策離閒百端賴先帝不聽及陛下嗣位反覆交構國之大賊乞斬於都市以謝天下責守忠為節度副使蘄州安置天下快之詔刺陝西義勇二十萬民情驚擾而紀律疏略不可用光抗言其非持白韓琦琦曰兵貴先聲諒祚方桀驁使驟聞益兵二十萬豈不震慴光曰兵之貴先聲為無其實也獨可欺之於一日之閒耳今吾雖益兵實不可用不過十日彼將知其詳尚何懼琦曰君但見慶歷閒鄉兵刺為保捷憂今復然己降敕榜與民約永不充軍戍邊矣光曰朝廷常失信民未敢以為然雖光亦不能不疑琦曰吾在此君無憂光曰公長在此地可也異日他人當位因公見兵用之運糧戍邊反掌閒事耳琦嘿然而訖不為止不十年皆如光慮伏讀通鑑輯覽　　御批招集義勇本期適用惟貴簡練精熟豈在伍籍之多無端而按戶索丁遍刺手背士勇未厲而民先驚擾豈安邊固圉之道且紀律疏略不堪行陣雖多亦奚以為即云兵貴先聲而無制勝之實徒爾號稱十萬恐敵人聞之不能生懼而轉為所輕琦素號知兵此舉實為失當司馬光所論殊中事理琦尚爭辯不從實不免護短矣王廣淵除直集賢院光論其姦邪不可近昔漢景帝重衛綰周世宗薄張美廣淵當仁宗之世私自結於陛下豈忠臣哉宜黜之以厲天下進龍圖閣直學士按東都事略云改右諫議大夫神宗即位擢為翰林學士光力辭帝曰卿有文學何辭為對曰臣不能為四六帝曰如兩漢制詔可也御史中丞王陶以論宰相不押班罷光代之光言陶由論宰相罷則中丞不可復為臣願俟既押班然後就職許之遂上疏論修心之要三曰仁曰明曰武治國之要三曰官人曰信賞曰必罰且曰臣獲事三朝皆以此六言獻張方平參知政事光論其不叶物望帝不從還光翰林兼侍讀學士光常患歷代史繁人主不能過覽遂為通志八卷
以獻英宗悅之命置局祕閣續其書至是神宗名之曰資治通鑑自製序授之俾日進讀詔錄潁邸直省官四人為閤內祗候光曰國初草創以左右舊人為腹心耳目非平日法也閤門祗候在文臣為館職豈可使廝役為之西戎部將嵬名山欲以橫山之眾取諒祚以降詔邊臣招納其眾光上疏極論以為名山之眾未必能制諒祚幸而勝之滅一諒祚生一諒祚何利之有若其不勝必引眾歸我不知何以待之若餘眾尚多還北不可入南不受窮無所歸必將突據邊城以救其命陛下不見侯景之事乎上不聽遣將种諤發兵迎之取綏州費六十萬西方用兵蓋自此始矣百官上尊號光當答詔言先帝親郊不受尊號末年有獻議者謂國家與契丹往來通信彼有尊號我獨無於是復以非時奉冊昔匈奴頓自稱天地所生日月所置匈奴大單于不聞漢文帝復為大名以加之願追述先帝本意不受此名帝手詔獎光使善為答辭以示中外執政以河朔旱國用不足乞南郊勿賜金帛詔學士議光與王安石同見光曰救災節用宜自貴近始可聽也安石曰常袞辭堂饌時以為袞自知不能當辭位不當辭祿且國用不足非當世急務所以不足者以未得善理財者故也光曰善理財者不過頭會箕斂爾安石曰不然善理財者不加賦而國用足光曰天下安有此理天地所生財貨百物不在民則在官彼設法奪民其害乃甚於加賦此蓋桑羊欺武帝之言爭議不己帝曰朕意與光同然姑以不允答之會安石草詔引常袞事責兩府兩府不敢復辭安石得政行新法光逆疏其利害邇英進讀至曹參代蕭何事帝曰漢常守蕭何之法不變可乎對曰寧獨漢
也使三代之君常守禹湯文武之法雖至今存可也漢武取高帝約束紛更盜賊半天下元帝改孝宣之政漢業遂衰由此言之祖宗之法不可變也呂惠卿言先王之法有一年一變者正月始和布法象魏是也有五年一變者巡守考制度是也有三十年一變者刑罰世輕世重是也光言非是其意以風朝廷耳帝問光光曰布法象魏布舊法也諸侯變禮易樂者王巡守則誅之不自變也刑新國用輕典亂國用重典是為世輕世重非變也且治天下譬如居室敝則修之非大壞不更造也公卿侍從皆在此願陛下問之三司使掌天下財不才而黜可也不可使執政侵其事今為制置三司條例司何也宰相以道佐人主安用例苟用例則胥吏矣今為看詳中書條例司何也惠卿不能對則以他語詆光光又曰平民舉錢出息尚能蠶食下戶況縣官督責之威乎惠卿曰青苗法願取則與之不願不強也光曰愚民知取債之利不知還債之害非獨縣官不強富民亦不強也昔太宗平河東立糴法時米斗十錢民樂與官為市其後物貴而和糴不解遂為河東世世患臣恐異日之青苗亦猶是也帝曰坐倉糴米何如光曰不便惠卿曰糴米百萬斛則省東西之漕以其錢供京師光曰東南錢荒而粒米狼戾今不糴米而漕錢棄其有餘取其所無農末皆病矣侍講吳申起曰光言至論也它日留對光曰陛下當論其是非今條例司所為獨安石韓絳惠卿以為是耳陛下豈能獨與此三人共為天下邪帝欲用光訪之安石安石曰光外託劘上之名內懷附下之實所言盡害政之事所與盡害政之人而欲寘之左右使與國論此消長之大機也光才豈能害政但在高
位則異論之人倚以為重安石以韓琦上疏臥家求退帝乃拜光樞密副使光辭之曰陛下所以用臣蓋察其狂直庶有補於國家若徒以祿位榮之而不取其言是以大官私非其人也臣徒以祿位自榮而不能救生民之患是盜竊名器以私其身也陛下誠能罷制置條例司追還提舉官不行青苗助役等法雖不用臣臣受賜多矣今言青苗之害者不過謂使者騷動州縣為今日之患耳而臣之所憂乃在十年之外非今日也夫民之貧富由勤惰不同惰者常乏故必資於人今出錢貸民而斂其息富者不願取使者以多散為功一切抑配恐其逋負必令貧富相保貧者無可償敗散而之四方富者不能去必責使代償數家之負春算秋計展轉日滋貧者既盡富者亦貧十年之外百姓無復存者矣又盡散常平錢穀專行青苗它日若思復之將何所取富室既盡常平己廢加之以師旅因之以饑饉民之羸者必委死溝壑壯者必聚而為盜賊此事之必至者也抗章至七八帝使謂曰樞密兵事也官各有職不當以他事為辭對曰臣未受命則猶侍從也於事無不可言者安石起視事光乃得請遂求去以端明殿學士知永興軍宣撫使下令分義勇戍邊選諸軍驍勇士募市井惡少年為奇兵調民造乾糒悉修城池樓櫓關輔騷然光極言公私困敝不可舉事而京兆一路皆內郡繕治非急宣撫之令皆未敢從若乏軍興臣當任其責於是一路獨得免徙知許州趣入覲不赴請判西京御史臺歸洛自是絕口不論事而求言詔下光讀之感泣欲嘿不忍乃復陳六事一青苗二免役三市易四邊事五保甲六水利此尤病民者宜先罷又移書責宰相吳充事見充
傳蔡天申為察訪妄作威福河南尹轉運使敬事之如上官嘗朝謁應天院神御殿府獨為設一班示不敢與抗光顧謂臺吏曰引蔡寺丞歸本班吏即引天申立監竹木務官富贊善之下天申窘沮即日行元豐五年忽得語澀疾疑且死豫作遺表置臥內欲畀所善者上之官制行帝指御史大夫曰非司馬光不可又將以為東宮師傅蔡確曰國是方定願少遲之資治通鑑未就帝尤重之以為賢於荀悅漢紀數促使終篇賜以潁邸舊書及書成加資政殿學士凡居洛陽十五年天下以為真宰相田夫野老皆號為司馬相公婦人孺子亦知其為君實也帝崩赴闕臨衛士望見皆以手加額曰此司馬相公也所至民遮道聚觀馬至不得行曰公無歸洛留相天下活百姓哲宗幼沖太皇太后臨政遣使問所當先光謂開言路詔榜朝堂而大臣有不悅者設六語云若陰有所壞犯非其分或扇搖機事之重或迎合己行之令上以徼倖希進下以眩惑流俗若此者罰無赦后復命示光光曰此非求諫乃拒諫也人臣惟不言言則入六事矣乃具論其情改詔行之於是上封者以千數起光知陳州過闕留為門下侍郎蘇軾自登州召還緣道人相聚號呼曰寄謝司馬相公毋去朝廷厚自愛以活我是時天下之民引領拭目以觀新政而議者猶謂三年無改於父之道但毛舉細事稍塞人言光曰先帝之法其善者雖百世不可變也若安石惠卿所建為天下害者改之當如捄焚拯溺況太皇太后以母改子非子改父眾議甫定遂罷保甲團教不復置保馬廢市易法所儲物皆鬻之不取息除民所欠錢京東鐵錢及茶鹽之法皆復其舊或謂光曰熙豐舊臣多憸巧小人
他日有以父子義閒上則禍作矣光正色曰天若祚宗社必無此事於是天下釋然曰此先帝本意也元祐元年復得疾詔朝會再拜勿舞蹈時青苗免役將官之法猶在而西戎之議未決光嘆曰四患未除吾死不瞑目矣折簡與呂公著云光以身付醫以家事付愚子惟國事未有所託今以屬公乃論免役五害乞直降敕罷之諸將兵皆隸州縣軍政委守令通決廢提舉常平司以其事歸之轉運及提點刑獄邊計以和戎為便謂監司多新進少年務為刻急令近臣於郡守中選舉而於通判中舉轉運判官又立十科薦士法皆從之拜尚書左僕射兼門下侍郎免朝覲許乘肩輿三日一入省光不敢當曰不見君不可以視事詔令子康扶入對且曰毋拜遂罷青苗錢復常平糶糴法兩宮虛己以聽遼夏使至必問光起居敕其邊吏曰中國相司馬矣毋輕生事開邊隙光自見言行計從躬親庶務不舍晝夜賓客見其體羸舉諸葛亮食少事煩以為戒光曰死生命也為之益力病革不復自覺諄諄如夢中語然皆朝廷天下事也是年九月薨年六十八太皇太后聞之慟與帝即臨其喪明堂禮成不賀贈太師溫國公襚以一品禮服賻銀絹七千詔戶部侍郎趙瞻內侍省押班馮宗道護其喪歸葬陝州諡曰文正賜碑曰忠清粹德京師人罷市往弔嶺南封州父老亦相率具祭都中及四方皆畫像以祀光孝友忠信恭儉正直在洛時每往夏縣展墓必過其兄旦旦年將八十奉之如嚴父保之如嬰兒自少至老語未嘗妄自言吾無過人者但平生所為未嘗有不可對人言者耳天下敬信陝洛閒皆化其德於物澹然無所好於學無所不通紹聖初御史周秩首論光
誣謗先帝盡廢其法章惇蔡卞請發冢斲棺帝不許乃令奪贈諡仆所立碑而惇言不己追貶清遠軍節度副使又貶崖州司戶參軍徽宗立復太子太保蔡京擅政復降政議大夫京撰姦黨碑令郡國皆刻石長安石工安民當鐫字辭曰民愚不知立碑之意但如司馬相公者海內稱其正直今謂之姦邪民不忍刻官怒欲加罪乃乞免鐫安民二字於石末恐得罪後世聞者愧之靖康元年還贈諡建炎中配饗哲宗廟庭
史／別史／續通志／傳　凡四百六十卷／卷三百五十九　列傳一百五十九／宋六十三／李常(P.5363-3)
李常字公擇南康建昌人擢進士第調江州判官宣州
觀察推官熙寧初為祕閣校理王安石與之善以為三司條例檢詳官改右正言知諫院安石立新法常疏言條例司始建巳致中外之議至於均輸青苗斂散取息傅會經義人且大駭安石見之遣所親密諭意常不為止又言州縣散常平錢實不出本勒民出息神宗詰安石安石請令常具官吏主名常以非諫官體落校理通判滑州歲餘復職知鄂州徙湖齊二州歷淮南西路提點刑獄元豐六年召為太常少卿遷禮部侍郎哲宗立改吏部進戶部尚書或疑其少幹才慮不勝任質於司馬光光曰用常主邦計則人知朝廷不急於征利聚斂少息矣詔百官轉對常應詔上七事曰崇廉恥存鄉舉別守宰廢貪贓審疑獄擇儒師修役法時役法差免二科未定常謂法無新陳便民者良論無彼己可久者確今使民俱出資則貧者難辦俱出力則富者難堪各從其願則可久耳乃折衷條上之拜御史中丞兼侍讀加龍圖閣直學士論取士請分詩賦經義為兩科以盡所長初河決小吳議者欲自孫村口導還故處按秦觀撰常行狀作蘇村口及是役興常言京東河北饑困不宜導河詔罷之諫官劉安世以吳處厚繳蔡確詩為謗訕因力攻確常上疏論以詩罪確非所以厚風俗安世併劾常徙兵部尚書辭不拜出知鄧州徙成都行道卒年六十四按宋史此下有孔文仲及弟武仲平仲傳俱改入孔氏後傳此從刪
史／別史／續通志／傳　凡四百六十卷／卷五百七十一　隱逸傳四／宋三／徐中行　徐庭筠(P.6481-1)
徐中行台州臨海人始知學聞安定胡瑗講明道學將往從焉至京師首謁范純仁純仁賢之薦于司馬光光謂斯人神氣清和可與進道會福唐劉彝赴闕得瑗所授經熟讀精思攻苦食淡夏不扇冬不爐夜不安枕踰年乃歸葺小室竟日危坐所造詣人莫測也父卒跣足廬墓躬耕養母推其餘力葬內外親及州里貧無後者晚年教授學者自洒掃致知達于治國平天下不失其性不越其序而後巳其友羅適持節本路舉以自代又率部使者以遺逸薦崇寧中郡守李諤又以八行薦時章蔡竊國柄竄逐善類且盡中行去之黃巖盡燬其所為文幅巾藜杖往來委羽山中客有詰以避舉要名者中行曰人而無行與禽獸等使吾得以八行應科目則彼之不被舉者非人類與吾正欲避此名非要名也客慙而退陳瓘謫台州聞名納交暨其沒錄其行事謂與山陽徐積齊名子三人庭筠其季也幼有志行事父兄孝友居喪毀甚既免喪猶不忍娶者十餘年秦檜當國科場尚諛佞試題問中興歌頌庭筠歎曰今旦豈歌頌時耶疏其未足為中興者五見者尤之庭筠曰吾欲不妄語而取欺君乎黃巖尉鄭伯熊代去請益庭筠曰富貴易得名節難守願安時處順主張世道伯熊受其言
迄為名臣有詔舉人嘗五上春官者子岳祠庭筠適應格所親咸勸之庭筠辭曰吾嘗草封事謂岳廟冗錄無用既心非之可躬蹈耶學以誠敬為主居無惰容無戲言不事緣飾不苟臧否聞人片善記其姓名遇飢凍者推食解衣不靳僦屋以居未嘗戚戚尤袤為守聞其名遣書禮之後以壽終鄉人以其父子俱隱遯稱之曰二徐先生淳熙閒常平使者朱熹行部拜墓下題有道學傳千古東甌說二徐之句且大書以表之曰有宋高士二徐先生之墓庭筠之兄庭槐庭蘭皆有父風孫日升苦學有守
集／小說／鏡花緣／第三十二回　訪籌算暢遊智佳國　觀豔妝閒步女兒鄉(P.127)
第三十二回　訪籌算暢遊智佳國　觀豔妝閒步女兒鄉
話說老者正同林之洋講話，忽聽那邊有人問道：請教主人！比肩民打孟子五字，可是不能以自行？主人道：是的。唐敖道：九公你看，那兩句滕王閣序打個藥名，只怕小弟猜著了。因問道：請教主人！關山難越，誰悲失路之人？可是生地？主人道：正是。林之洋道：俺又猜著幾個國名。請問老兄！腿兒相壓可是交脛國？臉兒相偎可是兩面國？孩提之童可是小人國？高郵人可是元股國？主人應道：是的。於是把贈物都送來。唐敖暗暗問道：請教舅兄，高郵人怎麼卻是元股國？林之洋道：高郵人綽號叫作黑尻。妹夫細細摹擬黑尻形狀，就知俺猜的不錯了。多九公詫異道：怎麼高郵人的黑尻，他們外國也都曉得？卻也奇怪。林之洋道：有了若干贈物，俺更高興要打了。請問主人！遊方僧打孟子四字，可是到處化緣，眾人聽了，鬨堂大笑。唐敖羞的滿面通紅道：這是敝友故意取笑。請問主人，可是所過者化？主人道：正是。隨將贈物送過。多九公暗暗埋怨道：林兄書既不熟，何妨問問我們？為何這樣性急？言還未了，林之洋又說道：請問主人，守歲二字打孟子一句，可是要等新年？眾人復又大笑。多九公忙說道：敝友慣會鬥趣，諸位休得見笑。請教主人！可是以待來年？主人應道：正是。多九公向唐敖遞個眼色，一齊起身道：多承主人厚賜，我們還要趲路，暫且失陪，只好以待來年，倘到貴邦，再來請教了。主人送出門外。三人來到
鬧市。多九公道：老夫見他無數燈謎，正想多打幾條，顯顯我們本領，林兄務必兩次三番催我們出來，這是何苦？林之洋道：九公，這是甚話？俺好好在那裏猜謎，何曾催你出來？俺正怪你打斷俺的高興，九公倒賴起俺來。唐敖道：那部孟子乃人所共知的，舅兄既不記得，何妨問問我們？你只顧隨口亂謅，他們聽了，都忍不住笑。小弟同九公在旁，如何站得住？豈非舅兄催我們走麼？林之洋道：俺只圖多打幾個裝些體面，那知反被恥笑？他們也不知俺名姓，由他笑去。今日中秋佳節，幸虧早早回來。若只顧猜謎，還誤俺們飲酒賞月哩。唐敖道：前在勞民國，九公曾說勞民永壽，智佳短年；既是短年。為何都是老翁呢？多九公道：唐兄只見他們鬚髮皆白，那知那些老翁纔只三四十歲。他們鬍鬚總是未出土先就白了。唐敖道：這卻為何？多九公道：此處最好天文，卜筮，勾股算法，諸樣奇巧，百般技藝，無一不精，並且彼此爭強賭勝，用盡心機，苦思惡想，愈出愈奇，必要出人頭地；所以鄰國俱以智佳呼之。他們只顧終日搆思。久而久之，心血耗盡，不到三十歲，鬢已如霜；到了四十歲，就如我們古稀之外；因此從無長壽之人。話雖如此，若同伯慮比較，此處又算高壽了。林之洋道：他們見俺生的少壯，把俺稱作小哥，那知俺還是他老兄哩。唐敖道：我們雖少猜幾個燈謎，恰好天色尚早，還可盡興暢遊。三人又到各處觀看花燈，訪問籌算，好在此地是金吾不禁，花燈徹夜不絕，足足遊了一夜，及至回船，飲了幾杯，天已發曉。林之洋道：如今月還未賞，倒要賞日了。水手收拾開船。枝蘭音因病已好，即寫一封家信，煩九公轉託便船寄去，在船無事，惟有讀書消遣，或同婉如作些詩賦，請唐敖指點。行了幾日，到了女兒國，船隻泊岸。多九公來約唐敖上去遊玩。唐敖因聞得太宗命唐三藏西天取經，路過女兒國，幾乎被國王留住，不得出來，所以不敢登岸。多九公笑道：唐兄慮的固是，但這女兒國非那女兒國可比。若是唐三藏所過女兒國，不獨唐兄不應上去，就是林兄明知貨物得利，也不敢冒昧上去。此地女兒國卻別有不同：歷來本有男子，也是男女配合，與我們一樣；其所異於人的，男子反穿衣裙，作為婦人，以治內事，女子反穿靴帽，作為男人，以治外事。男女雖亦配偶，內外之分，卻與別處不同。唐敖道：男為婦人，以治內事，面上可用脂粉？兩足可須纏裹？林之洋道：聞得他們最喜纏足，無論大家小戶，都以小腳為貴；若講脂粉，更是不能缺的。幸虧俺生中原，若生這裏，也教俺裹腳，那纔坑殺人
哩！因從懷中取出一張貨單道：妹夫！你看，上面貨物就是這裏賣的。唐敖接過，只見上面所開脂粉，梳篦，等類盡是婦女所用之物；看罷，將單遞還道：當日我們嶺南起身，查點貨物，小弟見這物件帶的過多，甚覺不解，今日纔知，卻是為此。單內既將貨物開明，為何不將價錢寫上？林之洋道：海外賣貨，怎肯預先開價？須看他缺了那樣，俺就那樣貴。臨時見景生情，卻是俺們飄洋討巧處。唐敖道：此處雖有女兒國之名，並非純是婦人，為何要買這些物件？多九公道：此地向來風俗，自國王以至庶民，諸事儉樸，就只有個毛病，最喜打扮婦人。無論貧富，一經講到婦人穿戴，莫不興致勃勃，那怕手頭拮据，也要設法購求。林兄素知此處風氣，特帶這些貨物來賣。這個貨單，拏到大戶人家，不過三兩日，就可批完，臨期兌銀發貨。雖不如長人國，小人國，大獲其利，看來也不止兩三倍利息。唐敖道：小弟當日見古人書上有女治外事，男治內事一說，以為必無其事；那知今日竟得親到其地。這樣異鄉，定要上去領略領略風景。舅兄今日滿面紅光，必有非常喜事。大約貨物定是十分得彩，我們又要暢飲喜酒了。林之洋道：今日有兩隻喜鵲，只管朝俺亂噪；又有一對喜蛛，巧巧落俺腳上；只怕又像燕窩那樣財氣，也不可知。拏了貨單，滿面笑容去了。唐敖同多九公登岸進城，細看那些人，無老無少，並無鬍鬚；雖是男裝，卻是女音；兼之身段瘦小，嬝嬝婷婷。唐敖道：九公！你看他們原是好好婦人，卻要裝作男人，可謂矯揉造作了。多九公笑道：唐兄！你是這等說，只怕他們看見我們，也說我們放著好好婦人不做，卻矯揉造作，充作男人哩。唐敖點頭道：九公此話不錯。俗語說的習慣成自然，我們看他雖覺異樣，無如他們自古如此。他們看見我們，自然也以我裏為非。此地男子如此，不知婦人又是怎樣？多九公暗向旁邊指道：唐兄你看那個中年老嫗，拏著針線做鞋，豈非婦人麼？唐敖看時，那邊有個小戶人家，門內坐著一個中年婦人，一頭青絲黑髮，油搽的雪亮，真可滑倒蒼蠅；頭上梳一盤龍鬏兒，鬢旁許多珠翠，真是耀花人眼睛；耳墜八寶金環；身穿玫瑰紫的長衫；下穿蔥綠裙兒；裙下露著小小金蓮，穿一雙大紅繡鞋，剛剛只得三寸；伸著一雙玉手，十指尖尖，在那裏繡花；一雙盈盈秀目，兩道高高蛾眉；面上許多脂粉；再朝嘴上一看，原來一部鬍鬚，是個絡腮鬍子！看罷，忍不住撲嗤笑了一聲。那婦人停了針線，望著唐敖喊道：你這婦人敢是笑我麼？這個聲音，老聲老氣，倒像破鑼一般！把唐
敖嚇的拉著多九公朝前飛跑。那婦人還在那裏大聲說道：你面上有鬚，明明是個婦人；你卻穿衣戴帽，混充男人，你也不管男女混雜！你明雖偷看婦女，你其實要偷看男人。你這臊貨，你去照照鏡子，你把本來面目都忘了！你這蹄子，也不怕羞！你今日幸虧遇見老娘，你若遇見別人，把你當作男人偷看婦女，只怕打個半死哩！唐敖聽了，見離婦人已遠，因向九公道：原來此處語音卻還易懂。聽他所言，果然竟把我們當作婦人。他纔罵我蹄子，大約自有男子以來，未有如此奇罵。這可算得千古第一罵。我那舅兄上去，但願他們把他當作男人纔好。多九公道：此話怎講？唐敖道：舅兄本來生的面如傅粉；前在厭火國，又將鬍鬚燒去，更顯得少壯；他們要把他當作婦人，豈不耽心麼？多九公道：此地國人向待鄰邦最是和睦，何況我們又從天朝來的，更要格外尊敬。唐兄只管放心。唐敖道：你看路旁挂著一道榜文，圍著許多人在那裏高聲朗誦，我們何不前去看看？走近聽時，原來是為河道壅塞之事。唐敖意欲擠進觀看。多九公道：此處河道，與我們何干？唐兄看他怎麼？莫非要替他挑河，想酬勞麼？唐敖道：九公休得取笑。小弟素於河道絲毫不諳；適因此榜，偶然想起桂海地方每每寫字都寫本處俗字，即如字就是我們所讀穩字，字就是終字，諸如此類，取義也還有些意思，所以小弟要去看看，不知此處文字怎樣。看在眼內，雖算不得學問，廣廣見識，也是好的。遂分開眾人進去，看畢出來道：上面文理倒也通順，書法也好，就只有個字不知怎講。多九公道：老夫記得桂海等處都以此字讀作矮字，想來必是高矮之義。唐敖道：他那榜上講的果是隄岸高之話，大約必是矮子無疑了。今日又識一字。卻是女兒國長的學問，也不虛此一行了。又朝前走，街上也有婦人在內，舉止光景，同別處一樣，裙下都露小小金蓮，行動時腰肢顫顫巍巍，一時走到人煙叢雜處，也是躲躲閃閃，遮遮掩掩，那樣嬌羞樣子，令人看著也覺生憐，也有懷抱著小兒，也有領著小兒同行的，內中許多中年婦人，也有鬍鬚多的，也有鬍鬚少的，還有沒鬚的；及至細看，那中年無鬚的，原為要充少婦，惟恐有鬚顯老，所以拔的一毛不存。唐敖道：九公，你看這些拔鬚婦人，面上鬚孔猶存，倒也好看，但這人中下爬，被他拔的一乾二淨，可謂寸草不留，未免失了本來面目。必須另起一個新奇名字纔好。多九公道：老夫記得論語有句虎豹之諄，他這人中下爬，都拔的光光，莫若就叫人罷。唐敖笑道：
是皮去毛者也。這人二字，到也確切。多九公道：老夫纔見幾個有鬚婦人，那部鬍鬚，都似銀針一般。他卻用墨染黑，面上微微還有墨痕。這人中下爬，被他塗的失了本來面目，唐兄何不也起一個新奇名字呢？唐敖道：小弟記得衛夫人講究書法，曾有墨豬之說。他們既是用墨塗的，莫若就叫墨豬罷。多九公笑道：唐兄，這個名字不特別致，並且狠得墨字豬字之神。二人說笑，又到各處遊了多時，回到船上，林之洋尚未回來。用過晚飯，等到二鼓，仍無消息。呂氏甚覺著慌。唐敖同多九公提著燈籠，上岸找尋；走到城邊，城門已閉，只得回船；次日，又去尋訪，仍無蹤形；至第三日，又帶幾個水手分頭尋找，也是枉然；一連找了數日，竟似石沉大海。呂氏同婉如只哭的死去活來。唐多二人，仍是日日找尋，各處探信。誰知那日林之洋帶著貨單，走進城去，到了幾個行店，恰好此地正在缺貨；及至批貨，因價錢過少，又將貨單拿到大戶人家。那大戶批了貨物，因指引道：我們這裏有個國舅府，他家人眾，須用貨物必多。你到那裏賣去，必定得利。隨即問明路徑，來到國舅府，果然高大門第，景象非凡。未知後事如何，且看下回分解。
集／小說／鏡花緣／第三十七回　新貴妃返本為男　舊儲子還原作女(P.145)
第三十七回　新貴妃返本為男　舊儲子還原作女
話說世子搖頭道：臣兒無事不能出宮；即使出去，亦有護衛，何能一人上船？好在近日眾宮娥不來伺候。明日阿母上
轎，臣兒暗藏轎內，即可出去。務望阿母攜帶。林之洋道：只要小國王辦的嚴密，俺自遵命。到了次日，國王命人備轎送林之洋回船，並命眾宮娥替林之洋改了男裝，候伺上轎。世子在旁看見人眾，惟有垂淚，十分著急，忙到轎前附耳道：此時耳目眾多，不能同去。臣兒之命，全仗阿母相救。若出十日之外，恐不能見阿母之面。臣兒住在牡丹樓：切須在意。送了幾步，哽咽而去。林之洋回到船上。原來國王昨日備了鼓樂已將唐敖多九公護送回來。此時林之洋見了唐多二人，惟有再三拜謝。呂氏，婉如，蘭音，也都相見。真是悲喜交集。林之洋道：妹夫到海外原為遊玩，那知是俺的救命恩人。俺在那裏受罪，本要尋死；因得夢兆，必有仙人相救，俺纔忍耐。今仙人還不賞光，卻虧妹夫救俺出來。多九公道：這是林兄吉人天相，所以湊巧，得唐兄同來。當日路過黑齒：唐兄曾有以德報德之話，今日果然應了，可見林兄這場災難，久有預兆。我們何能曉得？唐敖道：舅兄為何步履甚慢？難道國王果真要你纏足麼？林之洋見問，不覺又是好笑，又是愧恨道：他把俺便算婦人，做他的老婆，也罷了，偏偏還處穿耳纏足。俺這兩腳好像纔出閣的新婦，又像新進館的先生，這些時好不拘束。偏那宮人要早見功效，又用猴骨熬湯，替俺薰洗。今雖放的照舊，奈被猴骨洗的倒像多喫了兩杯酒一般，只覺軟弱，至今還是無力。當日上去賣貨，曾有一個喜蛛，落在俺腳上。那知卻是這件喜事。婉如道：爹爹耳上還有一副金環，俺替你取下來。林之洋道：那穿耳宮娥也不顧死活，揪著耳朵，就是一針。今日想起，俺還覺痛。這總怪厭火國囚徒把俺鬍鬚燒去，嘴上光光的。國王只當俺年輕，纔有這番災難。聞得國王昨日送妹夫回船還有謝儀一萬兩，可送來麼？唐敖道：久已送來：舅兄何以得知？林之洋將世子屢次送信，諸事照應，並後來求救各話，備細說了。唐敖道：世子既有患難，我們自應設法救他，況待舅兄如此多情，尤當以德報德。且世子若非情急，豈肯把現成國王棄了，反去改換女裝，投奔他邦之理？我們必須把他救出，方可起身。九公以為如何？多九公道：以德報德，自應如此。但如何設法，必須商酌萬全，方好舉行。林兄在宮多日，路徑已熟，可有妙計？唐敖道：這位世子可像歧舌世子？如會騎射，就易設法了。林之洋道：世子雖是男裝，他是女人，未必曉得騎射。妹夫如真心救他，俺倒有計。除了妹夫，別人都不能。唐敖道：此等仗義之事，用著小弟，無不效勞。不知是何妙計？林之洋道：據俺主意，到了夜晚，
妹夫將俺馱上，一同攛進王宮，將他救出，豈不是好？唐敖道：王宮甚大，世子住處，舅兄可知道麼？林之洋道：世子送俺時，他說住在牡丹樓。他們那裏牡丹甚高，到了開時，都是登樓看牡丹。俺們到彼只檢牡丹多處找他，自然見面了。唐敖道：今晚且同舅兄攛進王宮，看是如何，再作計較。多九公道：林兄因感世子之情，唐兄只知惟義是趨，都是奮不顧身，竟將王宮內院視為兒戲，請教二位：彼處既是宮院，外面豈無兵役把守？裏面豈無人夫巡邏？二位進去，倘被捉獲，不知又有甚麼良策？據老夫愚見，還須慢慢商量。如此大事，豈可造次？唐敖道：小弟同舅兄至彼，自然要加意小心，相機而行。豈敢造次？九公只管放心。到了下午，用過晚飯，唐敖身上換了一件短衣，林之洋也把衣服換了，因向日所穿舊鞋甚覺寬大，即命水手上去另買一雙合腳的穿了。結束停當，天已昏黑。呂氏恐丈夫上去又惹是非，再三苦勸。林之洋那裏肯聽，即同唐敖別了多九公，踱進城來。走了多時，來到王宮牆下，四顧無人。唐敖馱了林之洋，將身一縱，攛上牆頭，四處眺望，只聽裏面梆鈴之聲，絡繹不絕，隨即越過幾層高牆，梆鈴之聲漸覺稀少。唐敖輕輕說道：舅兄！你看此處鴉雀無聞，甚覺清靜，大約已到內院了。林之洋道：迎面這些樹木，想是牡丹樓。俺們下去看看。唐敖隨即攛入院內。林之洋輕輕跳下，方纔腳踹實地，不防樹林跳出兩隻大犬，狂吠不止，將二人衣服咬住。那些更夫聞得犬吠，一齊提著燈籠，如飛而至。唐敖措手不及，連忙摔脫惡犬，將身一縱，攛上高牆。眾人趕到林之洋跟前，提燈照道：原來是個女盜。內中有個宮人道：你們不可胡說。這是國主新立王妃，不知為何這樣打扮，夤夜至此，必有緣故。國主正在夜宴，我們且去奏聞，請旨定奪。隨即啟奏，立刻帶到豔陽亭下。國王一見，登時把憐香惜玉之心，又從冷處熱轉過來道：孤家已命人送你回去，此時你又自來，是何意見。林之洋見問無言可答，惟有發。國王笑道：我知你意了。你捨不得此處富貴，又來希冀孤家寵幸。你既有此美意，我又何必固卻？只要你從此將足纏小，自然施恩收入宮內。你須自己要好，莫像從前任性。將來自有好處。時付宮人即送樓上，改換女裝，仍派從前宮娥，照舊伺候，俟足纔好，隨即奏聞，以便擇吉入宮。眾宮娥答應，將林之洋纔到樓上，吞湯沐浴，換了衣履，仍舊梳頭纏足。林之洋忖道：今日雖又被難，喜得妹夫未被捉獲。他今攛在船上，必探俺的住處，前來相救。俺且用話把宮人驚嚇驚嚇，省得兩足
又要吃苦；因說道：俺今日情願進宮，恨不能兩足纏小，好同國王成親。不勞諸位混來動手。你們待俺有情義，俺日後進宮，也有情義。你們若是待俺利害，少不得俺有報讎日子。俺要報起來時，莫講你們幾個臭宮娥，就是各宮王妃，俺要他命，他也脫不過的。眾宮娥聽了，因想起當日啟奏打肉各事，惟恐記恨，一齊叩頭，只求王妃高抬貴手，莫記前讎。林之洋道：俺只論以後，不講從前。你們莫怕，只管起來。你們教俺莫記前讎，只要依俺三件事。眾宮娥立起道：任憑多少，奴婢無有不遵。不知那三件？只管分付。林之洋道：第一件，纏足搽粉各事，俺自動手，不准你們費心。可依得？眾人道：依得。林之洋道：第二件，世子如來同俺說話，不勞你們立在跟前。可依得？眾人道：依得。請問第三件呢？林之洋道：這裏樓房許多，你們另住一間，不要同俺一房。這件可依得？眾人聽了，都默默無言。林之洋道：想是怕俺一人在內，夜間逃走。也罷，俺在裏間居住。你們都在外間，裏面樓窗，每到夜晚，你們上鎖，將鑰匙領出。這樣嚴緊，難道還不放心？俺要逃走，今日也不來了。眾宮娥聽了，都一齊應道：這件也依得。於是忙忙亂亂，各去張羅床帳。林之洋假意用力把腳裹了，眾人方纔放心。天有二更，眾宮娥把樓窗鎖好，領了鑰匙，各去睡了。不多時，齁聲如雷。將及三鼓，林之洋睡在床上，忽聽樓窗有人彈指聲，忙到窗前輕輕問道：外面是妹夫麼？唐敖道：我自從摔脫惡犬，攛在高牆，後來見眾人把你送到樓上，我也就跟來。此時眾人已睡，你作速開門，隨我回去。林之洋道：樓窗上鎖不能開放，若驚醒他們，加意防備，更難脫身。據俺主意，妹夫且去，明日俺同小國主商量計策。你只看樓上挂有紅燈，即來相救。速速去罷。唐敖答應。只聽颼的一聲去了。次日，世子聞知，前來探望。林之洋告知詳細。世子不覺感激涕零道：恰好明日乃臣兒誕辰，阿母可分付宮娥備宴與臣兒慶壽，將宴送至臣兒那邊，自有道理。林之洋點頭，即命宮人預備送去。天將掌燈，世子命宮人邀樓上眾宮娥前去喫酒。眾人聞世子賞宴，個個歡喜，都要爭去。林之洋即命眾人去了。世子見宮娥全去，忙到樓上開了樓窗挂起紅燈。忽從窗上攛進一人，世子知是唐敖，連忙倒身下拜。唐敖忙攙起道：這位莫非就是世子麼？林之洋連連點頭。唐敖道：事不宜遲。我們走罷。於是把林之洋馱在背上，懷中抱了世子，將身一縱，跳在牆上，一連越過幾層高牆，纔攛到宮外，放下世子。林之洋也從肩上跳下。幸有微月上升，尚不甚黑。三人一齊趲行，越
過城池，來至船上，見了多九公，隨即開船。世子換了女裝，拜林之洋為父。呂氏為母；見了婉如，蘭音，十分相契。多九公問起名姓，纔知世子姓陰，名若花。唐敖聽見花字，猛然想起當日夢中之事。未知後事如何，且看下回分解。
集／小說／鏡花緣／第四十五回　君子國海中逢水怪　丈夫邦嶺下遇山精(P.178)
第四十五回　君子國海中逢水怪　丈夫邦嶺下遇山精
話說那群水怪，把小山拖下海去，林之洋這一嚇非同小可，連忙上船，只見婉如，若花，乳母，都放聲慟哭。呂氏向林之洋哭道：俺們正在閒話，不意來了許多水怪，忽把甥女拖去，你可看見？林之洋頓足道：俺在岸上怎麼不見！如今已將甥女拖下海去，這便怎處？登時多九公得了此信，即從船後走來道：幸喜天氣和暖，為今之計，且教水手下去看是何怪，再作道理。二人來至船頭，就教當日探聽廉錦楓那個水手下去。水手聽了，因剛纔看見那些水怪，心中害怕，不敢獨往，又拉了一個會水的一同下去。不多時，上來回報道：此處並非大洋裏面，並無動靜，那些水怪，不知都藏何處，無處尋找。說罷，都到後梢換衣去了。林之洋不覺慟哭道：我的甥女！你死的好苦！你教俺怎麼回去見你母親？俺也只好跟你去了！將身一縱，攛入海中。多九公措手不及，嚇的只管喊叫救人。那兩個水手正在後面換衣，聽見外面喊叫，慌忙穿了小衣，跳下海去；遲了半晌，纔把林之洋救了上來，業已腹脹如鼓，口中無氣。呂氏同婉如若花哭成一片。多九公即命水手取了一口大鍋，把林之洋輕輕放在鍋上，控了片時，口中冒出許多海水，腹脹已消，蘇醒過來，婉如同若花上前攙扶進艙，換了衣服。口口聲聲，只
哭甥女死的好苦。多九公走來道：林兄纔喫許多海水，脾胃未免受傷，休要悲慟。老夫適纔想起一事，唐小姐似乎該有救星。林之洋道：俺在海裏，不過喝了兩口水，就人事不知，俺的甥女下海多時，怎麼還能有救？多九公道：前在東口所遇那個道姑，雖是瘋瘋顛顛，但他曾言解脫甚麼災難，又言幸而前途有人，尚無大害。據他這話，豈非尚有可救麼？況纏足大仙四字，乃唐兄在船同你鬥趣之話，除了唐兄，只有你知，我知。這個道姑纔見林兄，就呼纏足大仙，此人若無來歷，何能道此四字？林之洋連連點頭道：九公說的是；俺就出去求神仙相救。說罷，拿了拐杖，勉強舉步來到外面，分付水手岸上排了香案，隨即登岸，淨手拈香，跪在地下暗暗禱告，只求神仙救命。跪了多時，天已日暮：多九公道：林兄身上欠安，今日已晚，只好回船養息養息，明日再求罷。林之洋道：這樣大月色，俺正好跪求，九公只管請便。俺林之洋既發這個願心，若無人救，只得跪死方休，今生今世，叫俺起來也不能了。不覺放聲大哭。多九公在旁惟有連聲歎氣。不知不覺皓月當空，船上已交三鼓，忽見遠遠來了兩個道人，手執拂塵，飄然而至生的甚覺醜陋，月光之下看的明白，一個黃面獠牙，一個黑面獠牙，頭上都戴束髮金箍，身後跟著四個童兒。林之洋一見，連連叩頭，口口聲聲，只求神仙救俺甥女之命！兩個道人道：居士請起。我們今既到此，自然要助一臂之力，何須相求？因喚：屠龍童兒，剖龜童兒，速到苦海，即將孽龍惡蚌擒來，立等問話！二童答應，攛入海去。林之洋立起道：俺的甥女，現在海內，還求神仙慈悲相救。兩個道人道：這個自然。因向身旁兩個童兒，暗暗分付幾句。二童答應，也都攛入海去。不多時，回報道：已將百花化身護送歸舟。兩個道人將手一擺，二童仍立兩旁。只見剖龜童子手中牽著一個大蚌從海中上來，走到黑面道人跟前，交了法旨。隨後屠龍童兒也來岸上，向黃面道人道：孽龍出言不遜，不肯上來，弟子本要將其屠戮，因未奉法旨，不敢擅專，特來請示。黃面道人道：這孽畜如此無禮，且等我去會他一會。將身一縱，攛入海中，兩腳立在水面，如履平地一般；手執拂塵，朝下一指，登時海水兩分，讓出一路，竟向海中而去；遲了半晌，帶著一條青龍來至岸上道：你這孽畜，既已罪犯天條，謫入苦海，自應靜修以贖前愆，今又做此違法之事，是何道理？孽龍伏在地下道：小龍自從被謫到此，從未妄為；昨因海岸忽然飄出一種異香，芬芳四射，徹於海底，偶然問及大蚌，纔知唐大仙之
女從此經過。小龍素味平生，原無他意，大蚌忽造謠言，說唐大仙之女，乃百花化身，如與婚配，即可壽與齊天。小龍一時被惑，故將此女攝去。不意此女喫了海水，昏迷不醒，少龍即至海島，擬覓仙草，以救其命；到了蓬萊，路遇百草仙姑，求他賜了回生草，急急趕回；那知纔把仙草覓來，就被洞主擒獲。現有仙草為證，只求超生。黑面道人道：你這惡蚌，既修行多年，自應廣種福田，以求善果，為何設此毒計，暗害於人？從實話來！大蚌道：前年唐大仙從此經過，曾救廉家孝女；那孝女因感救命之恩，竟將我子殺害，取珠獻于唐大仙以報其德，彼時我子雖喪廉孝女之手，究因唐大仙而起。昨日適逢其女從此經過，異香徹入苦海，小蚌要報殺子之讎，纔獻此計，只求洞主詳察。黑面道人道：當日你子性好饕餮，凡水族之類，莫不充其口腹；傷生既多；惡貫乃滿，故借孝女之刀以除水族之患；此理所必然，亦天命造定，豈可移恨於唐大仙，又遷害其女？如此昏憒奸險，豈可仍留人世，遺害蒼生？剖龜童兒立時與我剖開來！黃面道人道：大仙且請息怒。這兩個孽畜如此行為，自應立時屠剖；但上蒼有好生之德，兼且孽龍業已覓了仙草，百花服過，不獨起死回生，並可超凡入聖。他既有這功勞，自應法外施仁，免其一死。第孽龍好色貪花，惡蚌移禍害人，都非良善之輩。據小仙之意：即將二畜禁錮無腸國東廁，日受糞氣薰蒸，食其穢物，以為貪花害人者戒。大仙以為何如？黑面道人點頭道：大仙所見極是。二畜罪惡甚重，必須禁錮在無腸國富室的東廁，始足蔽辜。黃面道人道：加等辦理，固覺過刻，亦是二畜罪由自取。因將回生草取了遞給林之洋道：居士即將此草給令甥女服了，自能起死回生。我們去了。林之洋接過下拜道：請大仙留下名姓，俺日後也好感念。黃面道人指著黑面道人道：他是百介山人，貧道乃百鱗山人。今因閒遊，路過此地，不意解此煩惱，莫非前緣，何謝之有？正要舉步，那孽龍大蚌都一齊跪求道：蒙恩主禁於無腸東廁，小畜業已難受；若再遷於富室東廁，我們如何禁當得起？不獨三次四次之糞臭不可當，而且那股銅臭尤不可耐，惟求法外施仁，沒齒難忘！林之洋上前打躬道：俺向大仙講個人情，他們不願東廁，把他罰在西席，可好？孽龍，大蚌道：西席雖然有些酸臭，畢竟比那銅臭好耐。我們願在西席。兩個道人道：且隨我來，自有道理。一齊去了。眾水手在旁，人人吐舌，個個稱奇。多林二人回船，將仙草給小山灌入，吐了幾口海水，登時復舊如初，精神更覺清爽。大
家都替他道喜。小山道：只要尋得父親回來，就是受些麼難，我世情願。林之洋把水仙村之話說了，隨即開船向小蓬萊進發。又走多時，如軒轅三面等國都已過去。這日多林二人在船後閒談。多九公道：林兄你看去歲起風，豈不就在此地？今年有意要到小蓬萊，偏又不遇風暴。若像去年，何等爽快！老夫素於此處甚生，恰好前面有個小國只好到彼問問。隨即收口上去打聽。原來此間是丈夫國交界。及至細問小蓬萊路徑，眾國人聽了，莫不害怕；都說：離此千餘里，地名田木島，有一亥木山，近來忽生許多妖怪出來傷人，來往船隻，每每被害。二人慌忙回來，告訴眾人，都不願去。小山那裏肯依。多林二人說之至再，少山甯死也要前去。二人明知勸也無用，只得拼命朝前進發。這日正行之際，迎面有座大嶺，細看路徑，須由山角繞過，方能出口。走了多時，離嶺不遠，只見上面密密層層許多果樹，如桃，李，橘，棗之類，四時果品，無般不有；那股果香，陣陣向面上撲來，令人好不垂涎。舵工被這果香鑽入鼻孔，一心想啖，不因不由把船靠了山角。方纔泊岸，船上眾人，早已一擁齊上，遇見鮮果，不論好歹，摘來就吃，口中莫不叫好。多林二人也飽餐一頓。林之洋摘了許多桃，李，橘，棗之類送上船來。呂氏正在垂涎，即同小山姊妹大家分吃。少山道：舅舅為何將船泊在此處？前日打聽路徑，都說前面有妖怪，怎麼今日就忘了？林之洋道：俺自聞了這股果香，心裏迷迷惑惑，只顧想吃，那裏還顧甚麼妖怪。俺去催他們開船。於是來至外面道：俺們走罷；莫要遇著妖怪出來！眾水手道：今日喫了這樣鮮果，渾身綿軟，就如酒醉一般好不快活！那個還有氣力開船？說著，個個睡在樹下。多林二人站在船頭，只覺天旋地轉，遍體酥麻，站立不住。正在發慌，山中忽然走出許多婦女，來到船上，把呂氏，小山，婉如，若花，乳母，攙扶上岸；又有兩個把多林二人也攙了下船；還有幾十個把眾水手也都攙起，走上山來。眾人心裏雖覺明白，就只口不能言，渾身發軟。小山此時雖然照舊，因見眾人這宗光景，明知寡不敵眾，只好且裝酒醉，跟著同來，看他怎樣，再作道理。不多時，來至石洞跟前，進了石洞，又走兩層庭院，進了廳堂，正面坐著一個女妖，頭戴鳳冠身穿蟒衫，極其美貌。面上有條指痕，從那指痕之中，曾增許多嫵媚。旁邊坐著一個男妖，年紀不到二旬，生得齒白唇紅，面如傅粉，雖是男妖，卻是女裝。多九公看了，身上雖覺癱軟，心裏卻還明白；暗暗忖道：這個男妖，怎是婦女打扮？此時林兄見這模樣，回
想當日女兒國風味，只怕又要吃驚了。只見下首還有兩個男妖，一個面如黑棗，一個臉似黃橘，赤髮蓬頭極其凶惡。忽聽女妖笑道：他們只知喫果，那知其中藏有酒母？果然毫不費事，就都跟來，此皆賢妹並二位愛卿贊畫之力，將來自然慢慢一同受享。但這兒有三十餘口之多，不知賢妹可能別出心裁，另有泡製？少年男妖笑道：這些兒剛纔已吃酒母，皮肉未免帶有酒味，若照向日烹調，恐不合口。據妹子愚見，莫若竟將這些兒釀為美酒，其名就叫兒酒。姊姊以為何如？女妖喜道：如此極妙！黑面男妖道：以為酒，固是美品，但清濁不分，亦恐酒味不佳。據臣看來，女之味必清，男之味必濁，將來釀時，必須預分兩處，庶清濁不致紊亂。黃面男妖道：今日兒如此之多，其中酒量大的諒亦不少，莫若先將好酒給他盡量而飲，教他吃的爛醉，日後釀出酒來，豈不更覺有力？女妖道：兩位愛卿所見極是。因指林之洋向少年男妖笑道：這個兒與賢妹模樣相仿，莫若把他留下，給賢妹做伴如何？少年男妖笑道：這兒生得雖好，就只嘴上新留幾根鬚兒，令人可厭。他如拔的光光，如人一般，我纔笑納哩。因向黃面黑面二妖道：二位可要留他做伴？二妖道：彌君嫌他新留幾根鬚兒，所以不喜；那知我二人因他鬚兒過少，也不慊意。他如滿部鬍鬚，抑或絡腮，我倒喜的。少年男妖道：這卻為何？二妖道：這叫作人棄我取。少年男妖笑道：若據二公之言，難道世間鬍子都是棄物麼？你要曉得：十個鬍子九個臊。他要發起臊風，比那沒鬚的還更有趣哩！說著，一齊大笑。女妖分付手下將眾兒帶至後面，多將好酒令其暢飲，以便蒸熟釀酒。眾妖答應，把眾人帶到後面，七手八腳，各去取酒。小山隨即跪下，望空垂淚，暗暗禱告道：我唐小山因來海外尋親，忽遇妖魔，性命只在頃刻，務望過往神靈，早賜拯拔，倘脫火坑，情願身入空門，一世焚頂。忽見有個道姑走來道：女菩薩休要害怕，小道特來相救。未知後事如何，且看下回分解。
集／小說／鏡花緣／第五十五回　田氏女細談妙劑　洛家娃默禱靈籤(P.221)
第五十五回　田氏女細談妙劑　洛家娃默禱靈籤
話說顏紫綃接了書信，將身一縱，霎時不見。枝蘭音歎道：世間竟有如此奇事！真是天朝人物，無所不有，將來上京赴試，路上有了此人，可以高枕無憂了！洛紅蕖道：碑上可載此人？閨臣道：妹子隱隱記得碑記有句幼諳劍俠之術，長通元妙之機，不知可是此女？可惜碑記已失。早知如此，把各人事蹟預記在心，或抄一個副本，豈不是好。此時只覺渺渺茫茫，記不清了。蘭音道：姊姊不過是句頑話，那知白猿果真將碑記攜去，將來倘能物得其主，也不枉姊姊辛苦一場。紅蕖道：我們看他不過是個獼猴，那知卻是得道仙猿！那顏家姊姊黑暗中倉卒一遇，就能識得白猿，辨得碑記，可見他的眼力也就不凡。這句長通元妙之機，只怕就是他哩。三人又說些閒話。忽見顏紫綃從樓攛進道：姊姊之信，業已交明。今日已晚，容日再
來請教，咱妹子去了。將身一縱，仍從樓飛去。姊妹三個惟有稱奇叫絕。次日絕早起來，一心盼望婉如諸人。等之許多，杳無蹤跡。蘭音道：原來這個紅女信未寄去，卻來騙人。不多時，天剛交午，只見林婉如，陰若花，田鳳翾，秦小春，姊妹四個竟自攜手而來。拜了林氏史氏，見了閨臣，蘭音，紅紅，亭亭，並與洛紅蕖廉錦楓見禮，各道渴慕之意。閨臣又引他們見了良氏緇氏，同到內書房，姊妹十個，一同相聚，好不暢快。洛紅蕖提起昨晚託人寄信之話，若花聽了，笑個不了。蘭音道：姊姊為何發笑？若花道：向來我與婉如阿妹一房同住。昨晚天交二鼓，閉了房門，收拾睡覺，婉如阿妹剛把鞋子脫了一隻，忽然房門大開，攛進一個人來。婉如阿妹一見，嚇的連鞋也穿不及，赤著一腳，就朝床下鑽去。幸虧我還不怕，問明來意，把信存下。那顏家阿姊去遠，他纔鑽了出來。眾人聽了，一齊大笑。婉如道：閨臣姊姊也太不曉事，那有二更半夜卻教人寄信！虧得妹子膽量還大，若是膽小的，只怕還要嚇殺哩！田鳳翾道：姊姊雖未嚇殺，那赤腳亂鑽光景，也就嚇的可觀了。廉錦楓道：閨臣姊姊託何人寄信，卻將婉如姊姊嚇的這樣？閨臣把昨晚情節說了，眾人這纔明白。洛紅蕖道：昨晚顏家姊姊攛進樓，只覺一道紅光，我也吃了一嚇。及至細看，那知他衣履穿戴，無一不紅，並且面上也是緋紅，映著燈光，倒也好看。秦小春道：這樣紅人，當日命名為何不起紅字，卻起紫字？今紅紅姊姊面紫，反以紅字為名。據我愚見，這二位姊姊須將名字更換，方相稱哩。田鳳翾道：命名何必與貌相似？若果如此，難道亭亭姊姊面上必須有亭，若花姊姊面上必須出花麼？若花道：正是；我纔細看紅紅亭亭兩位阿姊面上那股黑氣，近來服了此地水土，竟漸漸退了。適聽鳳翾阿姊出花二字，我倒添了一件心事，閨臣道：姊姊此話怎講？若花道：愚姊向聞此處有個怪症，名叫出花，又名出痘，外國人一經到了天朝，每每都患此症。今紅紅亭亭兩位阿姊因感此地水土，既將面色更改，久而久之，我們海外五人，豈能逃過出痘之患？所以憂慮。紅紅亭亭聽了，也發愁道：姊姊所慮極是。這卻怎好？只怕此命要送在此處了！廉錦楓道：送命倒也乾淨，只怕出花之後，臉上留下許多花樣，那纔坑死人哩。婉如笑道：留下花樣，豈但坑死人，只怕日後配女婿，還費事哩！蘭音道：怪不得婉如姊姊面上光光，竟同不毛之地，原來卻為易於配婿而設。難道赤腳亂鑽，把腳放大了，倒容易配女婿麼？閨臣道：你們只顧鬥嘴頑笑，那知此事非
同兒戲，若不早作準備，設或出痘，誤了考期，那卻怎樣？向來九公見多識廣，秘方最多，此事必須請教九公或者他有妙藥也未可知就請小春姊姊寫一信去。田鳳翾道：何必寫信！不瞞諸位姊姊說，我家向來就有稀痘奇方；即如妹子自用此方，至今並未出痘，就是明驗，若花道：原來府上就有奇方，如此更妙！不知所用何藥？此方向來可曾刊刻流傳？田鳳翾道：此方何曾不刻？奈近來人心不古，都尚奢華，所傳方子，如係值錢貴重之藥，世人看了，無論效與不效，莫不視如神明；倘所傳方並非值錢貴重之藥，即使有效，他人看了，亦多忽略，置之不用。我家這方雖屢試屢驗，無如並非貴品，所費不過數文，所以流傳不廣。此方傳自異人，我家用了數代。凡小兒無論男女，三歲以內，用川練子九個；五歲以內，用十一個；十一歲以內，用十五個。須擇歷書除日，煎湯與小兒洗浴；洗過，略以湯內濕布揩之，聽其自乾。每年洗十次，或於五月，六月，七月，檢十個除日煎洗更好；因彼時天暖，可免受涼之患。久久洗之，永不出痘；即出痘，亦不過數粒，隨出隨愈。如不相信，洗時可留一指不洗，出痘時其指必多。你們五位姊姊如用此方，或將川練子加倍，大約三十個也就夠了。眾人聽了，個個歡喜。蘭音道：一年只洗十次，是指小兒而言，我們年紀既大；恐十次藥力不到，據我拙見，一年共有三十六個除日，莫若遇除就洗，諒無洗多之患。況妹子生成是個藥樹，幼年因患腹脹，何嘗一日離藥。今又接上煎洗，這纔叫作裏敷外表哩。秦小春道：妹子聞得世間小兒出花，皆痘疹娘娘掌管，男有痘兒哥哥，女有痘兒姊姊，全要仗他照應，方保平安。今你五位姊姊只知用藥煎洗，若不叩祝痘疹娘娘，設或痘兒姊姊不來照應，將來弄出一臉花樣，不獨婉如姊姊那句擇婿的話要緊，滿臉高高下下，平時搽粉也覺許多不便。倘花樣過深，還恐脂粉搽不到底，那纔是個累哩。紅紅道：閨臣妹妹府上可供這位娘娘？閨臣道：此是廟宇所供之神，家中那裡有此。若花道：婦女上廟燒香，未免有違閨訓，這卻怎好？閨臣道：上廟燒香，固非婦女所宜；且喜痘疹娘娘每每都在尼庵，去歲妹子海外尋親，曾許過觀音大士心願，至今未了，莫若稟知母親，明日我同五位姊姊，央了嬸嬸一同前去，豈不一舉兩便？紅蕖道：妹子意欲求籤問問哥哥下落，明日如果要去，妹子也要奉陪。閨臣當時稟過母親，與嬸嬸說明。好在緊鄰白衣庵就有痘疹娘娘。到了次日，史氏帶著唐閨臣，洛紅蕖，陰若花，枝蘭音，廉錦楓，黎紅紅，盧亭亭
來到間壁尼菴。有個戴髮的老尼，名叫末空，將眾人引至大殿，淨手拈香，拜了觀音。紅蕖求了一籤，問問哥哥下落，恰喜得了一枝上上吉籤，這纔略略放心。末空又引至痘疹娘娘殿內，一同參拜，焚化紙帛。閨臣道：請問師傅，寶剎可供魁星，末空道：間壁喜神祠供有魁星。彼處也是尼僧，諸位小姐如要拈香，不過一牆之隔，小尼奉陪過去。閨臣道：彼處魁星可曾塑有女像？末空道：這卻從未見過。小姐如發慈心，另塑一尊，卻也容易。諸位女菩薩拜佛，未免勞碌，且到裏面獻茶，歇息歇息，再到各處隨喜。史氏道：師傅見教甚是。大家來至禪堂，一齊歸坐。道婆獻茶。末空一一請問姓氏，及至問到洛紅蕖跟前，把眼揉了一揉，又望了一望，登時垂淚道：小姐莫非賓王主人之後麼？我家徒弟要訪駱老爺下落，一連數載，杳無音信，那知天緣湊巧，今日竟得小姐到此！洛紅蕖見老尼之話不倫不類，惟恐被人識破行藏，忙遮飾道：師傅休要認錯。我雖姓洛，乃水旁之洛，那知駱老爺下落？末空道：請問唐小姐，此地唐探花是你何人？閨臣道：是我家父。末空道：卻又來？當日唐老爺未中探花之時，曾在長安與敬業大人賓王大人結拜弟兄，我的丈夫曾經目睹。今二位小姐恰恰同至小庵，非賓王主人之後而何？小姐何必隱瞞，我豈為禍之人？況小徒就是駱公子之妻，今雖冒昧動問，豈是無因？紅蕖見話有因，慌忙問道：令徒姓甚名誰？如今在麼？末空道：此人之父，乃太宗第九子，人都呼為九王爺，因滅寇有功，曾封忠勇王爵；素與駱老爺相交最厚，故將郡主許與駱公子為妻。此女現在小庵，名喚李良箴，因恐太后訪察，就從外祖之姓，改為姓宋。紅蕖道：師傅此話錯了。我同駱府雖非本家，向有親誼，他家之事，也還略知一二。駱公子雖係九王府中郡馬，郡主久已亡過；後來雖有欲續前姻之話，因王爺並未生有郡主，彼此旋即離散，至今十餘年，何嘗又與王府聯姻？此話令人不解！末空道：原來小姐不知此中詳細，待我慢慢講來。未知後事如何，且看下回分解。
集／小說／鏡花緣／第九十一回　折妙字換柱抽梁　掣牙籤指鹿為馬(P.382)
第九十一回　折妙字換柱抽梁　掣牙籤指鹿為馬
話說紫芝道：上天雨豆，雖是祥瑞之象，不知那時可曾雨過蝦仁兒？沉紀魚道：姊姊又要鬧了。陽雨雙聲，敬錦楓姊姊一杯。廉錦楓掣了百官雙聲道：今日行這酒令，已是獨出心裁，另開生面；最難得又有仙姑這首百韻詩，將來傳揚出去，卻有一句批語：
都督　張景陽集　價兼三鄉，聲貴二都。
價兼雙聲，敬堯蓂姊姊一杯。呂堯蓂掣了身體雙聲道：錦楓姊姊大約喜愛此詩，所以讚他。妹子就承上文再替你補足一句：
髮膚　劉勰文心雕龍　辭釆為肌膚。
辭釆雙聲，為肌疊韻，敬小春姊姊一杯。秦小春道：妹子不會說笑話，倒可以賤姓行個酒令。玉芝道：秦字之多，莫過戰國策，不知怎樣行法？小春道：此時就從妹子說起，把戰國策秦字，或句或讀，從一個字起，要如寶塔式，至十個字為止，句句不離秦字。說出者免酒，說不出飲一杯接令。玉芝道：若是這樣，即如事秦，入秦，於秦之類，不計其數，我們一百人，說到何時是了？小春道：這都不用，只用國名齊秦楚秦之類，妹子先說一個，錯者罰：
秦；韓秦；韓與秦；韓不聽秦；韓謁急於秦韓必入臣於秦韓出銳師以佐秦；韓令冷向借救於秦；韓相公仲使韓侈之；秦
韓為中軍以與天下爭秦。
小春方纔念完，眾人紛紛都要交卷，這個說我有楚秦，那個說我有齊秦。小春笑道：此事若非妹子預先埋伏，大家若都說出，還沒一人喫酒哩。我這韓秦，句句都是韓字起頭，秦字落尾，一直到底，皆有次序，並非句中有了國名就算了。玉芝道：教我白想了兩個齊秦，那知這刻薄鬼用這壞心思！小春道：我替你主人敬酒，還說壞麼？閨臣道：幸而我還湊了一個，不至被他考倒：
秦；魏秦；魏攻秦；魏不勝秦；魏插盟於秦；魏折而入於秦；魏王且入朝於秦；魏因富丁且合於秦；魏令公孫衍請和於秦；魏請無與楚遇而合於秦。
眾人道：國名雖有，要像魏字句句起首，卻想不出，只好各飲一杯。怪不得那道姑說隔席疊芳詞，原來又有這些花樣。小春掣了天文雙聲道：
月牙　春秋保乾圖　日以圓照，月以虧全。
以圓，月以俱雙聲，敬素輝姊姊一杯。玉芝道：如今又掣出天文，莫非那位仙姑又要來了。但他指爪俱有數寸之長，聞得麻姑指爪最長，莫非他是麻姑前來點化麼？閨臣點頭道：妹妹這話，只怕竟有幾分意思。蔣素輝掣了蟲名雙聲道：他臉上光光的並無一個麻子，如何說是麻姑？我去請教揚子，到方言找找去：
蚰蜒　揚雄方言　蚰蜒自關而東，謂之螾。
本題，螾俱雙聲，敬紫綃姊姊一杯。顏紫綃掣了宮室雙聲道：誰知因談麻姑，咱倒想起金剛經來：
園囿　金剛經　祗樹給孤獨園與大比邱眾。
園與雙聲，敬麗春姊姊一杯。蘭芝道：我們座中只有閨臣紫綃二位姊姊最喜靜養功夫，那知行令飛起書來也是不離本意。潘麗春掣了藥名雙聲。玉芝道：這牙籤有些作怪，倒像曉得麗春姊姊知醫，他就鑽出來。請教姊姊，假如今日多飲幾杯，
明日喫什麼可以解酒？麗春道：葛根最解酒毒；葛粉尤妙。此物汶山山谷及澧鼎之間最多據妹子所見，惟有海州雲臺山所產最佳，冬月土人採根做粉貨賣；但往往雜以豆粉，惟向彼處僧道買之，方得其真。寶雲道：昨日家母所要方子，姊姊可曾帶來？麗春道：此方乃人家必需萬不可少的，妹子意欲濟世，所以都記在心裏。此時就教玉兒寫著，待我念來：全當歸八錢，川芎三錢，益母草三錢，炙甘草一錢，炮薑炭五分，桃仁十粒要研，水對黃酒各一碗，煎一碗溫服。幽探道：此方治何病症？麗春道：昨日師母因家父做過御醫，命寶雲姊姊告訴我，當日老師有位姨娘，因產後瘀血未淨，以致日久成痞去世，惟恐別位姨娘再患此症，所以問我可有秘方。恰好我家祖傳有這生化湯古方，凡產後瘀血未淨，或患腹痛，即服三五劑，最能去瘀生新；每日再能飲一杯童便，可保永無存瘀之患。此方若能刊刻，家家施送，真是陰騭不少。至師母所問腫毒之藥，惟五黃散最妙。其方用黃連，黃柏，黃芩，雄黃，大黃，每樣五錢，共研細末，磁瓶收貯；凡腫毒初起，用好燒酒調搽數次即消。這也是我家秘方。大家記了，即或自己不用，傳人濟世，也是好的。蘭芝道：這算麗春姊姊行了一個小令，我們也飲一杯。麗春道：妹子就借葛根交卷了：
葛根　管子　地者，萬物之本原，諸生之根菀。
萬物雙聲，敬紫櫻姊姊一杯。唐閨臣道：妹子聞得葛根人都叫作葛梗，這是何意？麗春道：前人醫書並無梗字之說，大約這是近日醫家寫錯了。魏紫櫻掣了宮室雙聲道：若非根字，何能承上？我只好也用元韻：
門楣　晏子　楚人為小門於大門之側而延晏子。
紫芝向再芳道：姊姊如覺倦，何不進這小門打個盹去？再芳不解此書之義，因答道：他們既延晏子，我就進去何妨？眾人忍不住發笑。紫櫻道：延晏雙聲，敬紫菱姊姊一杯。易紫菱掣了列女雙聲道：
婉兒　皇甫謐高士傳　老萊子為嬰兒戲以娛親。
老萊以娛俱雙聲，敬蘅香姊姊並普席一杯。妄用時音，自行檢舉，罰一杯。春輝道：兒字讀作時音，與婉字同母，倒可不罰；但
誤用時人，卻是要罰的。紫菱道：我用靈飛經所載愛兒何如？青鈿道：愛兒二字，見陶宏景真靈位業圖不始於鍾紹京，誤用時書，也罰一杯。玉芝道：令中不准用時人，為何姊姊要用婉兒？況且當日閱卷也有他在內，還算我們不及門的老師哩。紫菱道：我因他有個評論，心中甚為不平，因此特將他的小名叫出，解解悶氣。青鈿道：是何評論？紫菱道：妹子聞他向日曾以牡丹等類三十六花為師，友，婢，上中下三等，別的失當之處也不管他，我只不服為何好好把個鳳仙列之於婢？他說芙蓉朝開暮落其性不常，不能列於友。至於鳳仙，非芙蓉可比，若澆灌得宜，不使結子，能開三月之久。俗語說的花無百日紅，以鳳仙而論，實有百日之紅。向來有千層的，有並蒂的，又有一株而開五色的：各種顏色，無一不備。即如桃紅一種，就有深淺三四等之分，其餘可想而知。又有一種千層並蒂，能葉上開花，名叫飛來鳳。近日又有千層頂頭鳳，其花大如酒杯，宛如月季。各樣異種，不能枚舉。栽種既易，又最長久。花之嬌妍，無過於此。妹子每年總以絕好美種栽植數百盆，以木几由高至下，層層羅列，覺秋光明豔，賽過春花。如此佳品，求其列之於友而不可得，能不替他叫屈！青鈿道：此花雖好，就只無香，列之於婢，或者因此。紫菱道：凡花有色者往往無香，即如有翼者皆兩其足，天下之事，那能萬全？若因有色無香，就列之於婢，試問牡丹，芍藥，海棠之類，又何嘗有香？大約色香俱全的惟有梅花，其次玫瑰，皆花中妙品。除此之外，豈可多得？那邊若花聽了，暗向閨臣道：當日你說碑記我們都有司花字樣，紫菱姊姊這樣替鳳仙抱屈，莫非他是鳳仙主人麼？閨臣點頭道：看這光景，只怕是的。蘭芝道：諸位姊姊或說笑話，或行小令，也該結結帳替我生發了。薛蘅香道：我不會說笑話，只好行個抽梁換柱小令。青鈿道：一切酒規照前，不必再宣，姊姊說罷。蘅香道；我說一個軍字，把當中一豎取出，搓成團兒，放在頂上，變成宣字。蘭言道：這令雖有趣，只怕一時要湊幾個倒費事哩。秀英道：我說一個平字，把當中一豎取出，搓團放在頂上，變成立字。眾人齊聲叫好。玉芝道：我說一個車字，把當中一豎取出，搓團放在頂上，是個，春輝道：說了半截，怎麼不說了？玉芝道：纔想的明明白白，怎麼倒又忘了！青鈿道：據我看來，你這抽梁換柱，大約也同分之，人也，又是自創的時樣兒。紫芝道：蘅香姊姊是搓成團子，我要拉做長條兒，可使得？蘅香道：只要有趣，有何不可？紫芝道：我把玉芝妹妹搓壞的那個團子，拉做長條兒，
放在破車當中，仍是一個整車：這叫做反本還原。眾人笑著，都飲一杯。米蘭芬道：我飲兩杯，託玉姑娘替我說個笑話；我的表兄是個秀才，你若教我一個罵秀才的，格外再飲一杯。玉兒道：有一老翁，最喜說笑話。這日元宵佳節，出去看燈，遇見幾個秀才把他攔住，求他說笑話。老翁道：笑話倒也不難，就只今日飲食不消，身子甚覺發嬾。眾秀才道：為何飲食不消？老翁道：前日偶爾喫了幾個未煮熟的湯圓，肚腹一連疼了兩日，剛纔大解，細細一看，誰知還是幾個生圓。青鈿笑道：顏色可曾發綠？綠雲道：未發綠，倒變青了，所以都穿著青衫。呂瑞蓂道：我還欠著一個笑話，我飲兩杯，只好也煩玉兒了。玉兒道：有個解子，解一和尚發配，行至中途，偶然飲醉，不知人事。和尚趁其睡熟，即將解子頭髮剃去，並將自己僧衣脫下，給解子穿了，又把枷鎖除下，也與解子戴了，登時逃去。解子酒醒，不見和尚，甚為焦躁，徘徊許久，忽見自己身穿僧衣，因將頭上一摸，宛然光頭和尚；及至細看，枷鎖也都戴在頭上，不覺詫異道：和尚明明在此，我往何方去了？蘭言笑道：這個解子忘了本來面目，究竟醉後，還情有可原。近來世上竟有明明白白的，忽然胡言亂道，忘了本來面目，不知又是何意？紫芝道：大約還是宿酒未醒。青鈿道：玉兒快接下去我飲兩杯。玉兒道：有一道學先生，教人只體貼得孔子一兩句言語，便終身受用不盡。忽遇一個少年道：在下生平也只體貼孔子兩句極親切，自覺心寬體胖。道學先生聽了，不覺起敬道：不意先生如此青年竟有這等穎悟！不知是那兩句？少年道：食不厭精，膾不厭細。說的眾人個個發笑。紅珠道笑話完了，請蘅香姊姊接令罷。蘭芝道：此後酒令所剩無幾，所有酒規，自應仍照前例，似可不必一總結算了。蘅香掣了橋梁雙聲道：
城池　嚴遵道德指歸論，　通千達萬而志在乎陂池。
陂池疊韻，敬紫芝姊姊一杯。紫芝道：這兩日我手氣不好，看牌就輸，何能掣著好籤？玉兒替掣一枝。只要掣著天文地理寬寬題目，就有文章做了。玉兒答應，掣了一籤。正要看時，青鈿奪過，望望是個天文，忙朝筒內一丟道：蟲名雙聲。紫芝道：完了！我因上手漏報萬而雙聲，正在得意，那知又弄到這個難題目！原來他的手氣比我還醜。我最惡的是蟲名，他偏要鑽出來，真是怕鬼有鬼。莫非不是蟲名，你亂說罷？青鈿道：姊姊既嫌此題太窄，就另掣一籤何妨？紫芝道：胚！混說！我豈肯亂令！這總
怪玉兒手氣不好。你想，這個蟲名，即如他們所飛蜘蛛蚰蜒之類，所有雙聲疊韻，都在本題身上，豈能教人喫酒？你若掣個天文地理，有的是風雲，雷雨，江河，湖海，處處都可生發。如今弄了這個，還不知可能敷衍交卷？我被你鬧的真是江郎才盡了！春輝道：別人掣籤，不過略想一想，即刻就接令；他是先要談論一番，然後慢慢再搆思。玉兒，你寫了多時，只怕乏了，且到花園頑頑歇歇去，這裏接令還早哩。紫芝道：姊姊倒不必激我。我雖想了一個蟲名，但報過之後，有人把這名字，不論顛倒，或在經史子集，或在註疏之中，道此兩字的，我另外說一笑話，道不出各飲一杯，何如？蘭言道：這倒有點意思。假如座中有兩人道此二字呢？紫芝道：那怕十位道此二字，我就說十個笑話。倘你們說過之後，我也說出一個，怎樣呢？眾人道：我們自應也飲一杯。幽探道：忽又套出許多令來，還不知是個什麼驚天動地的蟲名哩，妹妹請罷。紫芝道：諸位姊姊躲遠些，我說出來，被他咬了，我可不管：
臭蟲　山海經　其狀如人而二首，名曰驕蟲。
如人雙聲，人而雙聲，而二雙聲，敬瓊英姊姊一杯笑話一個，普席兩杯。呂祥蓂道：你弄出許多雙聲，倒不如每人喫一壺罷。青鈿道：這個頑的好，忽又鬧出臭蟲來了。蘭言道：我的菩薩，這兩個字卻從那部書上找去？我先認輸喫一杯。戴瓊英道：蘭芝姊姊不準一總結帳，我這笑話誰肯替我說，我好喫酒？紫芝道：你喫兩杯，我替你說個翻觔斗的令。星輝道：怎麼叫做翻觔斗？紫芝道：假如說一個字，一個觔斗翻過來，筆畫雖然照舊，卻把聲音變了。說不出仍照前例飲一杯。我說一個士字，翻了一個觔斗，變成干字。月芳道：這倒有趣，可惜一時想不出。秀英道：我用由字，翻個觔斗，變成甲字。春輝道：紫芝妹妹故意弄這酒令惑亂人心，誰去想他！我們且將這杯飲了，再把普席兩杯乾了，好去替他捉臭蟲。紫芝道：去年我因臭蟲多的很，買了一包毒臭蟲的藥，甚為歡喜；及至展開一看，裏面寫著：如捉住臭蟲，把藥塞他嘴裏，登時就可毒死；設或不死。再塞一二次，總以毒死為度。今年又買一秘方，展開一看，卻是勤捉二字。亭亭道：姊姊且慢談論，妹子有話請教：這臭蟲二字，剛纔姊姊宣令時，曾有不論顛倒之話，我卻想起一句。紫芝道：姊姊這話，好不令人毛骨悚然，莫非此書是兩個王字做的麼？亭
亭連連點頭。未知後事如何，且看下回分解。
史／政書／清朝續文獻通考／象緯考　凡十卷／卷二百九十五　象緯考二／兩儀七政恆星總論／欽定儀象考成續編天漢界度考(P.10405-2)
既得數星之等第即可就已得者之星光比較而定其餘諸星之等次第分等時或用遠鏡或用目力或憑攝影鏡之力近年凡六等半以上或較微之星均可攝取星片再憑星片察其大小及星影之黑度而定其等次星影圓而黑其等次之高下可量其鏡之大小而定之惟所攝之星圖中須有已知等第者一二星庶可藉已知之等級推定其餘諸星之等級攝影之法對於紅光之星不甚顯明故遇此等星須助以目力視星審其光力之大小方可確定大抵紅光星在星片中所見之等次比諸目見真等次約小兩等
佘爾那氏嘗定吾人所收星光光力與日光比較之數據稱頭等星如織女之光力約為日光光力九十萬萬分之一近年天文家所測謂在星明之夜統計南北兩半球星光約為月光六十分之一日光三千三百萬分之一兩球全體星中約有百分之九十均為肉眼所不能見
臣謹案星之光熱尚非見今寒暑表所能測度近年天文家雖用各種方法以求其數殊少成功但在光緒二十四年至二十六年時倪格耳氏在遠克司天文臺用量光器細心推測織女大角諸星得大角比織女熱二倍二
光緒二十一年時畢格靈氏報告謂自倍來氏所攝星圖中發見變星團變星團中每有一團而含變星至百枚外者星體之微細可以想見攝影時相距不足兩句鐘星光即有顯明之變化但亦有多數星團不起變化變星團中變星周期迨不足兩日
光緒三十年發見變星最繁盛之處常有一定界限
目光最易見之星團有二一為昴星一為畢宿至巨蟹座之蜂窩星團惟星明之夜能見之又如后髮星座在室女宿之上亦為目所能見之星團欲分晰此類星體須憑遠鏡之力但有數團雖用極大遠鏡亦難分晰此又非光圖莫能測矣
星光光圖在道光四年發朗互發氏所發見發氏初用三稜鏡置遠鏡前窺之至同治三年分光器發明黑琴司與色幾兩氏乃用之代三稜鏡黑氏在光圖中決定鈉鎂鈣鐵輕氣諸綫又有金屬中疑而未定者數綫色幾所考得光圖為數甚多第記載不及黑氏之詳
史／政書／清朝續文獻通考／象緯考　凡十卷／卷二百九十六　象緯考三／儀器／光緒三十一年(P.10421-1)
經緯儀有望遠鏡一具視端有網一鏡裝於堅固之軸軸貫於叉狀之承柱叉狀承柱備有螺絲可司鏡軸之進退所以使鏡軸與經綫確相正交也軸樞上裝有一精製之水準器用以定鏡之平準與否鏡上更附以刻尺圓圈俾窺準星點時可記取星度也儀上應有倒轉器則鏡筒可在承柱上倒轉用之　經緯儀中之網綫其縱綫自五條至十五條不等橫綫則為二條如須與時辰表并用綫當更增排列亦當較密又因觀星每在夜閒故於器之樞軸穿孔令燈光經鏡軸射至一小反射鏡上照見網中縱橫各綫小反射鏡裝於鏡內中央立方上即軸與鏡筒相聯之處反射鏡之光接目可使視域之內全部光明同時天空星光光綫又可不為燈光所混此儀製配精確無論如何轉動中綫必與子午綫相合故窺見一星過中綫時即得星之赤經度　校驗經緯儀計有四法一綫網須在物鏡片之焦點平面內其中央一綫須正直無偏二物鏡片光心與中綫之聯綫須與轉軸相正交校驗時可使鏡遠指一點再倒轉鏡筒復視原點鏡之聯綫一無差誤則倒轉鏡筒後仍可平分原點若不能平分即為有差應就鏡中所備螺絲校正網綫務使確合為度三鏡軸須在水平面此可藉水準器之助而知之兩叉形承柱之一備有一螺絲司望遠鏡之小升降所以就水準器之平也四軸之方位角須確為九十度即所指須為正東正西也其校驗法可藉恆星時辰鐘之
助窺測恆星以驗之如鏡為無誤則所窺近極處之星一次在極上過中綫後至第二次在極下過中綫所需時閒應為十二恆星時復次如所窺者為兩星一近極一近赤道則兩星過中綫時閒之差即為兩星赤經度之差　用時鐘為佐窺測星體過中綫時如已知時鐘之差率而鏡已校驗無誤則星過中綫之頃即為物體之赤經度反之如已知星之赤經度則鐘與赤經度之差即為時鐘之差
集／小說／醒世姻緣／第二十回　　晁大舍回家託夢　徐大尹過路除兇(P.264)
季春江慌忙的去叫了鄉約保正，地方總甲，一齊來到，看得晁源與小鴉兒的媳婦子尸首光光的死在一處，這是為姦情不必疑了。但小鴉兒這日與他姐姐去做生日，晚上不曾回來，外面大門，裏面的宅門俱照舊緊緊關閉，不曾開動，卻是誰來殺了？大家面面相覷。只看那晁住娘子說道：「李管家娘
子又關在外邊睡覺。裏邊只你一人，殺了人去，豈不知情？且又前後的門戶俱不曾開，只怕是你爭鋒幹出來的！」晁住娘子道：「我老早的就進東屋裏關門睡了，他上房裏幹的事，我那裏曉得？」季春江道：「那女人的尸首已是沒了頭，你怎麼便曉得是小鴉兒媳婦？」晁住娘子道：「那頭雖是沒了，難道就認不出腳來麼？這莊子上誰還有這雙小腳來！」眾人道：「閒話擱起，快著人往城裏報去。再著一個迎小鴉兒叫他快來。」鄉約寫呈子申縣，將晁住娘子交付季春江看守，拾起地下一單被，把兩個尸首蓋了，眾人且都散去。
集／小說／醒世姻緣／第二十五回　　薛教授山中占籍　狄員外店內聯姻(P.329)
後來他父親死了，決不肯使棺木盛殮，要光光的拉了出去。族中的人勉強將他入了材，他常要使很頭打開了看。一日防他不及，連材帶凳推倒地下，把材底打開，臭得那一村人家怨天恨地，要捉他去送官。他母親瞞了他，從新叫匠人灰布了，起了四更，頂門穿心扛子抬去埋了。
集／小說／醒世姻緣／第四十九回　　小秀才畢姻戀母　老夫人含飴弄孫(P.620)
到了次日，姜夫人教人領了兩個嬭子來與晁夫人看。一個是：
婀娜來自道士處，未洗鉛粧，綠鬢猶黃，突腮凹面鼻無梁。　問道是何方嬌婧？家住前岡，母在鄰莊，爛柯人是妾兒郎。
右調醜奴兒令
那一個：
面傅瓜兒粉，腰懸排草香，洛酥茄掛在胸膛，頸項有懸囊。　春山濃似抹，蓮瓣不多長，薄情夫婿滯他鄉，無那度年荒。
右調巫山一段雲
晁夫人看得那個黑的，雖是顏色不甚白淨，也還不似那烏木形骸，皂角色頭髮，窪跨臉骨，撾腮塌鼻子，半籃腳，是一個山裏人家，漢子打柴為生，因墜崖跌傷了腿，不能度日，老婆情願捨了孩子賺月錢養他；那一個白的，雖是顏色不甚焌黑，也還不似那霜雪的形容，玄白相間的雙鬟，燒餅臉，掃帚眉，竹節鼻子，倒跟腳，是一個罪人的妻室，因丈夫充徒去了，不能度日，僱做嬭子營生。晁夫人口裏不說，心裏注意要那一個山人之妻，但不知他嬭的好歹多少如何，教他各人都擠出些嬭來，用茶鍾盛著，使重湯燉過，嗅得那個白淨老婆的嬭有些羶氣，又清光光的；嗅得那個黑色老婆的嬭純是嬭香，燉的是豆腐塊相似，且又乳汁甚多。晁夫人已有七八分定了，又叫他把孩子抱來一看，卻原來是個女子，方有兩個月，焌青的頭皮，瑩白的臉，通紅的唇，不似他娘那俊模樣一點。晁夫人看了，問說：「你要做了嬭子，這孩子怎麼發付？」他說：「如奶奶留下我，可把這孩子尋給人家養活。」晁夫人又問：「萬一沒人肯要，你可怎麼處？」他說：「若沒有人要，只好捨了。」晁夫人聽見，好生不忍。因想晁鳳兩口子四十二三年紀，從無子女，忽然懷孕七個月，小產了一個丫頭，晁夫人道：「晁鳳媳婦兒，你把他這孩子養活著罷。」晁鳳媳婦說：「這兩個月的孩子，又不會吃東西，我給他甚麼吃？」晁夫人道：「你雖是小產，已是七個月了，叫他咂幾日，只怕咂下嬭來，也不可知的。」晁鳳媳婦道：「奶奶要留下他，我可合晁鳳商量。」
晁夫人把那一個白淨婆娘賞了一錢銀子，先自打發去了。春鶯道：「那一個白淨，模樣又不醜，腳又不大，穿鞋面也省些，奶奶何不留下他，可留下這個醜的？」晁夫人說：「我也想來：一則是個徒夫老婆，提掇著醜聽拉拉的；一則什麼模樣？青光光的搽著一臉粉，頭上擦著那綿種油，觸鼻子的熏人，斬眉多眼的，我看不上他。這一個雖是黑些，也還不甚麼醜。脫不了是小廝，選那嬭子的人
材待怎麼？你看他嬭的自己的孩子那像他一點兒？」
集／小說／綠野仙蹤／第四十二回　買棺木挪移煩契友　賣衣服竭力葬慈親(P.434)
到起更後，張華回來說道：「棺板看了兩副，都是本城王鄉宦的。他祖上做過川東道，從四川帶來，水旱路費了多少腳價，俱係真正孔雀桫板，一副上好的要二百二十兩，一副略次些的只少要十五兩。苗三爺體貼大爺的意思，與王家講說再四，用他那副頂好的，說明一百八十兩白銀。他家若不是買地急用，二百兩也不賣。更有一件省事處，兩副都是做現成的，打磨的光光溜溜。」如玉道：「為甚麼不僱人抬來？」張華道：「咱拿去的銀子，只是一百二十兩，還差著六十兩價，是一邊過銀，一邊過物，少一兩也行不得，如何抬得來？」如玉聽了，心上大費躊躕，向張華道：「我與王家素無交往，你該就近煩黎大爺和他家說說，過幾天與他銀子，有何妨礙？」張華道：「大爺若不題起，小的也不敢說。苗三爺為銀兩不足，就想到黎大爺身上，著他應承六十兩，遲幾天找結。王家滿口應許，只要黎大爺當面說句話。小的同苗三爺親去說了原由，黎大爺不惟不肯承應，且說了許多不堪的言語，說太太是大爺氣死了。又道你家離了謀叛和買棺材的事，也沒甚麼借重我處。可著你大爺快尋姓尤的去，他還才情大些。苗三爺見說的不成話，連忙同小的出來，在西關店中等候，著小的星夜取銀子好成交。」
集／小說／綠野仙蹤／第四十六回　報國寺殿外霹妖蝎　宰相府庫內走銀蛇(P.483)
話說連城璧初登雲路，只覺得身子飄飄蕩蕩，起在空中，耳中但覺雷鳴風吼之聲，偷眼往下觀瞧，見江山城市，模模糊糊，一瞬即過。約半個時辰，已到都中彰義門外，於無人處按落雲頭，于氷問道：「你可怕不怕？」城璧道：「倒沒甚麼怕處，只是寒冷的了不得。」于氷道：「你還算在瓊岩洞修煉了這幾年，若是血肉之軀，不凍死也要病死。再修煉幾年，便不覺冷了。」兩人談論著入都門，到報國寺來。但見：
琉璃瓦明同寶鑑，朱漆柱紅若丹砂。白石臺階，打磨的光光溜溜；綠油斗栱，粧點的整整齊齊。頭門上斜站著兩個金剛，咬著牙，瞪著眼，威風凜凜；二門裡端坐定四位大帥，托著塔，撐著
傘，像貌堂堂。左一帶金身羅漢，一十八尊；右一行散花天女，三十六個。蓮臺上如來合掌，法座前韋護提鞭。舍衛貧兒，守定幢幡寶蓋；給孤長老，掛起纓絡垂珠。彌勒佛呵呵大笑，伽藍神默默無言。老和尚，滿肚銀錢學打坐；小沙彌，一心婦女害相思。
兩人走入廟中，至第二層僧院，見幾個和尚從裡邊走出。于氷舉手道：「敢問眾位師傅，貴寺可有個姓金的住在裡面麼？」內中一和尚道：「我們寺中住客最多，不知你問的是那一房頭？」又一和尚道：「海闊房倒有個姓金的病在那裡，二位若是找他，我領你們去。」于氷道：「是不是，一看便知。」和尚領二人到一小禪房內，見一人昏昏沈沈，躺在炕上，只有一領破蓆在身下。二人同看，各大驚喜，城璧道：「我再想不起他在這裡？」忙用手推了推，不換便狂叫了兩聲。城璧道：「這是個甚麼病？」于氷道：「無妨，這是受了驚嚇，略一動，他便狂叫。」兩人議論間，已來了六七個和尚，知道是舊相識，各大歡喜道：「有認得他的人，我們將來省多少囉嗦了。」于氷道：「有冷水借一碗來。」和尚道：「我們有茶。」于氷道：「我要水，是與此人治病。」和尚將水取至。于氷道：「眾位且請迴避。」眾和尚道：「我們要看看你這用涼水治病。」又一和尚道：「治好治不好，我們看他怎麼？」眾和尚方一齊退去。
集／小說／綠野仙蹤／第八十一回　跳牆頭男女欣歡會　角醋口夫妻怒分居(P.864)
心上懸結著，只睡了一個更次，便醒轉來。悄悄的起去，點著個燈，看了看小女廝和他兄弟，睡的與死人一般。隨即打開了鞋包，換了雙大紅鞋兒。走在鏡臺前，敷了一番脂粉，將頭髮用梳子籠的光光的，罩了塊青手帕，坐在床上算計道：「他昨日說五更就在牆頭等我，此時他定在那裡相等。我若去，父母問起時，我昨日原說沒有出下恭來，只說內急的很，說與他一聲，我立刻回來就是了。」想罷，將燈兒吹滅，一步步走到外房門前，款款的將房門一啟，側身出去，到窗外一聽，不見動靜，知道他爹媽未曾聽見。連忙搶行幾步，將夾道門兒推開。
集／小說／紅樓復夢／第二十六回　聽佳音私心竊喜　吞小影獨解相思(P.279)
剛走到介壽堂的值宿房邊，聽見裏面有人說話，夢玉站著聽聽，是個老媽兒同兩個丫頭、嫂子們的聲音。聽見那老媽兒道：「咳！像你們這些姑娘、奶奶們，前世不知是怎麼修來的，才遇著這樣好主人！成天家魚兒肉兒不離口，穿的是綢兒絹兒，要個甚麼就有甚麼。老太太們又好服侍，連個熱氣兒也是不呵一口的。不像咱們大奶奶，直野了一天只燒三塊煤，他還叨叨說過費了。本情也難，大爺是任甚麼事兒也不幹，成天家說古兒詞給小嬸兒聽。咱們大奶奶也不管閒事，打早上起來坐在炕上，同著相公、姑娘們就是一路燒餅、蔴花子、甜漿粥，吃完了這才下炕。也不管這個，也不管那個，各自各兒梳著光光的頭兒，擦著一臉粉兒，點上厚厚的胭脂，換上一件衣服，穿著雙木頭底兒的青布鞋，拿著枝長煙袋，站在門口望個街兒，引得那些過往的爺們走過來、走過去的瞧。可憐家裏是當了個精光，一天只喝一頓兒小米子粥。大
奶奶嘴饞著呢！任憑你沒有錢，搜搜尋尋的找點兒東西，在打鼓兒上賣幾個錢，不是買羊肉湯下麵，就是買羊肉吃片兒餑餑。那個賣燒腸兒爛肉的老劉，就欠下有五吊幾百錢。前日端午，一個大錢也不給人家，叫老劉堵著門子好罵。他倒不依，要同人家打官司。奶奶同姑娘們不知道，咱們那大奶奶凶著呢。」
集／小說／紅樓復夢／第二十七回　小郎君傷情抱病　老壽母歡喜含悲(P.291)
夢玉同查本走到恩錫堂的院子，遇見陸進剛往西院裏出來，叫道：「查大爺，我有句話說。」夢玉也就趕忙站住。查本道：「說甚麼？」陸進道：「同大爺商量，今兒將敬本堂的戲，挪到春暉堂去罷。像昨日接著崇善堂的戲，前後擠滿的是人，照應不過來。」查本道：「這很使得，就挪到春暉堂倒也罷。」陸進道：「我還有一句話對大爺說，我們素蘭妹妹不在了！」查本驚道：「你倒不早對我說，趕著去辦才得呢！這樣的天氣，那兒耽擱得！」陸進道：「我剛才去，他再三囑咐不要領廣仁堂的棺木，將自家的有二百幾十兩銀子交給我，替他辦口好些的棺木，餘外留下些做發送。我想起宋老八他去年給他的媽辦了口好壽材，是六十兩銀，做好了，外面兒漆的光光的，就寄在咱們後門外的那個土地廟裏。我去見當家和尚，對他說明，硬借他的使，等著宋老八回來，我照著樣兒的辦還他。你說怪不怪，我轉來對他說，他聽了很歡喜，笑道：「也不枉我做過了人。」笑一笑就嚥了氣。我趕著來叫我家的去，又央及幾位哥哥、嫂子去，同著七手八腳的將他喜歡的那幾件衣服、首飾都替他穿上。咳！可憐手裏捻著一塊汗巾，上面還帶著血，抓住再也拿不下來。我想是他放不下的東西，就叫他帶去罷。」
集／小說／紅樓復夢／第三十一回　杜麻子門房尋樂　慧哥兒膝下追歡(P.334)
老孫趕著妝扮，點脂勻粉，身上熏的噴香，抿的光光的頭，插著幾枝玉簪棒兒，換上新鞋，扭扭捻捻的上車去了。一直來到桂老爺宅子裏，門上的杜二爺瞧見，說道：「昨日說過叫不用來的，橫豎三幾天就要歸還你這筆賬。你今兒又來幹甚麼？老爺又不在家，要下梆子以後才得回來。上房裏的太太心裏又很發煩，你坐在那兒怪討嫌的。依我說你倒不如回去，等著老爺回來了，我替你回罷。」老孫道：「我也不到上房去，就在外面不拘那兒等著老爺回來，要當面說話。」老杜道：「有話明兒來說不好嗎？你知道是多會兒來呢？」老孫道：「定要今兒說話。」杜麻子笑道：「你真是搜攪了。既是這樣，外面這些地方不便，你到那邊院子裏廂房去坐坐罷。」
集／詞曲／明清民歌時調集／掛枝兒／怨部／假相思(P.153)
掛枝兒怨部六卷
墨憨齋主人
假相思
禿鬁。梳了箇光光油鬢。缺嘴兒。點了箇重重的朱唇。齆鼻頭。吹了箇清清的簫韻。白菓眼兒把秋波來賣俏。啞子說話教聾子去聽。薄倖人兒說著相思也。這相思終欠穩。
真相思人煞有薄倖處。薄倖人煞有真相思處。莫要一例看人。
集／詞曲／明清民歌時調集／掛枝兒／詠部／橄欖(P.187)
橄欖
橄欖兒穿一領綠羅裳。半新半舊。兩頭尖。好一似金蓮的鳳頭。肌膚兒又生得不肥不瘦。你渾身的意味真可口。那知味的人兒怎肯丟。直弄到硬核兒的光光也。還拿住你不放手。
集／詞曲／明清民歌時調集／山歌／卷八私情長歌／木梳(P.387)
木梳
結識私情好像木梳能。我儂枉子聽你介相思結髮情。(白)喫箇鏡子來裏做眼。編著弗得箇蓬塵。牙刷子只等你開口。絆頭帶來裏繾筋。眉刷弗住介掠來掠去。刮舌又介掀嘴撩唇。朗梳斜連霹腳後跟趕上。剔箒來得慇懃。(歌)姐道郎呀。我聽你一通兩通也只是空來往。到弗如肥皁光光滾著子身。
叢書２／歲時習俗資料彙編／新增月日紀古／卷之一中／正月卷之一中／初二日(P.218)..[清順治宛委山堂勘重較說郛本]
述異記符堅既為姚萇所殺於新平佛寺中後寺主摩訶蘭常夢堅曰可為吾所作宮既而寺左右民家死疫相繼巫者常見符堅怒曰吾不宮將盡殺新平民因改寺為廟遂無復災疾每年正月二日民競祀
以太牢新平寺今符家神也
太平御覽是日秦阿房宮賜羣臣橘
魏書熙平二年高陽王雍正月二日以靈太后臨朝太上秦公喪制未畢欲罷百戲絲竹之樂清河王懌以為萬國慶集天子臨享宜應備設太后問侍中崔光光從所執
叢書２／歲時習俗資料彙編／新增月日紀古／卷之三中／三月卷中／初三日(P.1075)..[清順治宛委山堂勘重較說郛本]
晋閭邱冲三月三日應詔暮春之月春服既成升陽土潤水渙川盈餘萌達壤嘉禾敷榮后皇宣遊既宴且寧光光華輦詵詵從臣微風扇穢朝露醫塵上蔭丹幄下藉文茵臨川浥盥濯故潔新俯鏡清流仰睇天津靄靄華林嚴嚴景陽業業峻宇奕奕飛梁垂蔭倒景若沉若翔浩浩白水汎汎龍舟皇在靈沼百辟同遊擊櫂清歌鼓枻行酬聞樂咸和具醉斯柔在昔
帝虞德被遐荒干戚在庭苗民來王今我哲后古聖齊芳惠此中國以綏四方元首既明□肱惟良樂酒今日君子惟康
叢書２／歲時習俗資料彙編／新增月日紀古／卷之八上／八月卷上附秋社／十四日(P.2827)..[清順治宛委山堂勘重較說郛本]
十四日
天聖五年八月趙良規上乾元節祝聖壽賦召試學士院十四日賜及第
魏書宣武帝二年八月十四日獲禿鶖鳥於宮內詔以示崔光光表曰蒙示十四日所得大鳥即詩所謂有鶖在梁解云禿鶖也貪惡之鳥野澤所育不應入殿庭昔魏氏黃初中有鵜鶘集於靈芝池文帝下詔以曹恭公遠君子近小人求賢俊太尉華歆由此遜位而讓管寧者也臣聞野物人舍古人以為不善是張臶惡𪀼賈誼忌鵩鵜鶘蹔集而去前王猶為至誠况今親入宮禁為人所獲方被蓄養晏然不以為懼準諸徃義信有殊矣
史／地理／天童寺志／卷三／先覺攷／元／雲外岫禪師(P.35-1)..[清嘉慶間重刊本　　本書與法鼓文理學院合作製作]
雲外岫禪師
【廣畧】師俗系郡之昌國州爲人身材眇小精悍有餘
依直翁舉禪師得度舉嗣東谷光光嗣明極祚祚嗣自得暉暉嗣宏智覺師葢宏智六世孫究明曹洞宗旨盡其源底初住慈溪石門歷象山智門遷郡之天寧已而繼竺西坦席住天童說法巧譬旁引曲成後學至奔軼絕塵雖鶻眼龍睛亦難窺瞰生平不倨傲不貪積不私食得施利隨與人見後生敬之逾謹淸容居士袁桷寄以詩曰太白山高雪四圍孤峰翠織五銖衣誰言老子寒無力獨擁紅爐更下幃又答韻云太白峰高積翠明老禪的
的寄情相思沙礫惟懷璉獨立蒼苔近子卿舊業久荒松露滴浮名空眩槿朝榮定須結社修眞隱寒月燈了梵經笑隱訢禪師代諸方勸請師再住天童疏云太陽傳法立孤猶嬰杵之難辯才出山歸者如岐邠之衆信知在德不在力孰不有祖而有宗惟兹藐肰是可忍也和尚氣養沖澹語出渾成胸次廓其町畦高風激彼貪懦長空一碧煌煌東方之啟明諸峰四圍凜凜雪山之太白自有神龍呵護不爲尺蠖求申世路多岐可以南可
以北簡書相恤式如玉式如金更始重盟益敦舊好及示寂無餘貲禪者率錢具後事塔於東谷稱四十九代住持其法嗣大方聘獨木昇愚菴省無印證
【質誤】舊志列師于竺西之前且言法嗣雪竇證一人俱誤
史／地理／天童寺志／卷四／盛典攷／御製(P.7-2)..[清嘉慶間重刊本　　本書與法鼓文理學院合作製作]
【御製】
宋建中靖國元年辛巳八月十五日徽宗皇帝御製天童景德寺僧惟白續燈錄序其文曰釋迦如來
之出世也受然燈之記生淨飯王家分手指乎天地而其機也已露遊門觀於老而幻緣也頓寂及乎唱道雞園騰芳鷲嶺無邊剎境遂現於一毫之端大千經卷畢出於微塵之表西被竺土東流震旦編葉而書則一時聖法雖傳於慶喜拈花而笑則正法眼藏獨付乎飲光自達磨而來實爲初祖其傳四七二三而至於曹溪於是雙林之道逾光一滴之流寖廣自南嶽靑原而下分爲五宗各擅門風應機酬對雖建立不同而會歸於一莫不
箭鋒相拄鞭影齊施接物利生啟悟多矣源派廣迤枝葉扶疎而雲門臨濟二宗遂獨盛於天下朕膺天寶命紹國大綂恭惟藝祖闢度門於綿太宗闡祕義於敷天章聖傳燈於景德永昭廣燈於天聖皆宏暢眞風協助神化以成無爲之治者也於皇神考尤嚮空宗元豐五年詔于大相國寺刱二大禪剎闢惠林于東序建智海于西廡壬戌之歲以越國大長公主及集慶軍節度觀察畱後駙馬都尉張敦禮之請復建法雲禪寺于國內之南
於是祖席光輝叢林鼎盛天下襲方袍慕禪悅者雲集于上都矣今敦禮以其寺住持僧佛國禪師惟白探最上乘了第一義屢入中禁三登高座宣揚妙旨良愜至懷昔能仁說法蕐經放睂間白毫相光照東方萬八千世界而彌勒發問文殊決疑以謂日月燈明佛本光瑞如此持是經者妙光法師得其證者普明如來今續燈之名葢燈燈相續光光相入義有在於是矣噫圓澄覺海本含裹于十方生滅空漚遂沉淪于三有因明立所繇塵發
知識妄相仍轉入諸趣良可悲也若廻光內照發眞歸元則是錄也直指性宗單傳心印可得于睂睫可薦于言前舉手而擎妙喜世界彈指而現莊嚴樓閣神通妙用眞不可思議者也嘉於有衆締此勝緣俱離迷津偕之覺路斯朕之志也
史／地理／大昭慶律寺志／卷之六／戒律(P.1-1)..[清光緖八年錢塘丁氏重刊本　　本書與法鼓文理學院合作製作]
傳至唐澄照道宣律師成立南山宗
傳云師諱道宣字實相京兆錢氏父吏部尚書申母夢月輪貫懷而孕夢梵僧語之曰所孕者梁之祐律師也及長出家依智首律師受具卽從其學以律自持感天神送饌暮年以戒壇未合律躬負土新之一夕行道臨砌蹶且仆有甲冑少年擁衞
之師問爲誰曰弟子博义天王子張瓊也師戒德精嚴故常給侍耳師問世尊在世及滅度時事瓊一一以答乃授師佛牙并餌藥方今天王補心丹是也師所撰甚富而戒律諸編最精乾封二年十月三日坐逝高宗下詔傷悼勅天下寺院圖形奉祀穆宗製頌贊之懿宗賜諡澄昭塔名淨光宋徽宗諡曰法慧大師
顏眞卿撫州戒壇記云漢靈帝建甯元年有天竺五桑門支法顗等始於長安譯出四分戒本兼羯磨法與大僧受戒至曹魏時有天竺十尼自遠而
來爲尼受具後秦姚興宏始十一年有梵僧佛陀耶舍譯出四分律本而關中先行僧祇江南盛行十誦至元魏法聰律師始開四分之宗聰傳道覆覆傳慧光光傳雲暉願願傳樂洪雲雲傳洪遵遵傳智首首傳道宣宣傳法勵滿意意傳法成成傳大亮道省亮傳曇一道岸超惠澄澄傳慧欽皆口相授受臻於壼奧又稽古略紀南山之宗東土首祖法聰次光統次雲暉願次樂洪雲次洪遵次智首次道宣次文綱次道岸次大亮次曇一次道澄次惠欽案其名字次序皆不符同今第依舊志序
列似當以魯公文爲正
史／地理／大昭慶律寺志／卷之八／僧伽上(P.1-1)..[清光緖八年錢塘丁氏重刊本　　本書與法鼓文理學院合作製作]
介山法師
宋人中撰傳云師諱傳如號介山亦作戒山嘉興武原人顧逋翁之後裔也母夢金甲神推車上堂遂舉師童時往僧舍見棱嚴經恍同習歸白母矢願出家投杭昭慶慈忍房禮鏡湖爲師其祖大慈曰予嘗夢慈恩窺基尊者過吾家此子相貌奇偉殆類之名之曰興如謂能興佛道也後爲眞寂百松和尚所器易名傳如摩頂謂曰三千界如是傳佛
心燈之準子其勉之嘗至嘉興東塔閱藏紳士沈繼山隨取般若部經一圅試令背誦師立誦數卷繼山驚服曰此神僧也東走鄮峯禮阿育王設利二七日設利放百寶光光中湧現無數佛菩薩一一皆身在其前瞻禮向有礙胸之物至是一時空盪師以此質於百松松曰此普現色身三昧是方便境須修法華懺法方不住此位受具區馮公西溪安樂之請修法華懺法六載以證師囑庚子入都欲奏開昭慶戒壇并請龍藏與紫栢可公甚契及妖書事起師已南歸并逮師師易俗服自詣縣
縣主曰何來自羅苦趣師曰解京游方也坐獄住靜也受刑苦行也就死捨身也除此四法何處更有安心法門赴京與可公同就獄刑部主政魯史曾游西山佛寺逢異僧語之曰吾教中有二大士將以罣誤入法網公當主此案幸左右之魯問爲誰僧指庭柏及山示之魯心識已久及閱讞辭見紫柏介山名心感悟竭力維持之事得釋丙午因經厰王太監奏請得賜大藏經賜金建閣歸構齋堂寮舍登戒壇講演經論二願畢遂癸亥駐錫塘棲大善寺甲子還眞寂示微疾更衣趺坐說金剛
經及十六觀經題畢寂然而逝世壽六十三塔於瓶匋駱園後遷本山卧牛石側所著有法華抒海棱嚴歇棱嚴流老子笑莊子參若干卷
師有贈塘棲大善寺賓嶽詩　江海足優游嘗慮風波惡郊園可卜居塵俗紛相錯動止皆畏途何方堪著腳但敎身雲飛悠然自賓嶽
曹學佺月朔聖果寺訪介山上人詩　客裏嘉平始山中歲序殘樹呈羣石巧花雨一江寒明月臨禪壑淸霜覆戒壇應知西向笑不是爲長安　釋眞可圜中寄昭慶介公　誰能念爾衝寒去傀儡
提攜豈有神長別莫談身後願好從當下剖微塵馮夢禎與黃貞父書云昭慶僧戒山名傳如從妙峯法師學天台敎頃與之談辯口河懸甚憐愛之　又與如上座云洪鐘不叩不鳴公頃無俗事吾幾失公矣蛣蜣六卽之說敢不擊節以副賞音　釋廣印上介法師書云吾師北上某當奉瓶錫隨行給侍因餐變通法乳及觀國光而以薄怙失之悵悵何言緬惟軒車北境冒陟星霜日暮風沙此某結心時也九月六日手札得悉起居承諭途間備經險阻視苦猶樂乃師忍力成就動與神會達
師誾誾德有鄰矣道俗顒顒化可隆矣行將降紫泥於九重馱白馬於兩浙鹿野揮彌天之麈寶峯駭揵地之聲法門幸甚四衆幸甚達師昭代宗匠欲見未能某於古德機緣有不徹處水牯牛有未馴時但一切處知有不受瞞雖然明明地又如探沸湯卒難下手若在懸崖艱於捨命以故不敢灑灑作無事人竊欲乞師一言以爲策進
案屠隆碑記云力興建乎道塲則有如智禮大增光於講席則有若如公而尤侗戒壇記則云賴智仁介山覺海諸德後先整頓遺敎未墜智仁不
可攷頗疑卽是智禮偶誤耳
史／政書／宋會要輯稿／禮／禮五八／諡／后諡(P.禮五八之六六)
七月五日，給事中、兼直學士院胡世將上顯恭皇后諡議，詔恭依。議曰：「惟天生覆萬物，地以順承而代有終；惟帝臨涖四方，后以靜專而修內則。於皇母儀，體坤効法，義貴有從，事無攸遂。周之文母，漢之(烈光)[光烈]，咸取媲德，禮不專諡。國朝之制，監于前古。粵自乾德，推尊昭憲，仰協宣祖，著為丕範。(建)[逮]我烈聖，率循故典。恭惟惠恭皇后天稟柔明，性鍾慈惠，生於王公之族而志存謙下，習於富貴之養而躬行儉約。尊儷宸極，祗循婦順。肅環佩以中禮，援圖史以自鑒。櫛縱笄總，建供養於東朝；副禕褕翟，謹薦羞於時祀。四德兼備，六宮承式。有《樛木》逮下
之仁，有《卷耳》進賢之志。《桃夭》宜其家室，《芣》美其和平。用能夙歆帝武之敏，誕膺長發之祥。是生聖子，丕承大業。雖省方巡狩，遠邁於朔野；而深仁厚德，益昌於炎圖。宜有徽稱，以彰貴範。惟大觀誄行，嘗紀於鴻名；而烈考上賓，方嚴於升祔。顯孝錫諡，既命于天，廟主易題，宜繫于帝，則惠恭二美，義難偏舉。臣謹按《諡法》，嚴欽事上曰恭。蓋考合衆善，節以一惠，其大要佐崇觀宵旰之治，盡長樂溫凊之禮，齊肅以承宗廟，毖謹而絕私謁，非嚴欽事上乎？仍此懿號，仰配先烈，則以顯易惠，抑惟舊章。請改上惠恭皇后諡曰顯恭皇后。」
史／政書／宋會要輯稿／兵／兵一七／歸明／高宗／紹興元年(P.兵一七之一八)
七月十三日，詔劉(世光)[光世]兼鎮海泗州宣撫使，所有海、泗州歸明官吏，令光世一面便宜與官資差遣，申尚書省。
史／編年／清實錄／宣宗成皇帝實錄／卷之一百五十一／道光九年二月上／8日(P.322-2)
○壬申。諭內閣、騎射為我滿洲舊制。凡爾官兵。皆所素習。是以從前派往盛京木蘭隨圍官兵。俱令
演射布靶。無非欲使旗人服習勤勞。操練技藝。且於乾隆五十一年。曾經
聖諭。所有派出隨圍文職官員。如有藉端不射者。下屆京察。不准列入一等。著為令欽此。仰見
皇祖教育旗人之意。實為
至神且明。自應永遠遵奉。惟朕九年以來。未及進哨。並未閱看官員演射布靶。誠恐文武各員因循苟安。不肯嫺習。與其懲辦於臨時。孰
若嚴訓於先期。著曉諭各部院衙門及八旗各營。本年夏間。所有派出隨扈盛京文武官員侍衛章京等。朕親臨閱射布靶。儻有生疏者。定將該員交部嚴議。決不寬貸。其文職官員內。儻有藉端不射。著仍照舊例辦理。勿謂言之不豫也。
○又諭、蔣攸銛等奏、籌撥展賑春賞口糧銀款一摺。本年江蘇省海州等州縣。展賑加賞口糧。應用款項。共需銀三十五萬數千餘兩。除上年正賑冬賞口糧餘存銀
二萬數千餘兩抵用外。實應撥銀三十三萬兩。據該督等奏稱、江寧藩庫無款可支。請於江蘇司道庫籌撥備用。著准其將蘇藩司庫應行造入道光九年。春撥案內報完各款銀一十七萬兩。蘇糧道庫道光光八年秋撥案內報完漕項銀一十六萬兩。共銀三十三萬兩。照數動撥。以資接濟。事竣覈實造報。如有多餘。另行報部撥用。設有不敷。即著於司庫正項銀內湊撥濟用。該督等即飭該管道府州。
督同印委各員。趕查戶口。覈實散放。務使實惠均霑。仍隨時嚴密察訪。如有胥役剋扣冒濫情弊。即據實嚴參究辦。該部知道。
○又諭、御史王琦慶奏、外倉領放甲米。進城遲延。請遵定例辦理一摺。各倉領放甲米。向有限定時刻。乃日久玩生。以致米車到遲。積壓城外。防範難周。且逐日所放米數。並不知照稽查御史覈對。至領米時。領催多不親身投票。每令車夫代遞。如該御史所奏。自應嚴行查禁。
著倉場侍郎飭令外倉監督。務須遵照定限。米車每日於已刻到門。不得過午。每逢放米之日。先將本日定放米若干石。片行稽查御史。以便覈對每日進城與出倉之數。並著各旗領米參佐領。督飭領米領催。親身到門投票。毋許差人代遞。儻有仍前疲玩。著即查取各倉各旗領放甲米職名。照例參處懲辦。
○諭軍機大臣等。從前乾隆嘉慶年間。每遇
聖駕巡幸盛京。恭謁
祖陵。盛京吉林各將軍。均有例進土貢。但止就各該處所產土物呈進。以輸忱悃。原不准踵事增華。徒茲糜費。朕本年八月。恭奉
皇太后慈輿。前詣盛京。祗謁
祖陵。該將軍等著仍准照例呈進土貢。惟此次諸事概從節省。該將軍等所進土貢。務當比照從前酌加覈減。斷不准稍有增多。致負朕黜華崇儉之至意。將此各諭令知之。
○以內閣學士福勒洪阿、為理藩院左侍郎。
○以盛
京鳳凰城城守尉常明、為盛京副都統。
○鑄給貴州郎岱廳學正條記。從巡撫嵩溥請也。
○旌表守正捐軀河南通許縣民王善妻張氏。
史／編年／清實錄／文宗顯皇帝實錄／卷之二百十四／咸豐六年十二月上／9日(P.370-2)
○壬辰。諭內閣、贊善郭驥遠奏請變通私鑄
例禁一摺。奸民私鑄錢文。久干嚴禁。現在京師及各直省鼓鑄大錢。與制錢相輔行使。原可流通無弊。皆因私錢攙和。以致商民不便。物價增昂。亟應嚴拏懲辦。以儆刁頑。郭驥遠乃請聽民私鑄。重徵其稅。規利廢法。實屬不知政體。原摺擲還。
○諭軍機大臣等、彭玉雯奏、蘇省地糧。各州縣徵存頗多。藩司屢提不解。上海抽釐。該道恐礙羨餘。並不督飭委員、悉心經理等語。江南大營軍餉。欠缺過多。若
專待鄰省協撥。誠恐緩不濟急。自應先將本省應得之款。迅速籌解。以裕軍儲。各州縣地糧。既有徵存在庫。何以屢提不解。難免侵蝕那移等弊。著怡良等、查明從嚴參辦。至上海商貨雲集。貿易最盛。即抽釐一事。辦理得宜。亦能裨益軍餉。該道何以不肯督飭委員悉心經理。以致捐數寥寥。當此軍餉支絀之時。豈容任意顢頇。致滋貽誤。著該督撫、督飭藩司何俊、蘇松太道湯雲松、實心經理。趕解和
春軍營以資接濟。並著仍遵前旨。揀派大員。赴營接辦糧臺。毋再遲延貽誤。將此由五百里各諭令知之。
○緩徵江蘇武進、陽湖、無錫金匱、江陰、宜興、荊溪七縣被旱白糧。
○緩徵河南河內祥符陳留、杞通許尉氏、洧川、鄢陵、中牟、蘭儀鄭、滎澤、滎陽、汜水禹、商邱、甯陵、鹿邑、虞城、永城、柘城、夏邑、睢、安陽、湯陰、臨漳林、涉內黃汲新鄉輝、獲嘉、淇、延津滑、濬、封邱、考城、濟源、修武、武陟、孟溫、原武、陽武、洛陽、偃師
鞏孟津淮甯商水、項城、沈邱、太康、扶溝、許、臨潁、郾城、長葛光光山、固始、息、商城、六十五州縣被旱被水村莊新舊額賦有差。
○杜爾伯特扎薩克貝子貢噶綽克坦、阿巴噶扎薩克頭等台吉都噶爾布木、於養心門內瞻覲。
史／編年／朝鮮王朝實錄／世祖實錄／十二年（1466）　卷三十八至四十／卷三十八　正月至四月／三月／27日(P.22-1)
○戊辰/命義禁府，送李得守、安仲敬于京城囚之。禮曹參判姜希孟來問安，仍獻《金剛山瑞氣頌》曰：
臣三月二十
一日至金城縣，仰見天表，東北方，黃雲繚繞，沖融掩靄，韜藏日彩。俄而祥颷掃空，天形微露，所有黃雲，變成白瑞，岐爲五支。末端稍句，狀如兜羅手，屈五輪指，舒卷自在，倒正無方，況又舒長引曳，直跨天腹，向于西北。又於南方，白氣平鋪，明朗炯耀，靑暈點綴，爛如文錦，日色輝煌，山川草木，變爲金色界相。近來瑞應雖多，臣所目擊，此爲殊勝。臣問諸左右，瑞雲直當金剛，此又殿下駐蹕山麓之日也。臣不勝慶忭，膜拜庭下。竊自念言是法，流于震朝，不知其幾千百年，而時君世主，歸依崇奉，又不知其幾也。其間雖蒙佛攝受，獲致奇應，然或感於夢寐之中，或應於人力之所及，使詆佛者，容彖於其間，不能無疑於後世。豈若我今日瑞應之臻，有叩輒應，率皆昭回天表，轇輵宇宙，無人不矚，有目咸覩，有非人功之所能致者哉？足以破億萬載頑蒙之惑矣。嗚呼！天人夐隔，感應理微。一誠敬之感，而通于佛天，致此殊應，其理何哉？蓋城無欠缺，道必圓成，與佛何殊？佛佛相契，其機甚易。此殿下所以屢獲神變，輝曜今古者也，臣何幸與寓目
焉。謹拜手稽首而獻頌曰：“烝哉我后！功隆德邁，巍巍蕩蕩，與天爲大。省方時巡，溟海之堧。屹彼金剛，峻極于天。鍾神毓秀，瑞應無邊。我后至此，于山于巓。爇一心香，普薰三千。行無住施，廣耨福田。佛天默感，鑑此良緣。現大威神，降瑞生祥。其祥維何？白毫之光。其瑞維何？絢彼圓蒼。非烟非霧，若存若亡，輪囷煥赫，郁郁靑黃。神風掃靄，五出長芒。狀如兜羅，紫金光相。猛勢交相，晶光相盪。倬彼素質，靑暈連錢，遡風不解，移晷宛然。日流金色，焜耀山川。凡厥有目，孰敢不虔？頑蒙解悟，信者益堅。四衆奔波，咸陳頌辭。曰我眞敎，昔也參差。今輒符應，吾王無爲。無爲之極，妙應畓臻。象昭于天，吾王孔神。孰執爾迷？王破爾殼。孰生爾心？王其汝翼；如懸帝網，帝珠無極；如爇寶燈，光光相績。爾究爾明，吾王之明；爾究爾休，吾王之休。自今伊始，曁于塵墨。咸囿佛化，同躋聖域。”
史／編年／朝鮮王朝實錄／光海君日記／太白山本／十三年（1621）　卷一百六十至一百七十二／卷一百六十六　六月／19日(P.175)
辛酉六月十九日己丑
○大司諫柳潚啓曰：“旣被重振之搆捏，具由引避，(則以勿辭批之，臣待罪之中。)恭俟斧鉞之誅，而嚴譴不及，召命反下，兢惶之極，繼以淚下。臣未知重振承何人指嗾，鑿空架虛，變其辭說，醜斥臣兄弟，若此其慘也。第活殺婢之說，捕盜廳推案俱在，昭不可掩。丘史爭奸之說，不過兩捉之術也。陰嗾儒生，疏斥叔父云者，叔父力主金允黃之論，爲賊筠所惡，嗾其族上疏非一(非再)。竟遞義禁兼帶之後，果以闓伐之，則先訊(允黃)[胤黃]之論，遂寢(之)矣。護逆之迹，若此其巧，是孰使之然哉？又曰倡說於諸處者，臣未知重振，初何(聞之而乃)曰合司時，後何(計之而乃)曰倡之於諸處，前後變換，改供招明矣。至於(所謂)朝李暮朴之說，非潚之口則必不能出，此言也此言孰聞而孰
傳(之)耶？以疑事勒定罪案可乎？又曰：‘蓋因其妹家(事)，妄生希冀之心。’重振(之所以發此言者)，必以妹夫尹昈家女子，曾入昭訓再揀者，執以爲謀陷之資(也。重振前後之疏，專爲此事而發)，吁！亦慘矣。咀呪亂家之言，婢妾爭奸之說，醜詆狼藉，必有深意。人所共知，不須多辨，至於求婚於逆筠(此)一款，不得不洞釋。筠之淫行奸狀，臣所熟知。筠受刑一次，中道竄黜，臣爲臺諫時主張，豈有與仇家相婚之理哉？臣被人搆捏之後，杜門席藁，待罪不暇，未知大禎及㬇何許人也，何許事也，而竝入於攻臣之疏，有若隱然指嗾者然。臣(被人罔極之再搆，)不可靦然就職，請命罷斥(臣職)。”
○持平柳活啓曰：“又被重振再疏醜詆，(尤極)不得不仰陳。(於天日之下，)臣兄潚只有良妾一人，(亦)不近家內婢子，不獨一門知之，隣里鄕黨所共知。殺婢之由，(旣陳
前啓。非但)捕盜廳文案，猶在(都下貴，孰不知之？公言在)人，(天)豈可欺？所謂春川(有一)官婢，潚之丘史，活與其姪于垾爭奸云，所謂官婢，果是于垾所私生子者，臣兄弟在墓廬時，于垾率妻亦來，同在其處，彼妻一門。豈無耳目？(敢做此說，欲穢之耶？)所謂合司發論之時，公然倡說於諸處者，是何變換其說，若是無忌耶？(諸處二字，彼旣更供招，則臣不必多辨。)爾瞻自以相厚爲言，臣非不相厚，至於公論則私情自不得容焉。噫！天道十年(則)必反，人事十年(則)必變，爾瞻之秉權，旣過十年(于玆，則其間)怨己者何限？早使爾瞻，釋其秉權，辭退于閑，佩國家休戚之義，示明哲保身之意，則人心可回，衆怒可止，思不出此。反相攻擊，(到今益深，)合司之攻，非臣兄弟攻之，實擧國攻之也。臣旣被醜詆(之罔極，勢難
仍冒)。請命罷斥(臣職)。”
○掌令朴有章、持平尹根啓曰：“臣等得見重振再疏，(大槪)以甘心同惡(等語)，顯加臣等(之身，勢難仍冒)，請命遞斥(臣等之職)。”
○(備邊司啓曰：“當初鄭忠信與小胡接語之初，以‘巡邊使前軍務面議次，適來于此，聞汝之至爲來，相見’之意，措辭開說事，入啓定奪矣。今更思之，聞卽馳來，三數日內，得以相接，則此語猶或可發，小胡到那邊爲日已多，以此云云，適爲小胡之笑。囮小胡狡黠，豈有不知之理哉？　可以朝日啓辭之意，措辭善答，以探小胡之意宜當。前啓辭批答卽時，此啓辭參商添入於下諭中亦當。”答曰：“依啓。答送之辭則更爲下諭後，詳細答送事，十分善諭。”)
○(營建都監啓曰：“龍山、纛島等處，鄭富等私材二百十三條、小椽十四介，執捉云。雖不合於宮闕，而或於軍堡等
役，可以充用，依例給價取用之意，敢啓。”傳曰：“依啓。”)
○備邊司啓曰：“差官入送，已爲停當，而小胡遽到義州越邊，以開諭處置事，使鄭忠信馳到義州之意，(已成公文，)下諭于贊劃諸臣矣。待忠信接話後，當更議入送，非還爲停止者也。(忠信之到義州，信息尙不得聞，事勢自至遲延。)令忠信接話之際，一以善意開示，一以無所少屈言之曰：‘汝不由滿浦之路，而徑到於此，朝廷以我不善待汝，(而汝來於不當來之地，朝廷)將罪我。我欲往訴於汝將，汝須同(我)入往。’云。(且以此聖敎之意，檃括善諭事，依前傳敎，本司文郞廳急急下送，一一指授，行李諸資令本道措給以送)爲當。(敢啓。)”傳曰：“依啓。由滿浦事則如是言之，而但來犯玉、水兩鎭，搶掠牛馬事，竝詳善諭，而忠信擇日入送可矣。且忠
信以渠意諭之曰：‘我國各守封疆，則爾兵先來犯搶，我國邊將，非不知以干戈從事，而姑觀爾將所爲而處置。朝廷以我不能察啓，(如此事)將得重罪。(此事曲折，速爲詳問以來。)今後切勿如是，則兩國和好，亦可永守，我亦庶可免罪。’云(云)。似或不妨。兵不厭詐，更詳議處。”
○傳曰：“罪人放釋收銀數，隨捧卽啓。此銀堅藏，勿令花消(事，言于該曹)。”
○備邊司啓曰：“祖宗金石之典，遵而勿失可也。往年盲宰相，因歲不稔，請用關西元穀，誠可痛也。卽今奴虜大勢，朝夕可憂，調兵分戍，飛輓正急，(塞下金湯唯是粟粒。)而爲緣船路無禁，奸騙牟利之輩，(頃於)詔使時納(之以)銀，今將受之以穀，(果如此言，則)關西遺(儲之)穀，一朝盡矣。(雖欲換作以之繼餉，光光空地何從得穀？)今宜嚴飭監司，
一升米不許私給，船路一依祖宗舊規，痛加防禁。(海西之穀，從當次第西運，亦依平安道例施行。)各邑私儲(穀)，逐一知數，成冊啓聞，以兩湖應軍之米代給，竝令及秋船運於關西，以補軍餉(之意)事，請下諭兩西監司及分戶曹參判尹守謙(等)處(，一倂下諭宜當，敢啓)。”傳曰：“依啓。此盲宰相，指何人乎？察啓。”回啓曰：“盲宰相是唐時文字，別無指摘某人之意。使得盲字，實涉妄發，惶恐(之意，)敢啓。”傳曰：“勿爲惶恐。”又傳曰：“朝家文移，非戲劇，況又下諭之辭乎？盲宰相之盲字，不可竝入於諭辭，詳察改措。”
○(合司李爾瞻絶島圍籬安置事；合啓李偉卿絶島圍籬安置事、韓纘男拿鞫定罪事、朴鼎吉遠竄事。答曰：“竝勿煩。”)
史／雜史／九家舊晉書輯本／臧榮緒晉書／卷一／太祖文帝(P.2)
魏帝封太祖為晉公。太原等十郡為邑。進位相國。備禮九錫。太祖讓不受。公卿將校皆詣府勸進。阮籍為其辭。曰。沖等死罪。伏見嘉命顯至。竊聞明公固讓。沖等眷眷。實有愚心。以為聖王作制。百代同風。裦德賞功。有自來矣。昔伊尹、有莘氏之媵臣耳。一佐成湯。遂荷阿衡之號。周公藉已成之勢。據既安之業。光宅曲阜。奄有龜蒙。呂尚、磻溪之漁者也。也字依新晉書加。一朝指麾。乃封營邱。自是以來。功薄而賞厚者。不可勝數。然賢哲之士。猶以為美談。况自先相國以來。世有明德。翼輔魏室。以綏天下。朝無闕政。新作粃政。民無謗言。前者、明公西征靈州。北臨沙漠。榆中以西。望風震服。羌戎東馳。新作來馳。迴首內向。東誅叛逆。全軍獨克。禽闔閭之將。斬新作虜。輕銳之卒。以萬萬計。威加南海。名懾三越。宇內康寧。苛慝不作。是以殊俗新作時俗。畏威。新作畏懷。東夷獻舞。故聖上覽乃昔以來禮典舊章。開國光宅。顯茲太原。明公宜承奉奉字依新晉書加。聖旨。受茲介福。允當天人。元功盛勳。光光如彼。國土嘉祚。巍巍如此。內外協同。靡諐靡違。由斯征伐。則可朝服濟江。掃除吳會。西塞江源。望祀岷山。迴戈弭節。以麾天下。遠無不服。邇無不肅。令大魏之德。光于唐虞。明公盛
勳。超于桓文。然後臨滄海而謝支支或作交。伯。登箕山而揖許由。豈不盛乎。至公至平。誰與為鄰。何必勤勤小讓也哉。沖等不通大體。敢以陳聞。見文選并注卷四十。
武帝受禪。文帝號曰太祖。文選關中詩注。
史／雜史／九家舊晉書輯本／臧榮緒晉書／卷十／潘岳　附潘尼(P.91)
汧督馬敦。立功孤城。為州司所枉。死於囹圄。岳誄之曰。惟元康七年秋。九月十五日。晉故督守、關中侯、扶風馬君卒。嗚呼哀哉。初雍部之內屬。羌反未弭。而編戶之氐又肆逆焉。雖王旅致討。終於殄滅。而蜂蠆有毒。驟失小利。俾百姓流亡。頻於塗炭。建威喪元於好畤。州伯宵遁乎大谿。若夫偏師裨將之殞首覆軍者。蓋以十數。剖符專城。紆青拖墨之司。奔走失其守者。相望於境。秦隴之僭。鞏更為魁。既已襲汧而館其縣。子以眇爾之身。介乎重圍之裏。率寡弱之。據十雉之城。羣氐如蝟毛而起四面。雨射城中。城中鑿穴而處。負戶而汲。木石將盡。樵蘇乏竭。芻蕘罄絕。於是乎發梁棟而用之。𦉹以鐵鏁機關。既縱礧而又升焉。爨陳焦之麥。柿梠桷之松。用能薪芻不匱。人畜取給。青煙傍起。歷馬長鳴。凶醜駭而疑懼。乃闕地而攻。子命穴浚壍。寘壺鐳瓶甒以偵之。將穿響作。內焚穬火薰之。潛氐殲焉。久之。安西之救至。竟免虎口之厄。全數百萬之積。文契書於幕府。聖朝疇咨。進以顯秩。殊以幢蓋之制而州之。有司乃以私隸數口。穀十斛。考訊
吏兵。以檟楚之辭連之。大將軍屢抗其疏曰。敦固守孤城。獨當羣寇。以少禦眾。載離寒暑。臨危奮節。保穀全城。而雍州從事忌敦勳効。極推小疵。非所以襃奬元功。宜解敦。禁劾。假授。詔書遽許。而子固已下獄。發憤而卒也。朝廷聞而傷之。策書曰。皇帝咨故督守、關中侯、馬敦。忠勇果毅。率厲有方。固守孤城。危逼獲濟。寵秩未加。不幸喪亡。朕用悼焉。今追贈牙門將軍印綬。祠以少牢。魂而有靈。嘉茲寵榮。然絜士之聞穢。其庸致思乎。若乃下吏之肆其噤害。則皆妬之徒也。嗟乎。妬之欺善。抑亦貿首之讎也。語曰。或戒其子。慎無為善。言固可以若是。悲夫。昔乘邱之戰。縣賁父御魯莊公。馬驚敗績。賁父曰。他日未嘗敗績。而今敗績。是無勇也。遂死之。圉人浴馬。有流矢在白肉。公曰。非其罪也。乃誄之。漢明帝時。有司馬叔持者。白日於都市手劍父讎。視死如歸。亦命史臣班固而為之誄。然則忠孝義烈之流。慷慨非命而死者。綴辭之士。未之或遺也。天子既以策而贈之。微臣託乎舊史之末。敢闕其文哉。乃作誄曰。知人未易。人未易知。嗟茲馬生。位末名卑。西戎猾夏。乃奮其奇。保此汧城。救我邊危。彼邊奚危。城小粟富。子以眇身。而裁其守。兵無加衞。墉不增築。婪婪羣狄。豺虎競逐。鞏更恣睢。潛跱官寺。齊萬虓闞。震驚台司。聲勢沸騰。種落煽熾。旌旗電舒。戈矛林植。彤珠星流。飛矢雨集。惴惴士女。號天以泣。爨麥而炊。負戶以汲。累卵之危。倒懸之急。馬生爰發。在險彌亮。精冠白日。猛烈秋霜。稜威可厲。懦夫克壯。霑恩撫循。寒士挾纊。蠢蠢犬羊。阻眾陵寡。潛隧密攻。九地之下。愜愜窮城。氣若無假。昔命懸天。今也惟馬。惟此馬生。才博智贍。偵以瓶壺。𠜺以長壍。鍤未見鋒。火
以起焰。薰尸滿窟。棓穴以斂。木石匱竭。萁稈空虛。瞷然馬生。傲若有餘。𦉹梁為礧。柿松為芻。守不乏械。歷有鳴鉤。哀哀建威。身伏斧質。悠悠烈將。覆軍喪器。戎釋我徒。顯誅我帥。以生易死。疇克不二。聖朝西顧。關右震惶。分我汧庾。化為寇糧。實賴夫子。思謩彌長。咸使有勇。致命知方。我雖未學。聞之前典。十世宥能。表墓旌善。思人愛樹。甘棠不翦。矧乃吾子。功深疑淺。兩造未具。儲隸蓋鮮。孰是勳庸。而不獲免。猾哉部司。其心反側。斲善害能。醜正惡直。牧人逶迤。自公退食。聞穢鷹揚。曾不戢翼。忘爾大勞。猜爾小利。苟莫開懷。於何不至。慨慨馬生。琅琅高致。發憤囹圄。沒而猶眂。鳴呼哀哉。安平出奇。破齊克完。張孟運籌。危趙獲安。汧人賴子。猶彼談單。如何吝嫉。搖之筆端。傾倉可賞。矧云私粟。狄隸可頒。況曰家僕。剔子雙龜。貫以三木。功存汧城。身死汧獄。凡爾同圍。心焉摧剝。扶老攜幼。街號巷哭。嗚呼哀哉。明明天子。旌以殊恩。光光寵贈。乃牙其門。司勳頒爵。亦兆後昆。死而有靈。庶慰寃魂。鳴呼哀哉。文選馬汧督誄并注。
集／小說／後紅樓夢／第九回　瑤池宴月舞彩稱觴　甲第連雲泥金報捷(P.109)
‧第九回‧
瑤池宴月舞彩稱觴
甲第連雲泥金報捷
話說林良玉往瀟湘館去看林黛玉，說了些家務瑣事，就拿一個摺帖兒出來送與黛玉，說道：「這是咱家新宅裏的圖兒，各處也都沒有上個匾額對聯，要替妹妹打算。」黛玉笑道：「哥哥又來了，這些事是你們的本等，我們女孩兒家如何懂得？哥哥也不要笑話我了。」良玉便笑道：「好妹妹，你也不要謙，不要刁難。我聽見寶兄弟說，連這大觀園裏許多匾對也有一半是你定的，這自己家裏的你倒要推起來，終不然我為兄的擅長了這個還拉你麼？」黛玉道：「既這麼著，咱們大家商量著也好，到底過去看了一遍才好定見。」良玉道：「我早
就說過，要你過去走走，你只懶懶的。前日正月廿八日亥時，交驚蟄的那晚，有個朋友住在那裏，也說人家的匾通去掉了，光光的不成個模樣兒。你看明日二月初一甲寅，日子很好不過的，咱們就過去。你還是就這裏過去，還是套了車從外面進去？」黛玉道：「這個又要套車做甚麼呢，我就在這裏過去，穿過長衖往大門首一樣進去豈不好。我明日吃過飯一準來。」良玉笑道：「自己家裏為甚麼不早過去？」黛玉笑道：「可知哥哥早晨頭還有差使使喚著我。要等嫂子過去了，我才能夠交待呢。」良玉也笑著的出來說道「務必，務必！」
集／小說／後紅樓夢／第十九回　林黛玉重興榮國府　劉姥姥三進大觀園(P.257)
王夫人叫薛姨媽、邢夫人、黛玉、寶釵坐了一席，自己同劉姥姥、探春、惜春坐了一席，其餘姐妹挨次坐下。丫頭們送了些果子兒上來，黛玉就叫晴雯送一條哈密瓜與劉姥姥。姥姥看了一看，就道：「好個南瓜，配得著麵團兒燒著吃。」眾人已經笑了，晴雯笑道：「姥姥，你就這麼嚐嚐看。」劉姥姥道：「姑娘，我們雖則村裏人家，也不生吃著南瓜，這不比山芋呢、生柿呢。」晴雯便吃一塊與他瞧瞧。劉姥姥道：「這也奇了，南瓜又是生吃得的。」也就吃一塊，便說道：「太太，倒底算甚麼瓜，這樣配口？」王夫人便笑著告訴道：「哈密瓜。」姥姥道：「大別姑，是了是了，是鳥身上的了，怪不道呢。」眾人大笑起來。隨後便是各人面前一碗醒口冰燕湯，劉姥姥用箸撩起燕窩絲兒，盡著瞧，說道：「這不是涼粉造的麵條子，為甚麼扣的這樣短？」眾人都笑到了不得。劉姥姥吃了些，點點頭說道：「味兒倒也好，怎麼又和了些鷄皮兒，難道一個鷄光光的長這個皮？」邢夫人笑道：「姥姥，為的可口，把鷄肉兒去掉了。」劉姥姥放了碗，合起掌來道：「阿彌陀佛，而今肥鷄兒一百大錢一個，就是童子鷄也得京錢一百二。我們村裏人家，上了五十畝外的分兒，到過年才宰一個呢。」王夫人等倒也點點頭。又吃些菜點，王夫人打諒他的食量還好，將一碗冰凍酒燜清火腿移到他的面前。姥姥儘著看，就拿出一塊布手巾來抹抹手，放下箸，揀著好的儘著吃，眾
人忍不住大笑起來。
集／小說／儒林外史／第二十七回　　王太太夫妻反目　倪廷珠兄弟相逢(P.275)
這裏請了醫生來。醫生說；「這是一肚子的痰，正氣又虛，要用人參、琥珀。」每劑藥要五錢銀子。自此以後，一連害了兩年，把些衣服、首飾都花費完了；兩個丫頭，也賣了。歸姑爺同大姑娘和老太商議道：「他本是螟蛉之子，又沒中用。而今又弄了這個瘋女人來，在家鬧到這個田地，將來我
們這房子和本錢，還不夠他喫人參、琥珀！喫光了，這個如何來得？不如趁此時將他趕出去，離門離戶，我們纔得乾淨，一家一計過日子。」鮑老太聽信了女兒、女壻的話，要把他兩口子趕出去。鮑廷璽慌了，去求鄰居王羽秋、張國重來說。張國重、王羽秋，走過來說道：「老太，這使不得。他是你老爹在時抱養他的。況且又幫着老爹做了這些年生意，如何趕得他出去？」老太把他怎樣不孝，媳婦怎樣不賢，着實數說了一遍，說道：「我是斷斷不能要他的了！他若要在這裏，我只好帶着女兒、女壻，搬出去讓他！」當下兩人講不過老太，只得說道：「就是老太要趕他出去，也分些本錢與他做生意。叫他兩口子光光的怎樣出去過日子？」老太道：「他當日來的時候，只得頭上幾莖黃毛，身上還是光光的！而今我養活的他恁大，又替他娶過兩回親。況且他那死鬼老子也不知是累了我家多少。他不能補報我罷了，我還有甚麼貼他！」那兩人道：「雖如此說，『恩從上流』，還是你老人家照顧他些。」說來說去，說的老太轉了口，許給他二十兩銀子，自己去住。鮑廷璽接了銀子，哭哭啼啼，不日搬了出來，在王羽秋店後借一間屋居住。只得這二十兩銀子，要團班子弄行頭，是弄不起；要想做個別的小生意，又不在行；只好坐喫山空。把這二十兩銀子喫的將光，太太的人參、琥珀藥也沒得喫了，病也不大發了，只是在家坐着哭泣咒駡，非止一日。
史／正史／清史稿／表　凡五十三卷／卷一百七十三　表十三／諸臣封爵世表五下(P.5927)..[底本：關外二次本]
史／地理／增修雲林寺志／卷五／藝文／松源禪師塔銘　陸游(P.36-2)..[清光緖十四年錢塘嘉惠堂丁氏刻本　　本書與法鼓文理學院合作製作]
松源禪師塔銘
陸　游
松源禪師名崇岳生于處州龍泉之松源吳氏故因以自號自幼時已卓犖不羣處羣兒中未嘗嬉宕稍
長聞出世法慕向之年二十三棄家衣掃塔服受五戒於天明寺首造靈石妙禪師繼見大慧杲禪師於徑山久之大慧陞堂稱蔣山應菴華公爲人徑捷師聞之不待旦而行旣至入室未契退愈自奮勵中夜自舉狗子無佛性話豁然有得卽以扣應菴應菴舉世尊有密語伽葉不復藏師云鈍置和尚應菴厲聲一喝自是朝夕咨請應菴大喜以爲法器說偈勸使祝髮棟梁我道隆興三年師始得度於臨安西湖白蓮精舍自是徧厯浙江諸大老之門罕當其意乃浮海入閩見乾元木菴永禪師一日辭木菴欲往黃檗
木菴舉有句無句如藤倚樹師云裂破木菴云琅琊道一堆爛柴聻師云矢上加尖如是應酬數反木菴云老兄下語老僧不過如此祗是未在他日佛柄在手爲人不得驗人不得師云爲人者使博地凡夫一超入聖域固難矣驗人者打向面前過不待開口已知渠骨髓何難之有木菴舉手云明明向汝道開口不在舌頭上後當自知逾年見密菴于衢之西山隨問卽答密菴微笑曰黃楊禪爾師切于明道至忘寢食密菴移住蔣山華藏徑山皆從之一日密菴入室次問傍僧不是心不是佛不是物師侍側豁然大悟乃
云今日方會木菴道開口不在口頭上自是機辨縱橫不可觸木菴遷靈隱遂命師爲堂中第一座旋出世于平江澄照爲密菴嗣遷江陰之光孝無爲之冶父饒之薦福明之香山平江之虎邱天下名山惟冶父最寂寞又以火廢師一臨之四方名納踵至棟宇亦大興人謂師能使所居山大慶元丁巳年適靈隱虛席僉曰安得岳公來乎果被旨以師驩聲如潮居六年道盛行得法者眾法席爲一時冠而師有棲隱之志卽上章乞罷住持事上察其誠許之退居東菴俄屬微疾猶不少廢倡道忽垂一則語以驗學者
曰有力量人爲甚麽擡腳不起開口不在舌頭上又貽書嗣法山光光睦雲居善開傳以大法因書偈曰來無所來去無所去瞥轉元關佛祖罔措跏趺示寂實嘉泰二年八月四日得年七十有一坐夏四十奉全身塔於北高峰之原塔成之四年香山遣其侍者道孚以銘屬某某方謝事居鏡湖上年過八十病臥一榻得書不覺起立曰亡友臨川李德遠浩實聞道於應菴蓋與密菴同參李德遠每與某談參問悟入時機緣言句率常達旦今讀師語峻峭崒下臨雲雨如立千仞之華山蹴天駕空駭心眩目如錢塘海
門之濤虎豹股栗屋瓦震動如漢昆陽之戰追思德遠所言然知師眞臨濟正宗應菴密菴之眞子孫也銘曰
臨濟一宗先佛正傳應菴父子以一口吞金圈栗蓬晚授松源松源初心論刼參禪于一笑中疾雷破山坐入道場眾於濤瀾金鏃脫手碎首裂肝彼昏何知萬里關後十大劫摧山湮川法力所持此塔巋然
史／地理／續修雲林寺誌／卷二／重興／重建雲林寺大殿記(P.12-2)..[清光緖十四年錢塘嘉惠堂丁氏重刊本　　本書與法鼓文理學院合作製作]
重建雲林寺大殿記
梁　田春塍
雲林寺建於晉咸和元年代有興廢今寺則
國朝順治時僧宏禮所募建也康熙四十二年曾遭祝融之灾越百餘年為嘉慶廿一年復不戒於火延及大殿工費繁重未能猝復蒙
睿皇帝賜帑金一萬兩其時撫浙者黃梅帥公承瀛鹺使則長白廣公泰都轉則長白宋公如林相與謀捐貲並諭商樂助未及舉行俄奉
命裁鹽政歸巡撫兼治而帥公適當其任定議卽於鹽課內每引捐三釐得銀若干商眾踴躍遂以集事擇於道光三年七月初七日興工四所商人公舉董厥事者而以田預其數具呈院司允准行札知飭時田
服初闋將為赴都計力辭不獲命以中丞前為大京兆田曾為屬吏相待甚優都轉在京第又與田望衡對宇過從晨夕兩公皆以舊識故樂田為之贊襄也董事五人田之外有葉君道傳金君枝朱君嘉猷孫君培後金君命其子世樟代其役葉君旋病沒改舉徐君沂金君世樟又奉派總杭所商事復改舉徐君志震諸董事各有專司或工程或出納或購材木或辦瓴甓之屬葢都轉宋公親為之定而以田贊襄之於是鳩工庀材邪許之唱聲入雲際空山猨寉聞而為之翔舞得梁木於漢口得柱木於南京皆浙地
所不能有也中間山門復燬拓地而崇大之次第畢舉珠梯鳳鐸輪奐一新花曳虹幡霞連繡栱固不待給孤長者之布金空地也三十六相復莊嚴而重飾之四方過而瞻仰者莫不贊歎嗟異合十膜拜無虛日積五寒暑之勤始吿成功實道光八年七月也物力愈囏於前宏規無減於舊非佛慈之佑曷能臻此計前康熙建此為癸未七月興工今復道光光癸未七月興工成於戊子七月前後百廿載中日月遙遙相應洵有數存乎其間哉田旣身司其事目覩其成從此千百年後聞替戾之岡追溯今時盛事安可無
一言以記之因敘其緣起俾觀者識其大略如是
見能和尚入院後重建飛來峰坊續置山地數
率字號地五釐
率字號地五釐
率字號地三分八釐四毫二絲五忽
率字號地四毫一絲六忽
史／地理／寶華山志／卷之十五／詩２／七言律詩／寶華山　沈顥(P.11-2)..[清乾隆間釋聖性刊本　　本書與法鼓文理學院合作製作]
寶華山
沈　顥
律海津梁古薄伽蕋香幢畔積天花光光心印千珠網葉葉燈傳十木义諸有悉空超四果羣疑欲破展三車今朝古路逢行客一任松風拂鬢斜
史／地理／西天目祖山志／卷七／序／淸(P.32-2)..[清嘉慶九年序刊本　　本書與法鼓文理學院合作製作]
顧光梵音和尚語錄序禪門語錄述作如林大要以權實遮表盡之矣各家宗旨方便多門大要以空假中三觀之亦盡之矣光嘗於三元三要君臣賓主九帶十智之屬一以天台止觀法通無不一以貫之者若但以長言廣喻作機鋒戲論無不河漢斯言又豈知從上諸祖眞語實語如語不誑語不異語耶雖然是但以話頭論話頭不以行履論話頭也夫但以話頭論話頭則一切話頭皆成話墮禪源梵音禪師居西天目八年操行篤實其開堂問答及室中垂示不雕飾不
曼衍叅學者或以文采少之豈知師之親切為人直以行履作話頭者固非土簋塵羮盜竊前言以欺人耳目也西天目山水幽奇風氣淳古自高峯以至今玉林國師代出高僧師同時道謙諸老元風禪藻著於大江南北而師獨以本色修行主席多年嗣其後者號稱極盛今語錄中所載僧問如何是絕有無句師震威一喝光閱至此直得三日耳聾况當日親承擊叩者更何如也門人際源裒其前後法語共為三卷幷行實一首錄以示光光於諸老少有因緣故為標其行解之槩以告後之閱師語錄者乾隆四十有八年十月小雪前五日紫陽道人顧光謹序
史／地理／攝山志／卷四／碑銘／攝山棲霞寺碑銘　江摠持(P.2-1)..[清乾隆五十五年蘇州府署雕板　　本書與法鼓文理學院合作製作]
攝山棲霞寺碑銘
陳侍中尚書令江摠持陳李霈書
蓋聞天有神宫地云靈府桑欽博記始敘四衢之塔金朔著經因知千歩之寺至如峯形甑累岫勢堂密亦烏足
言哉南徐州瑯琊郡江乘縣界有攝山者其狀似繖亦名繖山尹先生記曰山多草藥可以攝養故以攝為名焉南瞻舊落顧悌鎮戍之塢北望荒村扈謙卜筮之宅此山西南隅有外道館地俄而疫癘磨滅三清遺法未明五怖之災萬善開宗遂變四禪之境倏見齊居士平原明僧紹空解淵深至理高妙遺榮軒冕遁迹巖穴宋泰始中嘗遊此山仍有終焉之志村民野老競來諫曰山多狼虎毒蛇所以久絶行踐僧紹曰毒中之毒無過三毒忠信可蹈水火猛獸亦何能為乃刋木駕峯薙草開逕披拂榛梗結搆茅茨廿許年不事人世渡河息暴
擾篋無立皆曰誠至所感有法度禪師家本黄龍來遊白社梵行殫苦法性純備與僧紹冥契甚善嘗於山舍講無量壽經中夜忽見金光照室光中如有臺館形像豈止一念之間人王照其香蓋八未曾有淵石朗其夜室居士遂捨本宅欲成此寺卽齊永明七年正月三日度上人之所搆也山情率易野製疎朴崖檐峻絶澗户幽深卉木滋榮四時助其彫綺烟霞舒卷五色成其藻絢居士嘗夢此巖有如來光彩又因閒居依稀目見昔寳海梵志睡覩花臺智猛比邱行逢影窟故知神應非遠靈相斯在居士有懷創造俄而物故其第二子仲璋
為臨沂令克荷先業莊嚴龕像首於西峯石壁與度禪師鐫造無量壽佛坐身三丈一尺五寸通座四丈并二菩薩倚高三丈三寸若乃圖寫瓌奇刻削宏壯蓮花瑩目石鏡沉暉藕絲瑩髮雲崖失彩頂日流影東方韜其大明靣目馳光西照匿其成魄大同二年龕頂放光光色身相晃若炎山林間樹下赩如火殿禪師自識終期欣瞻瑞應以建武四年於此寺順寂豈非六和精進十念允諧向沐寳池方登金地者也齊文惠太子豫章文獻王竟陵文宣始安王等慧心開發信力明悟各捨泉貝共成福業宋太宰江夏王霍姬蕃閨内德齊雍州刺
史田敻方牧貴臣深曉正見妙識來果並於此巖阿廣抽財施琢磨巨石影擬法身梁太尉臨川靖慧王道契真如心宏檀蜜見此山製置疎濶功用稀少以天監十年八月爰撤帑藏復加瑩飾繢以丹青鏤之銑璗五分照發千輪啟煥排天堂廡玉露分色接岫軒墀翠微抽影入定之侶歩纖草而揚梵三慧之僧挹飛泉而動色喜園凝靜豈傲吏之凡遊深谷虛元非愚公之俗路是以王公縉紳之輩郎吏胥史之屬歩林壑陟臯壤升精舍拜道塲莫不洗滌無明澣濯囂暗非直心之砥路孰能如斯者乎慧振法師志業該練心力精確度上人將
就遷神深相付囑法師聿修厥緒勸助衆功基業田園多所創置先有明德僧朗法師者去鄉遼水問道京華清規挺出碩學精詣早成般若之性夙植尸羅之本闡方等之指歸宏中道之宗致北山之北南山之南不遊皇都將渉三紀梁武皇帝能行四等善悟三空以法師累降徵書確乎不拔天監十一年帝乃遣中寺釋僧懷靈根寺釋僧慧等十僧詣山諮受三論大義賈誼曰學聖道如日之明孫卿云登高山知天之峻今之探賾其此之謂南蘭陵蕭幽棲抗志獨法絶羣遁世兹山多厯年所臨終遺言葬法師墓側還符田豫託西門之冢
更似梁鴻偶要離之瘞又按神錄云楚靳神在今臨沂縣齊永明初神詣法度上人受戒自通曰靳尚卽楚大夫之靈也大同元年二月五日神又現形著菩薩巾披袈裟閑雅甚都來入禪堂請寺衆説法崑嶺之中百神所在首陽之路八駟並驅未有修正戒之品詣得道之僧整忍辱之衣入安禪之室是知名山大澤靈異憑依者矣慧布法師幼落煩惱早出塵勞律儀明白貞節峻遠貫綜三乗不自媒衒楷模七衆無所詆訶曩日靜憩鍾巖余便觀止飡仁飲德十有餘年頃於攝阜受持珠戒佩服之敬雖敢怠於斯須汲引之勞且曷伸於報効
夫言意難盡鉛槧易凋固比河山莫如金石凡諸徵應并預隨喜並勒於碑左乃為頌曰漫漫心火冥冥世流論生若寄喻死如休三明未了十智難周盡纏癡愛豈離瘡疣敬仰雞足恭聞鷲頭斯風可羡其路何由我開梵宇靣壑臨邱我圖靈跡果植因修兼金畫繪泐石雕鎪連雲出没泄雨沉浮經行松磴禪坐蕙樓澗風長瀉崖溜懸抽花臺似雪夏室疑秋名僧宴息勝侶薰修三乗謂筏六度為舟金幢合蓋寳駕驅輈地祇來格天衆追遊五時無爽七處相侔辭題翠琰字勒銀鈎賢乎藥餌過客宜留此碑經唐會昌毁廢後已曾重立至今其石斷缺文言訛隱寺主僧契先購石依本
寫之康定元年三月十七日鐫立
史／地理／靈谷禪林志／卷十一　雜著三／書／致大寶法王書　明成祖(P.1-2)..[清光緖十二年重刻本　　本書與法鼓文理學院合作製作]
致大寶法王書
明成祖
大明皇帝致書如來大寶法王西天大善自在佛四月十五日朕偕灌頂通悟宏濟大國師曰瓦領禪伯往靈谷觀向日所見塔影朕至誠默禱曰願祝如來大寶法王西天大善自在佛吉祥如意若果鑑朕誠心則示塔影一已而塔影隨見朕又默祝願天下太平五穀豐登家給人足民不夭閼物無疵癘若果遂朕心更示塔影一已而復見塔影二一時之間三塔畢見其色始若黃金在鑛含輝未露俄若躍冶之金精光煜煜少焉如泥金布練豪芒紛敷若注若流綺窻綵櫺黝堊丹碧粲然呈露至莫有五色圓光光中見二佛像及如來大寶法王西天大善自在佛像已而復見寶公像拱立於前內官僧官具以來聞朕未之信至十六日復與灌頂通悟宏濟大國師往塔影之所朕又默祝曰明日朕初度之辰吉慶福祥則塔影更見已而又見塔影二一照於壁一映於地與前塔影聯而為七其色或黃或靑流丹炫紫紺縓間施錦繡錯綜若琉璃映徹水晶洞明若琥珀
光若珊瑚色若瑪瑙硨磲文采晃耀若淵沈而珠朗若山輝而玉潤若丹砂聚鼎若空靑出穴若鳳羽之陸離若龍章之焱灼若霓族孔葢之飄搖金支翠旂之掩映若景星慶雲之炳煥紫芝瑤草之斕斑若陽燧之迎太陽方諸之透明水若日出而霞彩麗也雨霽而虹光吐也巖空而電影掣也閃爍蕩漾搖動光溢雖擅丹靑之巧莫能圖其萬一雖極言語形容莫能狀其萬一至於鈴索振搖寶輪層疊霤瓦之鱗鱗闌檻之縱橫玲瓏疏透一一可數人之行走舞蹈咸見於光中其所服之色各隨而見若鳥雀衝過樹動花飛悉皆可見而天花雨虛悠揚交舞十七日花徧下其大者如盃小者如手東西兩廡又見塔影十光輝照燭皆如前之勝妙十八日朕復往觀塔影光彩大勝於前有雲彩五色輪囷煥衍郁郁縕縕非霧非烟低翔裵蔥蘢塔影之上乍舒乍斂往而復續變化萬狀不可殫述塔心復見塔影一已而靑篁綠竹之影紛然畢呈塔殿上所製七生丸異香
芬馥充達遠近至莫畱灌頂通悟宏濟大國師在寺觀之十九日早灌頂通悟宏濟大國師來報塔影第一層見如來大寶法王西天大善自在佛像三見羅漢像六環立左右第二層見紅色觀音像一左右見菩薩像四侍立拱手捧香花供養有圓光五色覆於塔上寶葢垂蔭瓔珞葳蕤凡物只有一影今一塔而見多影要非常理所能推測此皆如來大寶法王西天大善自在佛道超無等德高無比具足萬行闡揚道實釋迦牟尼佛再見於世以化導羣品是以攝受功至顯茲靈應不可思議朕心歡喜難以名言灌頂通悟宏濟大國師囘必能言塔影之詳然所言亦必不能盡其妙也就今畫工圖來一觀葢萬分得其一二爾茲特遣書相報吉祥如意如來其亮之
按大寶法王西天大善自在佛乃成祖封西僧哈立麻之號有勅文見第九卷灌頂法師名哈思巴囉見野獲編此云日瓦豈譒繹各別歟放光之事與四明阿育王舍利塔相類原書所恆有卽報恩寺塔亦嘗放光見梵剎志金陵瑣事金陵聞見錄諸書然哈立麻以在世之西僧而
亦現身光中未免過事侈陳近於怪誕故存之以備異聞而靈感門不錄也此文明釋可浩舊志作為致書吳雲舊志同惟於篇首大明皇帝致書下加述靈谷寶塔祥光恭告於十字自行增損與以誌公行實為張浚所撰碑同一臆斷葛寅亮梵剎志引之又將篇首四月十五日之上三句及篇尾葢萬分得其一二爾之下三句刪去作為御製靈谷塔影記但可浩舊志在嘉靖癸卯原作致書其時御製舊文應藏奉寺中必有所本梵剎志成於天啟丁卯距嘉靖癸卯已逾八十餘年之久其中恐有舛誤况刪節原文乃明人纂書陋習耶今仍從舊志定為致書焉
史／地理／蘆山寺志／卷之七　附詩偈／送耐堂和尚住蘆山(P.5-2)..[清康熙五十七年 (1718) 寧波伏跗室藏抄本]
送耐堂和尚住蘆山
聞性道天廼
天寕仲猷使日本功成歸老龍山巔慈溪西南普光寺慕師法力道心堅因延住持興舊業春草先生有詩娓娓數十韻泝前洄後極勤拳萬象昭囘無不徹花開曹洞則誤焉師乃元叟端公嗣明明臨濟接真傳普光制列為禪寺寺在蘆山江岸前堆青擁翠凌雲表鶴汀鳬渚相孤懸在唐乾元基始肇後唐清泰復開芉賜額治平宋宋世元豊革律紹聖禪石湖居士明州守時當值宋淳熙年曾作一偈送舉老歸來煨
芋蘆山烟宋元屢住善知識按譜無庸𤨏屑牽嘗稽寳慶梵剎誌六百畝山五百田到今侵蝕成陳迹大觀輪藏盡𣴭然吾友方外盧行者耐堂俗姓盧天童子長孫延衣缽四世乃相□默𡸅光德乆全坐斷雙峯紅日浦海會中峯道塲又名梅峯扶輪直照蘆山圓自是普光光益普當陽洪化滿大千我欲作詩慚春草竹影松聲落素牋佇聼潮音振空谷挂帆我亦趂潮船
史／別史／清朝通志／七音略　凡四卷／卷十七　七音略四／叶韻彚輯(P.6840-2)
臣等謹按
欽定叶韻彚輯用吳棫韻補例專論叶音但廣韻集韻等書字數多於今韻遠甚如一東內有蟊窽衆梵等字江韻牕降等字集韻亦直列東韻內此等既係本韻則無待於通更不必列為轉叶是書悉以佩文詩韻為斷凡屬佩文詩韻所不收者總次於轉叶之列入聲緝合葉洽四韻本通必須轉讀始叶惟洽部并入業韻一部遂覺音韻聱牙有碍通轉按廣韻以二十六緝二十七合二十八盍二十九葉三十帖三十一洽三十二狎三十三業乏同用三十四乏為序集韻及禮部韻略皆以二十九葉韻略與帖業通三十帖三十一業三十二洽韻略與狎乏通三十三狎三十四乏為序至韻會依平水韻併通用之韻乃以十四緝十五合十六葉十七洽為序而業與帖同併葉韻佩文詩韻亦依廣韻序次併業於洽是書本集韻韻略及韻會通併次第將洽韻中業韻一部提入緝葉韻內以便轉通更覺界限截然其餘改正舊本小誤者如晨風之詩云未見君子憂心靡樂吳棫韻補櫟字叶藥韻注乃引作既見君子云何不樂邵長蘅古今韻略亦然韻補境字叶敬韻注引三國志楊戲季漢輔臣贊以魏文
長為李正方端字叶陽韻注又以李正方為秦子敕之類有刪去舊本大誤者如漢郊祀歌云精建日月星辰度理陰陽五行周而復始本是四言四句兩用紙韻邵長蘅韻略乃引作六言兩句云精建日月星辰度理陰陽五行而增注於真先叶韻內行字之下陳琳大暑賦云氣變志遷韻補讀遷為雌人切以叶真文韻而書遷作隸體字邵長蘅誤認作興遂改陳賦為氣變志興而增一興字作雌人切以叶真文韻甚至於巧字叶有韻注引司馬遷傳亦書作司馬興之類有似誤而疑有別本姑仍其舊者如仲長統詩請用從火與游心海左叶韻補乃作請用從大而以大字叶哿韻太元出險登邱莫之伐也與道不得也叶韻補乃作莫之代也而以代字叶職韻史記滑稽傳漆城蕩蕩楊慎轉注古音略乃作漆城光光而以光字叶深韻劉向九歎捐林薄而菀死本與上文美夷為韻夷讀為雉轉注古音略乃引作菀菀而以菀字叶下文赴淵隱山之類其於轉叶之韻必引韻語或古書正文先懦音讀為證通叶之例彼此不能一律原本舊聞以為引證俾讀者於通韻自可類推於叶韻亦無嫌闕略酌古準今昭然明備一洗從來通叶支離之說於數百年講古韻者誠為獨酌其中矣
史／別史／籌辦夷務始末補遺／道光／二十三年／十一月二十六日／蔣文慶奏　浙海闗一年徵稅由(P.1)..[民國間抄本]
道光二十三年十一月二十六日　蔣文慶奏　浙海闗一年徵稅由
暫護浙江廵撫署布政使事按察使臣蔣文慶跪奏為浙海闗一年期滿徵收稅銀并賠補短征盈餘銀两恭摺具奏仰祈聖鑒事窃照浙海闗每年額征銅斤水脚銀三萬五千九百八两二錢三分又嘉慶九年奉旨浙海闗盈餘額数著為四萬四千两又道光十年五月內接准部咨奉旨各闗應征盈数以六成作為額內盈餘遇有短少著落賠補仍按分議處以四成作為額外盈餘遇有短少著落賠補免其處分因欽此又道光二十一年間接准部咨闗稅銀两于每年奏報之先責成廵撫核實盤查因各在
案兹據護海闗寧紹台道陳之驥詳稱闗稅按年考核今查自道光光二十二年十月初八日開港起連閏扣至二十三年九月初七日止一年期滿除海口無征銀一千四百九十六两七錢二分五厘外共征正稅銀七萬八千二十五两七錢五分五厘除正額銅斤水脚銀三萬五千九百八两二錢三分實征盈餘銀四萬二千一百十七两五錢二分五厘比較欽盈銀額数計缺征銀三百八十五两七錢五分緣邇年并無報往暹邏貿易及囬棹商船亦無閩廣船隻收泊致盈餘稅額稍有短絀自應照額賠補情具詳前来前撫臣管遹羣復加詳核該闗收稅簿冊尚無征多報少情弊按成計算所短係額外盈餘例免處分至該闗所征稅銀
向係按季儘数觧司分別撥觧應司庫核實盤查除飭将征收稅銀及賠補盈餘不敷銀两赶緊觧部疏具題外前撫臣管遹羣正在繕摺具奏間即因病出缺臣謹查照循例恭摺具奏伏乞皇上聖鑒謹奏道光二十三年十一月二十六日奉硃批户部知道欽此
十一月初七日
史／政書／清朝文獻通考／樂　考　凡二十四卷／卷一百七十二　樂考十八／樂歌　四／乾清宮普宴宗室樂章／乾隆四十八年(P.6360-3)
乾清宮普宴宗室樂章
乾隆四十八年定
皇帝陞座奏隆平之章
中天鳳紀開新列堯階繡茵
聖德重華九族親垂光惇敘家人敷仙蓂十葉宜春扇雍和和氣誾郁祥芬瓊蕤捧日寶鄂承雲
皇帝還宮奏慶平之章
璇霄氣應韶鈞仰重熙令辰行葦恩華衎燕申歡承麟趾振振霑椒觴芳酎含醇荷龍光光被均瑞璘彬萬年
聖壽一本天倫
史／政書／大清會典事例（光緒朝）／戶部／卷二百八十六　戶部一三五／蠲恤二二／緩徵五／咸豐七年(P.14-1)..[清光緒二十五年(1899)石印本]
○又緩徵河南省被災之蘭儀、新蔡、祥符、陳留、杞、尉氏、中牟、鄭、滎陽、禹、商邱、甯陵、鹿邑、虞城、夏邑、永城、睢、柘城、安陽、湯陰、臨漳、林、涉、內黃、汲新鄉、輝、獲嘉、淇、延津、滑、濬、封邱、河內、濟源、修武、武陟、溫、原武、陽武、洛陽、偃師、鞏、孟津、淮甯西華商水、項城、沈邱、太康、扶溝、襄城、長葛、光光山考城、固始、息、鄧、新野、淅川、內鄉、舞陽、汜水、六十四廳州縣新舊額賦。
史／載記／十國春秋／前蜀　卷三十五至四十七／卷第四十七　前蜀十三　列傳／僧智廣　僧貫休　僧子朗　掃地和尚　段義宗(P.1-1)..[清乾隆癸丑年昭文周氏此宜閣重校刊本]
僧貫休字德隱俗姓姜氏婺州蘭谿人也七歲父母絕憐愛之投本邑和安寺圓貞禪師出家為童侍日誦法華經一千字耳所蹔聞不忘於心與僧處默隔籬論詩時人多為驚異受具之後詩名大震乃往洪州傳法華經起信論皆精奧義刺史王慥見之雅相欽重已而　　蔣瓌開洗懺戒壇命貫休為監壇乾寧中謁吳越武
肅王獻詩云滿堂花醉三千客一劍霜寒十四州武肅王命改為四十州乃可相見貫休曰州亦難添詩亦難改閒雲孤鶴何不可飛一云貫休投詩於武肅甚愜旨遺贈亦豐王立功臣碑列平越將校姓名遂刊貫休詩於碑陰見重如此由是思登南嶽遂擔簦遊荊南與吳融相遇往復酬答心相得也會節度使成汭以誕生日得歌詩百餘章而貫休詩與焉汭令幕僚鄭準評高下準害其能置貫休詩第三貫休怒曰藻鑑如此其可久乎已而汭問筆法於貫休答曰此事須登壇而授豈容草草汭不勝其忿遞放黔中因為病鶴詩云見說氣淸邪不入不知爾病自何來久之再至荊南高季昌館
之龍興寺感時政作酷吏辭復被疏遠鬱悒中題硯子曰入匣始身安或以為匣者蜀也相勸來蜀遂至成都上陳情頌云有叟有叟居岳之室忽振金湯下彼巉崪聞蜀風景地寧得一富人侯王旦奭摩詰龍角日角紫氣盤屈揭日月行符湯武出天步孔艱橫流犯蹕穆穆蜀俗整整師律髯髮垂雪忠貞貫日四裔蘇活萬里豐謐無雨不膏有露皆滴有叟有叟無實行實一瓶一衲旣朴且質幸蒙顧盻詞緩思鬱軒鏡光中願如善吉又獻詩有云一瓶一鉢垂垂老萬水千山得得來高祖大悅呼為得得和尚留住東禪院賜賚優渥署號禪月大
師已而建龍華道場令居之高祖常命誦近所撰詩時貴戚滿坐貫休欲諷之乃舉公子行云錦衣鮮華手擎鶻閒行氣貌多輕忽稼穡艱難總不知五帝三皇為何物高祖稱善貴倖多有怨者壽春節貫休進堯銘舜頌二章堯銘曰金冊昭昭列聖孤標仲尼有言巍巍帝堯承天眷命罔厥矜驕四德炎炎堦蓂不凋永孚於休垂衣飄颻吾皇則之小心翼翼秉陽亭毒不遑暇食土堦苔綠茅茨雪滴君旣天賦相亦天錫德輈金鏡以聖繼聖漢高將將太宗兵柄吾皇則之日新德盛朽索六馬罔墜厥命熙熙蓼蕭瑰□風調舞擎干羽囿人芻蕘旣玉其葉亦金其枝葉葉枝枝百王允釐享國如堯不疑不疑舜頌曰高高歷山有黍有粟皇皇大舜合堯元德五典克從四門伊穆大道將行天下為公臨下有赫選賢用能吾皇則之無斁無逸綏厥品彙光光得一千幅臨頂十在隨蹕大哉大同為光為龍吾皇則之聖謀隆隆納隍孜孜孜孜切切六宗是禋五瑞斯列排麟
環鳳披香立雪四方納賮九圍有截昔救世師降生竺乾壽春亦然萬年萬年高祖復加獎賞永平二年卒年八十一明年為浮圖於成都北門外葬焉貫休累加龍樓待詔明因辨果功德大師翔麟殿引駕內供奉經律論道門選練教授三教元逸大師守兩川僧籙大師食邑三千戶賜紫大沙門一作龍樓待詔明因辨果功德大師祥麟殿首座引駕內供奉講唱大師道門弟子仗選鍊校授文章應制大師兩街僧籙封司空大僕卿雲八國鎮國大師左右街龍華道場對御講讚大師兼禪月大師食邑八千戶賜紫大沙門工篆隸草書好事者多號曰姜體詩與僧齊己並名有寶月集一卷西嶽集四十卷吳融為之序又繪羅漢一十六身并一佛二大士像皆作古野之貌不類人間或曰夢中所
覩覺後圖之謂之應夢羅漢一云貫林常自夢得十五羅漢梵相尚缺一有告曰師之相乃是也于是遂為臨水圖以足之翰林學士歐陽烱常作詩述其事貫休體充而形短其像讚則宰相王鍇為之性落落不拘小節每於通衢徒步行嚼果子初來蜀時過詣韋莊而馮涓適至遂與相見欣然撫手曰我與爾叔有分涓怒拂衣去他日過從竟不逢迎貫休謂人曰我得得和尚為渠入蜀何意見怪其率畧多如此又好俳謔一日與杜光庭並轡道中貫休馬忽奔躓光庭連呼大師數珠落地貫休曰非數珠葢大還丹耳光庭有慚色貫休弟子曇域戒學精嚴能詩善篆重集許氏說文行於蜀
貫休詩集皆出曇域所校輯者
史／職官／福惠全書／卷之三十二／禀啟附／四六大啟／送守道入賀聖壽(P.6)..[清康熙三十八年金陵濂溪書屋刊本]
送守道入賀　聖壽
伏以驄馬朝天紫氣飛騰于萬里星軺拱北祥光光耀于
層霄。快湛露之興歌知金莖之有賜、懽騰属吏、喜動天顏。恭惟台臺、儒林鳳羽。海內龍門。天挺竒才。世稱異品。周邦屏翰匹申伯以同聲商鼎鹽梅繼傅巖而並烈。績隆行省望冾中朝。兹當萬國之呼嵩。乃偕群工而拜表。錄成金鑑追風度於曲江詩和卿雲挹恩光于舜日聖人三祝歡情豈後于華封天子萬年文德載高于召虎某生際昌期、躬逢勝事。慚負弩之無由。謹貢暄而作頌伏願誠通當宁。道格宸衷。投君無異果矢忠悃以志沼毛壽國有竒方鍊仁義而為鴻寶中書二十四考壯猷永奠乎唐基廣成千二百年至道常陳于軒錄
子／醫家／本草述／卷之二十九　介部／牡蠣／附　潮依月附日義(P.22-1)..[清嘉慶十五年(1810)還讀山房刻本]
附潮依月附日義　朔則日月相會望則日月明對故潮勢大月弦之際日月不相會相對故潮勢小月賦有朒音訥朓音挑朏音斐魄晦而月見西方謂之朓疾行貌朔而月見東方謂之朒行遲貌其曰輝朒者舉朔後月將漸圓之義故曰息於輝朒朏月未成明也．魄月始生魄然也葢朔後則明漸生望後則魄漸生故曰消於朏魄　沈括曰月本無光猶一銀丸日曜之乃光光之初生日在其旁故光側而所見纔如鉤日漸遠則斜照而光稍滿大扺如一彈丸以粉塗其半側視之則粉處如鉤對視之則
正圓也　或問上弦下弦之義．邵康節先生曰．上弦是月盈及一半．如弓之上弦．下弦是月虧及一半．如弓之下弦．
子／醫家／御定佩文齋廣群芳譜／果譜　卷五十四至卷六十七／卷六十六　蓮等／蔆／集藻／詩㪚句(P.32-2)..[文淵閣四庫全書本]
〔詩㪚句〕
〔增〕梁江淹相攜及嘉月採菱渡北渚　徐勉紫菱亦可採聊以緩愁年
〔原〕費昶妾家五湖口采菱五湖側　唐儲光羲濁水菱葉肥清水菱葉鮮
〔增〕李白郎聽採菱女一道夜歌歸　杜甫况資菱芡足庶結茅茨迴　錢起渚禽菱芡足不向稻粱争　劉禹錫艶歌呈幾曲江畔采新菱
〔原〕宋陶弼轉葉香隨風舒花影凌日　梁武帝江南稚女珠腕繩桂棹容與歌採菱
唐李賀瀉酒木蘭椒葉蓋病容扶起種菱絲　宋陳堯佐堆盤菱熟胭脂角藉藻鱸鮮淡墨鱗　林逋含機緑錦翻新葉滿篋青銅瑩古花　陸游何時𨚫泛耶溪路臨聽菱歌四面聲
〔增〕唐儲光羲深潭菱葉疎　王維菱蔓弱難定
〔原〕杜甫隔沼連香芰
〔增〕杜甫水果剝菱芡　採菱寒刺土　韓愈菱葉故穿萍　孟郊菱翻紫角利　栁宗元朶頤進芰實　張籍翻芰紫角稠　李益菱花覆碧渚　李賀菱科映青罩　白居易菱風
香㪚漫　宋司馬光光翻芰葉齊　楊萬里新菱剥釅紅　唐萬齊融垂菱布藻如妝鏡　薛逢日中漸見菱花舒　韋荘十畝菱花晩鏡清　曹唐碧花菱角滿潭秋　宋王安石菱角蜻蜓翠蔓深　陸游深紅菱角密覆水　元薩都剌酒渴氷盤破紫菱
子／類書／清稗類鈔／詼諧類／詠禿子詩(P.1842)
詠禿子詩
有詠禿子者，詩曰：「頂上無毛一禿鶖，天然潤澤似揩油。曲詞喚作光光乍，卻異花叢眾滑頭。」又曰：「圓光頂上禿如鶖，枉費許多生髮油。若叫此人做和尚，不須披剃自來頭。」
集／小說／兒女英雄傳／第二十回　　何玉鳳毀妝全孝道　安龍媒持服報恩情(P.300)
閒話休提，言歸正傳。再講安老爺自從到了二十八棵紅柳樹鄧家莊，又訪得青雲堡見了褚一官褚大娘子，這纔見著鄧九公；自從見了鄧九公，費了無限的調停，無限的宛轉，纔得到了青雲峰見著了這位隱姓埋名昨是今非的十三妹；自從見了這位姑娘，又費了無限唾沫，無限精神，纔得說的他悉心懺悔，五體皈依；一直等安太太安公子張姑娘以至他的奶公奶母丫鬟異地重逢，纔算作完了這本戲
文，演完了這段評話，纔得略略的放心。他便對鄧九公說：「九兄，這事情的大局已定，我們外面歇歇，好讓他娘兒們說說話兒，各取方便。」
鄧九公本就嚷嚷了半天，聽了這話正中下懷，忙說：「很好！偺們也該喝兩盅去了！」又告訴褚大娘子道：「讓姑娘吃些東西；哭只管哭，可不要儘只餓著。」嘮叨了一陣，這纔陪了老爺公子出來。
外面自有褚一官帶了人張羅著預備吃的；內裏褚大娘子也指使著一群頭腳的婆兒調抹桌凳，搬運菜飯，便連戴勤家的隨緣兒媳婦也來幫忙。一時，裏外都吃起來。安老爺合鄧九公心裏惦著有事，也不得照昨日那等暢飲；然雖如此，卻也瓶罄杯空，不曾少喝了酒。至於那些吃食，不必細述，也沒那鼓兒詞上的「山中走獸雲中雁，陸地飛禽海底魚」，不過是酒肉飯菜，吃得醉飽香甜而已。一時吃完，又添了東西，內外下人都吃過了。
鄧九公閒話中便合安老爺說道：「老弟！你看，這等一個好孩子被你生生的奪了去了，我心裏可真難過！只是一來，關著他的重回故鄉；二來，又關著他的父母大事；三來，更關著他的終身：我可沒法兒留他。但是我也受了他會子好處，一點兒沒報答他，我這心裏怎得過的去？我想如今他不是沒忙著要走的這一說了嗎？我要把他老太太的事重新風風光光的給他辦一辦；也算我們師徒一場。只是要老弟你多住幾日，包些車腳盤纏；可就不知老弟等得等不得？」
集／小說／歧路燈／第八三回　王主母慈心憐僕女　程父執侃言論後生(P.867)
正哭時，只見趙大兒引了女兒，拿一籃子嫩肥韮菜，另夾了一個小包袱兒，上了樓來，放下與王氏磕頭道：「奶奶好！」又叫女兒道：「與老太太磕頭，老太太想你哩。」女兒磕下頭去。又叫女兒與少爺磕頭，女兒也向紹聞磕了頭。
這女兒已長成了一個半女半媳的身材，臉兒好看，腳也纏的小了，頭髮梳的光光哩，爬角上綁了一撮菜子花兒，站在門邊，睜著兩只黑白分明的眼，望著貼的畫兒觀看。王氏不覺回嗔作喜道：「您娘兒兩個坐下。」老樊也顧不的廚下燒火，跑上堂樓，與趙大兒兩個拜了一拜。趙大兒也叫女兒道了萬福。老樊指著籃兒說：「這是你拿的韮菜？我拿廚下擇去。」趙大兒道：「不用擇，昨日割下來，已擇淨了。」老樊拿起哈哈笑的去了。王氏喜之不勝。
叢書／武英殿聚珍版叢書／易說／卷四／下經／未濟(P.24-2)..[清乾隆敕刻武英殿聚珍本]
六五貞吉无悔君子之光有孚吉
象曰君子之光其暉吉也
五雖未濟以柔居中又有文明之德能任賢以濟難故曰君子之光光輝著明為物所信則吉從之矣上首也下尾也初不知極上不知節皆入于險其揆一也
叢書／武英殿聚珍版叢書／郭氏傳家易說／卷一／上經／坤(P.17-1)..[清乾隆敕刻武英殿聚珍本]
用六利永貞象曰用六永貞以大終也
柔順而動剛坤之德也可久之道也用六之義用此而已用此可久能勿大終乎用九非獨君也臣亦可用九二是也用六非獨臣也君亦可用六五是也
文言曰坤至柔而動也剛至靜而德方後得主而有常含萬物而化光坤道其順乎承天而時行
坤雖以柔靜為主苟无剛方之德不足以含弘光大後得主而有常矣含萬物含弘也化光光大也所謂其靜也翕其動也闢也然而要坤之至以順承天而行以時而已此重明卦彖之意
積善之家必有餘慶積不善之家必有餘殃臣弒其君子弒其父非一朝一夕之故其所由來者漸矣由辨之不早辨也易曰履霜堅冰至蓋言順也
坤之初六非積善之象而文言先及積善者因明善不善皆在所積知不善之不可積則善為可積矣聖人貴夫早辨者慮馴致之易長耳所以坤之德以柔而剛靜而方為至蓋非剛非方則一于順皆馴致之道必不能早辨故也
直其正也方其義也君子敬以直內義以方外敬義立
而德不孤直方大不習无不利則不疑其所行也
直以言六二之正也方以言六二之義也以敬為正而直內盡處中之道矣又以義而方外是以能居興事造業之任也直內則中立不倚君子所以正其心方外則和而不流君子所以措諸事業內外並立則大德不孤矣虞舜夔夔齋慄直內之敬也温恭允塞方外之義也五典克從百揆時敘无所往而不利故不疑其所行也
陰雖有美含之以從王事弗敢成也地道也妻道也□
道也地道无成而代有終也
陰能含美則能從事蓋坤之德含弘為先也地道妻道臣道皆坤之道也无成代終含美俟用而已
天地變化草木蕃天地閉賢人隱易曰括囊无咎无譽蓋言謹也
天地交感則賢人出而萬物亨天地閉隔則賢人隱而萬物不遂此自然之理非必天地不交否之時為然也君臣之道不合則為閉矣賢人之德不彰則為隱矣括囊蓋欲其自謹之耳
君子黃中通理正位居體美在其中而暢于四支發于事業美之至也
君子有至美之德能通天下之理故可以正君之位居君之體而德與位稱也是以近而暢于四支大而發于事業見于四方萬里之遠者無非在中之美德也充之足以保四海是為美德之至夫聖人治天下國家之道必本于正心脩身之微是以六五君子之發于事業者蓋由在中之美能通天下之理而已
陰疑于陽必戰為其嫌于无陽也故稱龍焉猶未離其
類也故稱血焉夫玄黃者天地之雜也天玄而地黃
上六之戰无龍以明之則不知其與陽戰也為其嫌于无陽而言戰也故稱龍焉蓋俱陰无戰故也因其稱龍故稱血因其稱血故稱玄黃從其類而言此周公爻辭之大法也天玄而地黃蓋天地陰陽兩傷之意也
叢書／武英殿聚珍版叢書／誠齋易傳／卷十六／旣濟(P.18-2)..[清乾隆敕刻武英殿聚珍本]
六二婦喪其茀勿逐七日得象曰七日得以中道也
六二以陰居中婦象也九三在前為婦車之蔽茀象也然九三之火逼近六四之水火將進而隔于水喪茀之象也婦車有蔽而後可行喪其蔽不可行之象也六二有文明中正之德太平之賢臣也當險難旣濟之後太平之盛時也上有九五剛陽中正之君太平之聖君也以賢臣當盛時遇聖君行吾道以守盈
成吾見其易易也然一有小隔於其間則此道柅而不得行此衆人之所躁而競君子之所靜而俟者也躁而競者勝負未可知靜而俟者不久而自定故曰勿逐七日得然非以中道自處而不躁安能如此故曰以中道也故管蔡之謗周公公不辨而王自悟燕王上官之譖霍光光不言而帝自察二與五為七六二與九五相應故為七日得詩有翟茀
叢書／武英殿聚珍版叢書／陳經尚書詳解／虞書／卷一／堯典(P.1-1)..[清乾隆敕刻武英殿聚珍本]
尚書詳解卷一
宋　　　陳　　　經　　　撰
虞書
堯典
夫子讚易自伏羲而下定書自唐虞而下莫不各有其意然則伏羲神農黃帝之書謂之三墳少昊顓帝高辛唐虞之書謂之五典則二帝而上蓋有書矣夫子斷自唐虞者蓋二帝而上隨時有作順乎風氣之宜不先天以開人各因時而立政其事則樸略而未
備曁乎堯舜繼作人道始備可以為百王之冠後世之所取法故書首二典觀論語堯曰篇稱堯曰咨爾舜而下是皆夫子斟酌帝王之道可以通行于天下後世者也知堯曰篇之所載則知夫子所以定書之本旨矣孔氏曰五典言常道也堯舜之事自後世觀之企慕而不可及殊不知此特聖人之所常行初非駭俗絶世甚高難行者也孟子曰人皆可以為堯舜又曰規矩方圓之至也聖人人倫之至也欲為君盡君道欲為臣盡臣道二者皆法堯舜而已矣堯舜于
其常行之外豈復有所增益哉
昔在帝堯聰明文思光宅天下將遜于位讓于虞舜作堯典
此夫子之所作也書序序所以作書之意故引之各冠其篇首聰明文思形容堯之德不可作四事論言乎堯之中虛無物以窒之謂之聰言乎堯之心外物不足以蔽之謂之明堯之聰明如此不獨得之于中其文又見于其外所謂美在其中暢于四肢發于四體睟然見面盎背謂之文有是文而智慮之未深泛
應之不能皆當容或有之必如夫子之行止久速無可無不可然後可以言堯之思堯之聰明以一言形容之有未盡故又曰文又曰思所以形容其一德而非四也猶齊聖廣淵溫良恭儉讓是也旣有此德自然有此光光者是德之不可掩也天下雖大不逃乎堯光輝之中愚不肖有是心昬而蔽之尚不足以安其身何以安人賢者有是心不昬不蔽猶未至于廣大足以安身或足以安人未足以安天下聖人有此心不失其全天地萬物盡在吾德之中聖人不擾不
作則天下固已安矣或曰堯有堯之性萬物有萬物之性堯有何預于天下曰性一也人各得之如日月之明散在萬物萬物各得其明此明而不偏其為明無二也故堯全是性天下無不應者其機同也天下各具此性無以感之則亦彫喪迷亂如行德而仁壽行暴而鄙夭是也將遜于位讓于虞舜聖人胸中所過者化有天下而己不與焉天與賢則與賢堯豈以位為樂哉堯豈以天下而私諸其子哉吾觀堯自十六以唐侯升為天子在位七十載其國家有大政事
非一端而足而作史者特以一篇盡其平生之所為而夫子序書又以四句而該盡一篇之義嗚呼辭約而義盡也如此哉
叢書／武英殿聚珍版叢書／春秋釋例／卷一／會盟朝聘例第二(P.6-1)..[清乾隆敕刻武英殿聚珍本]
會盟朝聘例第二【案】此篇見永樂大典惟篇目佚今補
隱十年春王二月公會齊侯鄭伯于中丘傳曰春王正月公會齊侯鄭伯于中丘癸丑盟于鄧為師期
桓二年春云云三月公會齊侯陳侯鄭伯于稷以成宋亂
傳曰會于稷以成宋亂為賂故立華氏也
十四年春正月公會鄭伯于曹傳曰春會于曹曹人致餼禮也
僖元年秋云云八月公會齊侯宋公鄭伯曹伯邾人于檉傳曰盟于犖謀救鄭也
五年夏云云公及齊侯宋公陳侯衞侯鄭伯許男曹伯會王世子于首止傳曰會于首止會王太子鄭謀寧周也九年夏公會宰周公齊侯宋子衞侯鄭伯許男曹伯于葵丘傳曰夏會于葵丘尋盟且修好禮也
二十一年秋宋公楚子陳侯蔡侯鄭伯許男曹伯會于盂執宋公以伐宋傳曰秋諸侯會宋公于盂子魚曰禍其在此乎君欲已甚其何以堪之于是楚執宋公以伐宋
文十七年夏云云六月諸侯會于扈傳曰晉侯蒐于黃父遂復合諸侯于扈平宋也公不與會齊難故也書曰諸侯無功也
宣七年冬公會晉侯宋公衞侯鄭伯曹伯于黑壤傳曰晉侯之立也公不朝焉又不使大夫聘晉人止公于會
盟于黃父公不與盟以賂免故黑壤之盟不書諱之也襄五年秋云云公會晉侯宋公陳侯衞侯鄭伯曹伯莒子邾子滕子薛伯齊世子光吳人鄫人于戚傳曰九月丙午盟于戚會吳且命戍陳也穆叔以屬鄫為不利使鄫大夫聽命于會
八年夏云云季孫宿會晉侯鄭伯齊人宋人衞人邾人于邢丘傳曰五月甲辰會于邢丘以命朝聘之數使諸侯之大夫聽命季孫宿齊高厚宋向戌衞甯殖邾大夫會之鄭伯獻捷于會故親聽命大夫不書尊諸侯也
十四年春王正月季孫宿叔老會晉士匄齊人宋人衞人鄭公孫蠆曹人莒人邾人滕人薛人杞人小邾人會吳于向傳曰春吳告敗于晉會于向為吳謀楚故也夏傳曰于是齊崔杼宋華閱仲江會伐秦不書惰也向之會亦如之衞北宫括不書于向書于伐秦攝也
十六年春云云二月公會晉侯宋公衞侯鄭伯曹伯莒子邾子薛伯杞伯小邾子于湨梁傳曰晉侯與諸侯宴于温使諸大夫舞曰歌詩必類齊高厚之詩不類荀偃怒且曰諸侯有異志矣使諸大夫盟高厚高厚逃歸于是
叔孫豹晉荀偃宋向戌衞甯殖鄭公孫蠆小邾之大夫盟曰同討不庭
夏云云叔老會鄭伯晉荀偃衞甯殖宋人伐許傳曰書曰會鄭伯為夷故也
二十六年夏云云公會晉人鄭良霄宋人曹人于澶淵傳曰六月公會晉趙武宋向戌鄭良霄曹人于澶淵以討衞疆戚田云云趙武不書尊公也向戌不書後也鄭先宋不失所也
二十七年夏叔孫豹會晉趙武楚屈建蔡公孫歸生衞
石惡陳孔奐鄭良霄許人曹人于宋傳曰宋向戌善于趙文子又善于令尹子木欲弭諸侯之兵以為名
三十年冬十月云云晉人齊人宋人衞人鄭人曹人莒人邾人滕人薛人杞人小邾人會于澶淵宋災故傳曰為宋災故諸侯之大夫會以謀歸宋財冬十月叔孫豹會晉趙武齊公孫蠆宋向戌衞北宮佗鄭罕虎及小邾之大夫會于澶淵旣而無歸于宋故不書其人君子曰信其不可不慎乎澶淵之會卿不書不信也夫諸侯之上卿會而不信寵名皆棄不信之不可也如是詩曰文王
陟降在帝左右信之謂也又曰淑慎爾止無載爾偽不信之謂也書曰某人某人會于澶淵宋災故尤之也不書魯大夫諱之也
定十年夏公會齊侯于夾谷傳曰公會齊侯于祝其實夾谷孔丘相犂彌言于齊侯曰孔丘知禮而無勇若使萊人以兵劫魯侯必得志焉齊侯從之孔丘以公退云云齊侯聞之遽辟之將盟齊人加于載書曰齊師出境而不以甲車三百乘從我者有如此盟孔丘使兹無還揖對曰而不反我汶陽之田吾以共命者亦如之齊侯將
享公孔丘謂梁丘據曰齊魯之故吾子何不聞焉事旣成矣而又享之是勤執事也且犧象不出門嘉樂不野合饗而旣具是棄禮也若其不具用秕稗也用秕稗君辱棄禮名惡子盍圖之夫享所以昭德也不昭不如其已也乃不果享齊人來歸鄆讙龜陰之田
哀七年夏公會吳于鄫傳曰夏公會吳于鄫吳來徵百牢云云邾茅夷鴻以束帛乘韋自請救于吳曰云云若夏盟于鄫衍秋而盡背之云云
十二年夏云云公會吳于槖臯傳曰會吳于槖臯吳使太
宰嚭請尋盟公不欲使子貢對云云乃不尋盟
秋公會衞侯宋皇瑗于鄖傳曰秋衞侯會吳于鄖公及衞侯宋皇瑗盟而卒辭吳盟
十三年夏云云公會晉侯及吳子于黃池傳曰夏公會單平公晉定公吳夫差于黃池云云秋七月辛丑盟吳晉爭先云云乃先晉人
釋例曰傳曰朝以正班爵之義率長幼之序會以訓上下之則制財用之節明王之制使諸侯歲聘以志業間朝以講禮再朝而會以示威再會而盟以顯昭
明古之制也春秋之世文襄之伯其務不煩更制三年而聘五年而朝有事而會不協而盟足以昭禮命事謀闕而已雖備此制迫于事難君臣交馳相繼于時或以拜朝或以殷聘初聘報聘來謂使而來見疏數之節無復常制皆書有禮者亦時之所宜也將求于人必先下之故公孫夏謝晉不敏君子稱善事大國也稱朝者兩君相見揖讓于兩楹之間聘者使問于鄰國必皆使卿尊君命也會者講禮示威遇者草次相見二國君各簡其禮若道路相逢遇也盟者【案】永
樂大典無者字從隱元年傳正義所引釋例增入殺牲載書大國制其言小國尸其事珠槃玉敦以承流血而同歃【案】隱元年傳正義所引釋例承字作奉地主致餼侯伯致禮于其國都則主人與于盟可知故稱客而不復稱主盟于齊盟于宋是也天子畿內封爵各無明據禮記又是後儒所集【案】隱元年正義引釋例此句作禮記後人所作亦不正與春秋同今案春秋以考之居三公六卿之位者皆以伯爵子爵居位而别食采邑經自因氏以為文其稱公者皆三公非五等之公也稱伯稱子皆爵稱也通經傳旣無稱侯又無稱男
者天子之制本不以此爵賜畿內也毛凡之等始以列國入為公卿世事天朝而本封絶滅者若滅虢鄶之等或畿內諸侯據其本封兼仕王朝者也王之公卿皆書爵祭伯凡伯是也大夫稱字【案】永樂大典句首有卿字從隱元年正義所引釋例刪南季榮叔是也元士中士稱名劉夏石尚是也下士稱人公會王人于洮是也其或稱祭公舉官而言也單伯或稱子時王降爵也附庸稱名郳犁來是也魯之叔孫父兄再命而書于經晉之司空亞旅一命而經不書推此知諸侯之卿大夫再命以
上皆書于經自一命已下大夫及士經皆稱人名字不得見也【案】昭十二年正義引釋例字作氏王之世子不名諸侯之世子則名會王世子于首止曹世子射姑來朝是也附庸世子稱人邾人牟人葛人來朝是也此皆典策之正文也至于夫子治春秋則因事以示臧否王官之宰當以才授位而渠伯糾攝父之職出聘列國故去字稱名蓋姓渠名伯糾也仍叔之子王以恩使故稱父以譏幼弱嘉陳之好故不名其卿賤糓伯鄧侯故以名繫爵貶杞伯貴儀父諸此謂夫子之變例也
名重于字故君父之前自名朋友之接自字是以春秋之義貶責書其名斥所重也襃厚顯其字避所諱也傳滅入例衞侯燬滅邢同姓故名又云糓伯綏鄧侯吾離來朝名賤之也又云不書蔡許之君乘楚車故也謂之失位此皆貶諸侯之例例不稱人也【案】此二句永樂大典作此皆襃貶之例例有不稱人也從莊十四年正義所引釋例改正諸侯在事【案】永樂大典諸侯下衍一故字從莊十四年正義所引釋例刪傳有明文而經稱人者凡十有二條【案】莊十四年正義引釋例作十一條丘明不示其義而諸儒皆據案生意原無所出貶諸侯而絀爵稱人【案】絀爵莊
十四年正義引釋例作去爵是為君臣同文非正等差之謂也又澶淵大夫之會傳曰不書其人案經皆去名稱人至諸侯親城緣陵【案】至字親字永樂大典脫從莊十四年正義所引釋例增傳亦曰不書其人而經總稱諸侯此大夫及諸侯經傳所以為别也通校春秋自宣公五年以下百數十年諸侯之咎甚多而皆無貶稱人者益明此蓋當時告命記注之異非仲尼所以為例故也楚之君臣最多混錯舊說亦隨文强生善惡之狀混瀆無已其不能得辭則皆言惡蠻夷得志然當齊桓之盛而經以屈完敵
之若此必有襃貶非抑楚也此乃楚之初興未閑周之典禮告命之書【案】書字莊二十三年正義引釋例作禮字自生同異猶秦之僻陋不與中國準故春秋亦未以存例也楚之熊繹始封于楚僻在荊山篳路藍縷以處草莽及武王熊達始居江漢之間然猶未能自同于列國故經稱荊敗蔡師荊人來聘楚人使宜申來獻捷從其所居之稱而總其君臣至于魯僖始稱楚人而班次在于蔡下僖二十一年當楚成王之世能遂其業同公侯會于盂【案】此句成二年正義引釋例作內列于公侯會于盂楚之君爵始與
中國列然其臣名氏猶多差錯【案】差錯成二年正義引釋例作參錯至魯成二年楚公子嬰齊始乃具列傳曰卿不書匱盟也兼為楚臣示例也自此以上春秋未以入例自此以下襃貶之義可得而詳【案】成二年正義引釋例此句作可得而論之也吳晚通上國故其君臣朝會不同于例亦隨楚之初始也【案】隨字襄二十九年正義引釋例作猶莊三十二年慶父旣殺子般國人不與懼而適齊時魯無君其行無辭蓋假赴告之禮而出也云介葛盧東夷之國也實以朝來故傳書其朝不能備儀故經但稱來也郤犨文子交盟會
魯晉之君其意一也故唯書來盟舉重者也周禮諸侯之適子誓于天子則下其君禮一等未誓則以皮帛繼子男此謂公侯伯子男之世子出會朝聘之儀也誓者告于天子正以為世子受天子報命者也未誓謂在國正之而未告天子者也曹之世子未誓而來故賓之以上卿謂比于諸侯之上卿也繼子男之末命數相準故也齊世子光光之立也聞于諸侯則亦是未誓天子之文于次亦當賓之以上卿繼子男之末晉侯嘉其先至故特進之令在滕薛之上此謂
霸主臨時之宜非常例也鄫之國君旣正屬役于魯則降比附庸不得復在諸侯本例故世子從豹如晉經不書及傳曰比諸魯大夫也胥命于蒲本無嫌隙申約言以相繼故傳曰不盟也鄭人來渝平公及齊侯平莒及郯之屬皆棄惡從好盟要以成信不歃血也而宋人及楚平暨齊平時實盟而書平者從赴辭也昭六年冬齊侯伐北燕七年春而平冬春相接其間無異事省文故不重言燕猶桓五年冬州公如曹六年春因曰實來也案曰字昭七年正義引釋例作書傳以其不分
明故超見齊燕平之月以正之也案超見昭七年正義引釋例作起見盟于鄧盟于犖盟于戚公旣在會而不書其盟者以理推之會在盟前知非後盟也蓋公還告會而不告盟也諸侯畏晉而竊與楚盟故書盟而貶其卿此所以成晉為盟主也吳之強大始于會鄫終于黃池凡三會三伐三盟唯書會伐而不書盟者吳以盟主自居而行其夷禮禮儀不典則神明不蠲非所以結信義昭明德故不錄其盟不與其成為盟主也旣不與吳之為盟主則宋魯衞三國私盟可許故無貶文也
稷之會經稱成宋亂成猶平也桓公受賂立華氏貪縱之甚也惡其指斥故遠言始與三國為會之本意也璧假易田而謂之假皆所以諱國惡也公子結媵陳人之婦于鄄遂及齊侯宋公盟經備其事而傳無釋文公羊糓梁蓋以為從魯女媵陳國之婦于鄄聞齊宋有亂遂權事之宜以成二君之好一人而二事得失先見于當時故但遂之而已也襄仲旣受命聘周未發又兼受命聘晉故傳云將聘于周遂初適晉也入自春秋九十餘歲魯大夫于是始聘晉國故云
初聘也齊仲孫之來發于省魯之難故不言聘不稱其名故曰嘉之高子盟不稱使得遂之宜亦其義也祭叔來聘傳無明文穀梁以為祭叔為祭公來聘天子內臣不得外交故不言使不與其得外聘也魯受其聘行其禮故書聘也盟者假神明以要不信故載辭或稱同以服異為言也未有臣而盟君臣而盟君是子可盟父【案】可字永樂大典脫從僖五年正義所引釋例增故春秋王世子以下會諸侯者皆同會而不同盟洮之盟王室有子帶之難襄王懼不得立告難于齊遣王人與諸侯
盟故傳釋之曰謀王室以明王室勑其來盟非諸侯所敢與也踐土之盟王子虎臨會諸侯而不同歃故經唯列諸侯【案】唯字襄三年正義引釋例作但而傳具載其實此實聖賢之垂意以為將來之永法也一年之間諸侯輯睦翼戴天子而翟泉之盟子虎在列君子以為非天子之命虧上下常節故不存魯侯而人子虎以示篤戒也諸在盟者經皆奪其寵名傳旣見所加罪又重明不會公侯之法明兼有二闕也雞澤之會單子與盟亦王所命也【案】孔穎達襄三年正義云杜言王使盟者傳無其文正以經無貶責知是
命使盟也大國之卿當小國之君是以得會伯子男也傳稱叔老會鄭伯為夷故此其義也衞叔武稱子見喪稱例會以訓上下之則盟以申舊要之言雖一時之事所用禮殊在會列衆國之名則在盟總曰諸侯因事約文臯鼬之盟魯侯重見會盟異處也若夫會盟名列未彰總曰諸侯者或會而無功或功不及其事也不書其會後者通謂君臣相會不及會所故總書其國而不見地所以避不敏也若戰陣之事則皆列諸侯唯不書戰地處父為晉正卿動不以禮而親與
公盟故貶其族族去則非卿故以微人常稱為耦也以直厭不直而隨比稱人則所罪之名不彰故特書處父也【案】孔穎達文二年正義云春秋卿則書名氏賤者則稱人外卿之貶例皆稱人魯卿之貶乃去其族去族與稱人相類卽是不為卿也處父為晉正卿不能匡君以禮君使盟魯卽從君命故貶去其族若言處父是晉之賤人故不復書公直言及晉處父盟若魯之賤人往與之盟也賤人不合書名舉其所為之事而已以微人常稱與處父為耦若處父亦賤人也魯以微人敵微人直也晉以卿敵公不直也經以魯之直厭晉之不直也不貶處父稱人者稱人則惡名不見貶其族留其名所以惡處父也君于守臣受命不受辭出疆有可以利社稷者【案】文八年正義引釋例出疆作出竟專之可也故襄仲始盟趙盾遂會盟伊洛
之戎四日之間經再書公子不可以遂事常辭顯之也古之盟會必備禮儀示等威明貴賤各以成禮為節節制兼備則名位不愆華孫居擾攘之世而能率由古典所以敬事而自重也使自重而事敬則魯尊而禮篤故貴之也至于宴會追稱先人之罪為己謙辭謙以失辭故傳云魯人以為敏明君子之所不與也宋伐陳之貳而受楚之討可謂守淸丘盟信也諸侯背宋不救故傳云不實其言華椒奉君命以結信當徵言以成利者也而承羣偽之言以誤其國故宋
可為守信而華椒亦受虛謬之貶也【案】孔穎達宣十二年正義云傳云盟曰恤病討貳陳貳于楚而宋討之衞救陳不討貳也楚伐宋而晉衞不救不恤病也是晉衞背盟故貶其大夫而稱人曹是小國貶與不貶俱當稱人故不言曹也明年傳稱君子曰清丘之盟唯宋可以免則宋不違盟而亦貶宋卿者彼晉衞曹並皆偽妄華椒承羣偽之言以誤其國致使宋為盟故伐陳楚人討之伐陳怒楚被伐無救宋雖有守信之善為諸國失信而累及椒也袁僑後至禮不敵諸侯故以大夫盟大夫禮之正也湨梁之盟總稱大夫文異子雞澤者記事者異非傳例也邢丘之會晉悼霸功就德立刑行其務不煩諸侯故别遣魯公而約以大夫聽命是時鄭伯獻捷而親于會則諸侯
大夫雖在列不為敵公侯公侯之名無所加尊故春秋特貶四國大夫所以尊崇晉德明示來世尊晉侯者明罪在大夫猶尊秦謂之崇德也蜀之盟蔡侯許君之參會故嬰齊無譏澶淵之會趙武向戌良霄以大夫而會魯公【案】公字襄二十六年正義引釋例作侯違古禮之制其罪一也戌加後會之尤霄有不失所之進文不得並言卿不書罪之故特言尊公則非三人之所敵三人之罪旣正而二人獨以他義别序也季氏專魯祿之去公室三世矣制命出于私門非國所知也叔孫豹
魯之賢臣欲匡難以矯時故季孫憚之不敢以己意假公命以敦叔孫釋己而依順也邾滕之班不列于會豹不登朝固請受命而行臨會邾滕降次事非機危旣不馳請又不辭會而師意改命【案】師意襄二十七年正義引釋例作率意失命之甚君飽食于深宮今一出命恭命之使所宜崇長雖有小失遂而申之國內固知我君之命不可以違則季氏有懼而義士生心君子以謂豹不倚順以顯弱命之君而辨小是以自從故以違命貶之也蔡許之君附乘于楚謂之失位諸侯之卿在于
盟誓一言之違寵名皆喪此則仲尼之微意而明將來之刑罰也衞北宮括惰于會向攝于伐秦一年之中興廢隨事過而能改不逺復無祗悔之義也凡此三百七十餘條劉賈許君曲為辭義來盟細碎旣非經傳本體又諸無傳者或有直辭不須傳文絶落而諸儒皆妄為生義趨于不窮今諸經無傳非直辭者皆從闕文也夾谷之會齊侯劫公孔丘以義叱之以兵威之將盟又使兹無還責侵田距齊之享屈強國正典儀此聖人之大司也【案】司字有訛誤徒以二君雖會而
兵刃相要二國微臣共終盟事故賤而不書非所諱也舊說以同于黑壤之辱為負仲尼也【案】孔穎達定十年正義云賈逵云不書盟諱以三百乘從齊師其意以宣七年盟于黑壤而不書經傳言晉侯之立也公不朝又不使大夫聘晉人止公于會公不與盟不書盟諱之也緣彼有諱謂此亦諱【案】此會孔子相反汶陽之田以共齊命孔子意也得其三邑而以三百乘從之為相當矣于魯不為負何以諱其盟卽以三邑田少不足以當三百乘孔子不應惟令反此而已今令反此共命必其足以相當何以諱其從齊也若三百乘從齊必是可諱孔子為相義不能拒何貴乎聖人也故杜以為于是孔子以公退賤者終其事要盟不潔故略不書遇者倉卒簡儀若道路相逢遇者耳于禮【案】此句隱四年正義引釋例作周禮諸侯冬見天子曰遇劉氏因此名以說春
秋自上與傳違案禮春曰朝夏曰宗秋曰覲冬曰遇此四時之名今春秋不皆同又于禮【案】又字隱四年正義引釋例作之冬見天子當是百官備物之時而云遇禮簡易經書季姬鄫子遇于防此婦呼夫共朝豈用見天子之禮于理皆違
叢書／武英殿聚珍版叢書／欽定四庫全書考證／經部／卷十九／漢隸字源宋婁機撰／卷三下平聲(P.40-2)..[清乾隆敕刻武英殿聚珍本]
𢱪案平都相蔣君碑光光撟撟卽矯字本書上聲小韻釋作矯是也此作橋誤
叢書／武英殿聚珍版叢書／御製詩文十全集／平定回部第四／卷二十　詩四十六首／正月五日紫光閣賜宴得句癸卯(P.11-2)..[清乾隆敕刻武英殿聚珍本]
正月五日紫光閣賜宴得句癸卯
太液冰凝積雪皚紫光光暎鎬筵開同欣宿麥三白兆其慶新春兩日廻昨初三日立春正月節淑氣一堂融玉琯傾心列席酌金罍今年霍罕輪來覲每歲新正於紫光閣筵宴蒙古王公年班回部今年霍罕伯克那爾巴圖不遠二萬餘里遣使輪班入覲因令一體與宴以昭柔遠之誼柔遠應教
宴賜陪
叢書／知不足齋叢書／黃山領要錄／卷之下／逍遙溪(P.6-2)..[清乾隆鮑廷博校刊本]
逍遙溪
雲谷後踰二嶺徑中源菴舊址又里許礫沒骭箐沒頂望空明以趨徑窮壁轉溪水硌硌出絕厒中漸進漸闊復得曠豁者逍遙溪也一名錦魚溪沿溪水石相半石崚嶒詭變蹲者昂者削者輪囷者皆透通宛轉一石各具一態人行石上水行石下呼吸之聲相應乍舍礀而凌峭猿鳥幾不能至有朽木梁之履而中折捫壁作蝸
延復振起趻踔以免溪有三源一源中出東西源夾之東力稍勁則合中西以敵激鬬方石間湯賓尹題曰鬬玉東陿有潭如夾鏡當崖削而助其豪下此為潭殆不可數尢異者有印潭月潭劍潭犀潭花潭以潭形之方者規者長者曲且角者瓣縷者名之形奇矣色復奇潭淺色淺碧潭深色深靑潭石白而色濯素也潭石赭而色研朱也潭石錯金而色粲黃也其底皆若有神物蟄焉者幽不可測溪行十里躡石者三之二石阻水逕斷行叢薄中三之一焉更進兩壁爭束一峰守溪之麋老
松冠之水石之不接者里餘可望不可卽方拱乾云潭纍纍可數十一潭獨綠如碧玉光光與日影去來為幻杖擊水綠雨晴飛予習潭情最熟惟霜時月白時秋氣澄淨乃得此此乃時時爾爾當是峯色倒映非關溪也志云有探源至七八里者會日暮路迷羣坐石上見數處火光燭天因大恐昬黑中攀陟踰山十餘里乃達石筍矼
叢書／問經堂叢書／爾雅漢注／卷上／釋訓第三(P.18-1)..[清嘉慶孫馮翼輯刊本]
洸洸武也釋文洸洸舍人本作僙音同按鹽鐵論繇役篇引詩武夫潢潢與舍人本正合注尒疋者如樊光當于此引詩云武夫僙僙後人見毛詩作洸洸因改爾雅猶橫充也或作桄充也而孫本改作光光也是
