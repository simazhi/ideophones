史／地理／宋元方志叢刊／長安志　宋宋敏求　纂修／卷四／宮室二／漢中(P.92-2)
甘泉宮漢書曰甘泉山名應邵曰甘泉在馮翊雲陽縣文帝三年五月上幸甘泉師古曰甘泉在雲陽本秦林光宮晉灼曰雲陽甘泉黃帝以來祭天圓邱處也武帝常以五月避暑八月乃還漢書又曰齊人李少翁言上即欲與神通宮室被服非象神物不至乃作甘泉宮中為臺畫天地秦一諸鬼神而置祭具以致天神揚雄傳甘泉本秦之林光宮而武帝復增通天高光迎風宮關中記曰林光宮一曰甘泉宮秦所造在今池陽縣西北故雲陽縣甘泉山上周回十餘里有銅人二枚在門外三輔黃圖曰甘泉宮漢武帝建元中增廣之周回一十九里中有牛首山漢官儀注曰甘泉通天臺去長安三百里望見長安城黃帝以來圓丘祭天處開山圖曰雲陽先王之墟也中有神書鐵券玉石之記十道志曰今按甘泉谷北岸有古槐樹在故宮之南雲陽宮記曰甘泉宮北有槐樹今謂之玉槐樹根幹盤時三二百年木也耆舊相傳咸以為此樹即揚雄甘泉賦所謂玉樹青蔥者也沅按漢官儀一作漢舊儀去長安三百里一作二百里甘泉山名是漢書音義葢即臣瓚之說不得目為漢書又邢承宗西征賦注云水名前殿漢官儀注曰武帝於甘泉宮更置前殿始廣諸宮室有芝生甘泉殿邊房中漢舊儀曰芝有九莖金色綠葉殊實夜有光乃作芝房之歌紫殿三輔黃圖曰漢武帝起紫殿雕文刻鏤黼黻以玉飾之成帝永始四年行幸甘泉郊泰畤神光降於紫殿西京雜記曰武帝設雲帷雲幄雲幕於甘泉紫殿世謂為三雲殿連緜四百餘里三輔故事曰北至甘泉九嵕南至長楊五柞連緜四百餘里三輔黃圖云緣山谷行至雲陽三百八十里入右扶風周□五百四十里萬靈明庭漢書曰黃帝郊雍上帝宿三月鬼臾區號大鴻卜死葬雍故鴻冡是也其後黃帝接萬靈明庭明庭者甘泉也蘇林曰今雍有鴻冡諸侯邸史記曰黃帝治明庭甘泉
也方士多言古帝王盡都甘泉者其後黃帝又朝諸侯甘泉甘泉作諸侯邸通天臺史記公孫卿曰仙人好樓居於是上令長安則作蜚廉桂觀甘泉則作益壽觀使卿持節設具而侯神人乃作通天莖臺置祠具其下求招來神仙之屬於是甘泉更置前殿始廣宮室夏有芝生殿房內中徐廣曰通天莖臺在甘泉漢書曰武帝元封二年作甘泉通天臺師古曰言此臺高上通于天漢舊儀曰通天臺高三十丈望雲雨悉在下去長安三百里望見長安城黃帝已來祭天圓丘處武帝祭天上通天臺舞八歲童女三百人置祀祠招仙人祭天已令舞通天臺以候天神既下祭所若大流星乃舉烽火而就竹宮望拜神光漢儀注上有承露仙人掌擎玉杯承雲表之露元鳳閒臺自毀榱桷皆化為龍鳳隨風雨飛去西京賦曰通天眇而竦峙經百常而莖擢上班華以交紛下刻峭其若削關中記左有通天臺高三十餘丈祭天時於此候天神下也益壽館延壽館二館見前或作觀沅按史記封禪書作觀竹宮漢書曰武帝用事甘泉圓丘昏祠至明夜常有神光光如流星止集于祠壇天子自竹宮而望拜師古曰漢舊儀云竹宮去壇三里高光宮甘泉有高光宮洪厓宮旁皇觀儲胥觀弩阹宮棠棃宮師得宮漢書注師古曰棠棃宮在甘泉苑垣外師得宮在雲陽界其餘皆甘泉苑垣內之宮觀阹音袪張揖曰棠棃宮在雲陽東南三十里石闕觀一作石關封巒觀亦曰三巒鳷鵲觀鳷一作枝露寒觀四觀武帝建元中作在雲陽甘泉宮外沅按此張揖之說仙人觀三輔黃圖曰秦林光宮仙人觀緣山谷行至雲陽三百八十里入右扶風周回五百四十里迎風館漢書曰武帝因秦林光宮元封二年復增通天迎風儲胥露寒壽宮漢書曰武帝病瘉起幸甘泉置壽宮又置壽宮北宮張羽旗設共具以禮神君臣瓚曰壽宮奉神之宮也通靈臺漢武帝內傳曰鉤弋夫人既殯香聞十餘里帝哀悼疑其非常人也乃起通靈臺於甘泉常有一青鳥集臺上往來
右甘泉宮
史／地理／宋元方志叢刊／景定建康志　宋馬光祖　修　周應合　纂／卷四十六／祠祀志三／寺院(P.2073-1)
【嚴因崇報禪寺】即景德【棲霞寺】在今城東北之攝山去城四十五里
【考證】齊永平七年明僧紹捨宅為寺見江揔持碑明僧紹宋泰始中遊此山刊木結茅二十許年遂捨為寺
○寺有舍利塔乃隋文帝葬舍利處
○唐高祖改為功德寺增治梵宇四十九所樓閣延袤殿宇鱗次高宗御製明隱君碑改為隱居棲霞寺御書寺額有碑尚存字不可辯武宗會昌中廢宣宗大中五年重建
○南唐高越林仁肇建塔徐鉉書額曰妙因寺
○國朝太平興國五年改為普雲寺景德五年又改為棲霞禪寺元祐八年六月改賜今額為參政簡翼張公璪功德寺
○左有千佛嶺後有天開巖碧鮮亭白雲庵迎賢石醒石中峯澗石房白雲泉亦名品外泉寺前有明僧紹高越墓寺中古碑及時賢題詠頗多山中南谷昔有天台止觀
寺高僧法曠嘗於寺紫湓峯下建般若堂演大論有虎穴寺在山中峯齊王融有游虎穴寺詩○【宋景文祁】雞蹠集云南齊棲霞寺大明法師好談論手執松枝為談栝隋文帝仁壽二年送到舍利天下凡八十一州分而造塔蔣州棲霞其一也○唐則天建舍利塔於青龍山之巔唐末焚毀○寺有金銀銅像背記略云維大唐景龍二年四月八日洛州大福先寺前棲霞寺在比丘曇一於潤州江寧縣明隱君經坊內鑄瀉金銀銅釋迦像三軀奉為高宗皇天大帝則天大聖皇后應天神龍皇帝云○又有石像在千佛嶺棲霞詩注云明隱君與度法師講無量壽經西峯石壁中夜發光光中現無量壽佛自爾捨家財鑿巖造大像坐高五丈觀音勢智立像高三丈五寸○宋齊七帝造石佛千尊所謂千佛嶺○【周繇】栖霞寺贈月公明家不用買山錢施作清池種白蓮松檜老依雲外地樓臺深鎖洞中天風經絕頂迴疏雨石倚危屏挂落泉欲結茅庵伴師住肎饒多少薜蘿煙○【劉長卿】東峯尋南齊明徵君故居山人今不見山鳥自相從長嘯辭明主終身臥北峯泉源通石徑磵戶掩塵容古墓依寒草前朝寄老松風雲生斷壁萬壑遍疏鍾惆悵空歸去猶疑林下逢○【李頻】居與鳥巢鄰日將巢鳥親多生從此性久集得無身樹老風終夜山寒雪見春不知諸祖後傳印與何人○【權德輿】清論月輪低閑吟茗花熟又巖花點寒溜石磴掃春雲○【張暈】躋險入幽林翠微含竹殿○【李紳】鳥噪啄秋果翠深衘素魚○【李司徒建勳】養花天氣近平分瘦馬來敲白下門時色未開山意遠春容猶淡月華昏琅邪冷落存遺跡籬落稀疏帶舊村此地幾經人聚散只今王謝獨名存○【知府事王隨】翠巘聳層雲珍祠古迹存獲登千佛嶺仰荷九天恩塔影凌虛閣鍾聲度遠村僧言前太守罕有到松門○虛牕殘燭明欹枕旅懷清永夜起松籟滿山疑雨聲吟餘閑景象道勝小榮名鍾罷星□
曙悠悠迴斾旌○【楊虞部備】一炷香銷百和焚有時鍾磬梵天聞上方結草如高枕不獨棲霞可臥雲○【王荊公安石】遊棲霞庵約平甫至泐泐林間路蕭蕭物外僧高陰涼易入閑貌老難增官事真傷錦君恩更飲冰永曰此山下終欲忤陳登○【知府葉清臣】僊峯多靈草近在東北維僧紹昔捨宅揔持嘗作碑高風一緬邈廢宇亦陵遲清泉潄白石霏霧蒙紫芝松蘿日蕭寂猿鳥自追隨游人尠或詣隱者誰與期支郎篤清尚千里孤雲飛覽古玩青簡尋幽窮翠微顧予符戟守出宿簡書違憑師訪陳迹賸作攝山詩○【谷倪子】去郭六十里閑遊避世譁不將仙鶴伴還用白牛車草木隱君宅香燈古佛家幾多吟景致無限筆光華泉想尋新眼茶應發嫩芽遙知碧巖上舉手拂烟霞○【□□□】山川四絕自來誇茅屋荊扉三數家須有高人繼肥遁莫疑僧室擅棲霞○【知府趙師龍】尋幽訪古到巖前仰視雲霞接梵天六代興王那復在千身化佛尚依然老松欲作蒼龍去怪石常如猛虎眠已覺塵勞變清淨何當築室向危巔○【上元趙知縣伯晟】棲霞境界何清壯嶽立五峯如列障三徵不復見高人千刻尚能瞻寶相摩空老木韵秋聲雲屋天巖滿意行夜闌風定月將午門外呦呦聞鹿鳴
史／地理／宋元方志叢刊／咸淳臨安志　宋潛說友　纂修／校栞咸淳臨安志札記上(P.4246-1)
卷之二十五
自其西忠惠文集自上有登字平盈盈集林竪指竪宋本注廟諱避英宗嫌名以集補峰閒峰宋闕以集補翠桱桱集檉道溜溜集流凡茶出北苑宋脫茶字以集校已之者已宋紀以集校金鞍鞍蘇集鞭紀事載此詩與集合回旋旋以集補來叩門來集朝紀事與集合投林林集村紀事與集合世路路集議紀事與集合困睡睡集臥天一握天宋誤山以集校集注古語云孤雲兩角去天一握遠徵徵以集補馴兔馴以集補屢欲集未要縈旋旋以欒城集補屢出出宋誤上以集校迷顛迷集摧相挹挹集抱飛烏鳶飛集來此處宋誤處處以集校猶未遠遠集好最深處處集秀水秀秀集驚下上雞助集上下狌鼯狌宋誤猩以集校探窮集窮探紫柏柏宋誤陌以集校累巢巢宋誤樵集亦誤琴趣改海光光集水將軍木木蘇集樹志避改石照照集鏡志避翼祖嫌名改垂霤山垂晉書許邁傳懸志避始祖嫌名改朗山宋不出朗注聖祖諱按宋追尊始祖元朗為聖祖下朗瞻山同亘野王亘蘇集桓志避欽宗名去木旁下亘伊盤亘同入臨安西山宋脫臨字以晉書許邁傳校盤亘九仙山在縣四十二里　盧本
縣下增西字琴趣本四改西按九仙山縣圖不載總圖在縣西北年年蘇集垂垂猶歌猶宋獨以集校
史／地理／宋元方志叢刊／咸淳臨安志　宋潛說友　纂修／校栞咸淳臨安志札記中(P.4255-2)
卷之五十六
淩家橋西西淳祐志東御書閣在宋下闕先賢祠堂　東知制誥射公下淳祐志有侍郎郎公持正持宋誤特盧改性　養心宋脫但存空行以夢粱錄補風之德行古靈集及淳祐志之下有以字人皆有此心慈湖集重此心二字而一木也木宋誤本以集校時而習集重時字故每止絕集重每字流光光淳祐志先先王仁義道德之澤王宋誤生各鈔改約一千三百餘貫蘇集約計一千四百六貫九百八十三文二百六十貫集二百八十一貫三百九十七文同動以百萬計集無百字九十九貫集八十九貫置擇能賢賢宋誤院各鈔改恈恈同年見荀子榮辱篇注愛欲之貌孫延直縣令門作延直章得一縣令門作德一忠信之者立有當是忠信之者必有有閌閌宋誤誾今校改鄉社鴻慶集同成化志社作射蓋嘗嘗宋誤常以集校無媿於中而已下署紹興十六年六月日晉陵孫某記方熙重建成化志方上有令字新城縣地所載極略按成化志紹興中令陸演重建鳳山孫清撰記紹熙閒令劉景脩重修錢厚為記慶元閒又修之後主薄謝夢生又修之自為記令錢壁置學田自為記令唐大本增置學田邑人于柔為
記要一胥吏要宋誤妄繡谷校益以知益宋誤蓋各鈔改三代共之成化志上有學則二字如是焉以基之下有如是焉以字之六字事長有不足於敬與下有或為人謀而不忠與朋友交而不信與二句主其役者某某作主學南豐曾伋駕設有堂駕設作講論其維古靈集淳祐志並作維其
史／地理／宋元方志叢刊／乾道四明圖經　宋張津　等纂修／卷十／記二／開元寺觀音記陳瓘(P.4946-1)
開元寺觀音記
陳瓘
明州開元寺大悲院千手千眼觀世音像木工孔仁謙所造也仁謙巧由夢授藝絕一世杭明二像皆出其手在武林者檀供之盛與天竺等開元之像寂無供事崇寧中住持比丘法中始集眾緣以黃金塗飾易故為新而比丘法臣繼主斯剎汲引同行修大悲懺諷圓通門以為佛事道場嚴淨四眾隨喜覩相者生敬聞偈者起信遠遊之士未還家者明了歸途必由此矣乃知但弄音文功不虛棄况了名句之味而入不思議首楞嚴之境乎首楞嚴三昧之主觀世音圓通之最不證此定流
轉不止不入此門不超餘學未有無因而得不聞而成者也觀世音聞道之初因入流相聞復翳除塵銷覺淨淨極先達寂照含空非文可詮而不離文字世相常住相不自顯一向多聞則阿難遭先梵之況一向無聞則天蔭墮後有之苦然則無聞多聞其病一也病在乎人非聞之咎聞聞於未聲之前思修於既聞之後一處休復羣用皆息往古先覺斯門已成今人圓明古猶今也未來學人當依是法從中證者豈惟觀音法臣以律為師兼學台教而能諷習了義叩擊斯門葢天台四教以質多為宗南山三部以木叉為本木叉立而定慧自足慮知正而止觀俱安旋倒聞之機息循聲之妄非涅槃一路不得其門而入矣智者以涅槃聞聞之義演為生生四句訶智良臨終之問迴平生兜率之習其所取者聞聞而巳南山常念觀音委質淨土二教徧行於吳越十念尤盛於四明厭存者方詣化城真離者既達寶所淺深同說不出此門無量壽壽齊虛空常寂光光融彼此權實異說究竟同歸方便多門其歸一也仁謙造化勝像歲月久矣像之新故亦同一時聞聞而思修者當自得焉大觀二年八月初八日記
史／地理／宋元方志叢刊／至大金陵新志　元張鉉　纂修／卷十一下／祠祀志二／寺院(P.5698-1)
嚴因崇報禪寺即景德棲霞寺在今城東北之攝山去城四十五里齊永平七年明僧紹捨宅為寺見江總寺碑僧紹自宋泰始中游此山刊木結茅二十許年遂捨為寺寺有舍利塔乃隋文帝葬舍利處唐高祖改為功德寺增治梵宇四十九所樓閣延袤殿宇鱗次高宗御製明隱君碑改為隱君棲霞寺御書寺額有碑尚存字不可辨武帝會昌中廢宣宗大中五年重建南唐高越林仁肇建塔徐鉉書額曰妙因寺宋太平興國五年改為普雲寺景德五年又改為棲霞禪寺元祐八年改賜今額為叅政簡翼張璪功德寺左有千佛嶺後有天開巖碧蘚亭白雲庵迎賢石醒石中峯澗石房白雲泉亦云品外泉寺前有明僧紹高越臺山中南谷昔有天台止觀寺高僧法曠嘗於山紫湓峯下建般若堂演大論有虎穴寺在山中峯齊王融有游虎穴寺詩宋景文祁雞蹠集云南齊棲霞寺大明法師好談論手執松枝為談柄隋文帝仁壽二年送到舍利天下凡八十一州分造塔蔣州棲霞其一也唐則天建舍利塔於青龍山之巔唐末焚毀寺有金銀銅像背記畧云維大唐景龍二年四月八日洛州大福先寺前棲霞寺主比丘曇一於潤州江寧縣明隱君經坊內鑄瀉金銀銅釋迦像三軀奉為高宗皇天大帝則天大聖皇后應天神龍皇帝云又有石像在千佛嶺棲霞詩注云明隱君與度注師講無量壽經西峯石壁中夜發光光中現無量壽佛自爾捨家財鑿巖造大像坐高五丈觀音世智立像高三丈五寸宋齊七帝造石佛千尊所謂千佛嶺高僧傳云擇僧祐性巧攝山大像剡縣石佛等並祐經始
史／地理／宋元方志叢刊／嘉泰會稽志　宋沈作賓　修　施宿　等纂／卷十五／相輔／高僧(P.7004-2)
高僧
竺潛字法深隱剡山晉哀帝兩遣使致之至建業𥳑文尤師禮之劉惔見於𥳑文坐中嘲曰道人亦遊朱門乎潛曰君自見朱門耳貧道以為蓬戶還山支遁求買沃州小嶺世說作因人就深公買印山潛曰欲來當給不聞巢由買山而隱也
支遁字道林入剡中謝安守吳興以書抵遁曰山縣閑靜計不減剡幸副積想王羲之在會稽聞遁名見之乃定交遁還剡路由稽山羲之詣遁延住靈嘉寺入沃洲嶺建精舍晚移石城山棲光寺至山陰講維摩許詢為都講賓主之辨相尋無窮世說又載諸人士及林法師竝在會稽西寺講王苟子在焉許掾便往西寺與王論理共決優劣有遺馬者受之有譏之者遁曰吾愛其神駿有餉鶴者曰冲天之物寧當為耳目之玩遂放之世說云支公好鶴住剡東𪨫山山去會稽二百里嘗經餘姚隖曰謝安石相從至此未嘗不移旬今觸情是愁耳歿葬隖中
于法開遊石城住元華寺又移白山靈鷲寺與支公爭色空義弟子法威最知名開嘗使威出都當還山陰世說作使過會稽曰道林正講小品將無往見之耶威曰諾既至遁方捉塵威致難攻之遁曰君乃受人寄載來耶
竺法崇有律學精於法華經居剡之葛峴山茅茨㵎飲孔淳之訪之信宿不去神思傾豁
竺法曠晉興寧中東遊禹穴放情山水至若邪愛孤潭欲就岩為廬孝武帝欽其為人迎至京師止長干寺以師事之
竺道壹依止虎丘學徒蟻慕若邪山有白道猷者以詩寄之曰連峯數千里修林帶平津雲過遠山翳風至梗荒榛茅茨隱不見雞鳴知有人閑步踐其徑處處見遺薪始知百世下猶有上皇民壹得詩欣然往訪猷信宿而歸嘗從都下還東山經吳中雪下未甚寒諸道人問在道所經壹公曰風霜固所不論乃先集其慘澹郊邑正自飄瞥林岫便巳皓然
釋道慧餘姚人讀遠公傳慕其為人遊廬山卜居西林三年王式辨三相義慧詰難之詞句煥
顯又就學猛公猛講成實為張融所難使慧當之挫其鋒氣融大服褚澄謝超宗皆加敬焉
釋慧基自錢塘渡江棲會稽山陰法華寺學者千人元徽初即龜山建寶林寺啟普賢懺法高士周顒劉瓛張融竝摳衣問道
釋曇斐會稽剡人少棄家事慧基洞明方等深經善莊老儒墨之書遊方攷究經典疑義還鄉居法華臺寺學徒甚盛衡陽孝王元𥳑廬江何太祖廟諱皆師事之張融周顒竝從其遊同時有沙門明慶者餘姚人戒行明白多蘊藉
帛僧光或曰曇光永和初至江東石城山下行數里坐石坎中夢種種惡三日見山神言移章安寒石山以宅施光光就樹結廬久而成寺寺名隱岳
釋弘明會稽山陰人止雲門寺誦法華經瓶水自滿有童子自天而下供使虎無時入室自臥起嘗有一小兒來聽經明為說法俄不見又有山精來指笑明捉得以帶繫之久不得脫曰放我我不敢復來於是釋之後住永興昭
玄寺又住栢林寺
釋法慧持律甚嚴隱禹穴天柱峯誦法華經足不履人閒者三十年為周顒所師禮王公貴人得一識面以為美談
釋曇翼有卓行誦法華經隱秦望西北峯結菴號法華精舍㵎飲三十年同遊曇學者亦有奇操即秦望之地為菴號樂林精舍又有道敬者王右軍之後有道學持律甚嚴
釋僧護會稽剡人住石城山隱岳寺寺北有青壁千餘尺護每至其下輒聞管絃聲或發光怪即發誓願就青壁鐫十丈佛像以齊建武中用工經年纔成面像護俄臥疾臨終誓曰再生當就吾志
釋僧祐剡縣石像祐授準式先是建安王聞始豐令陸咸剡溪之夢以僧護所造石像奏有詔祐董其事天監十五年告成舊說祐宣律師前身也
曇降法流二法師辭恩愛棄妻子輕舉入山外緣都絕魚肉不入口糞掃必在體人見之絕嘆而法師處之夷然
西京光宅寺慧忠國師諸暨人自受六祖心印居南陽白崖山黨子谷道行聞於帝里唐肅宗徵赴京待以師禮諡大證禪師
大珠慧海禪師姓朱氏依越州大雲寺道智和尚受業初至江西叅馬祖於言下自識本心馬祖覽其頓悟入道要門論告眾人越有大珠圓明光透無遮障處也
禹迹寺契真禪師與溈山祐和尚同在百丈山禀受懷海大師宗旨得全心印後游羅浮有越人禮請師歸浙東俄届雷門初住鏡中紫陰院後住覺嗣寺北廊開元寺西廊兩禪院大中初重興龍興寺大慶尼寺覺嗣寺皆師之力勅改覺嗣為大中禹跡寺令本道移師歸禹跡聚徒北廊院壽九十七造塔於鏡湖南岸賜號證明之塔諡大觀禪師
清化全付禪師抵宜春仰山禮南塔為涌和尚印可安福縣為建禪苑聚徒本道上聞賜名清化後還故國吳越文穆王特加禮重晉天福二年錢氏戍將為師闢雲峯山建院亦以清化為名
筠州洞山良价禪師會稽人禮五洩山默禪師披剃游方首謁南泉次叅溈山既到雲岩見曇晟禪師問無情說法乃述偈呈曇岩辭去因問貌得真語涉疑後過水覩影大悟前旨
越州沙門曇彥見報恩光孝禪寺
千歲和尚寶掌禪師中印土人生周末當魏晉時來自西域居常不食唯服鉛汞而巳一日示眾曰吾欲住世千歲今六百七十三歲矣因號千歲和尚唐貞觀中周游二浙至諸暨里浦山下遇一老人問欲何之師曰訪地修行吾將老焉老人曰循山之陰林嶂幽聳中有石室名里浦岩盍往居之值中秋師抵巖下見其山秀泉潔月白風清為頌有行盡支那四百州此中偏稱道人游之句遂結茆以居宴坐十七年一日屈指一千七十二歲矣語其徒惠雲曰吾將謝世以還丹授汝今諸暨有寶掌岩會稽剌浮山明覺寺有千歲和尚塔又有千歲洗骨池
法華寺玄儼律師諸暨人落髮隸懸溜寺從光州諮受具戒探賾律範遇上京崇福意律師及
融濟律師印可偏弘四方著輔篇記羯磨述章光州岸公命弘般若撰金剛義疏即法華寺建置戒壇招集律行傾衣鉢琱鐫僧護僧佑所造石佛像開元二十六年恩制度人採訪使潤州齊澣迎師於丹陽令新度諸僧躬受具戒自廣陵迄於信安緇黃道俗受法者殆出萬人
雲門靈一律師持律甚嚴以清高為世所推姚合贈之以詩曰童子病來煙火絕清泉還齒過齋時亦能詩劉長卿嚴維郎士元皇甫冉皆以詩與之往來
靈澈上人字源澄會稽湯氏子雖受經論尤好篇章從嚴維學詩抵吳興與皎然游皎然以書薦於包徽宗廟諱李紓上人之名由是而颺貞元中西游京師名振輦下得罪徙汀州入會稽歸東越吳楚閒諸侯多賓禮招迓之終於宣州開元寺門人遷之建塔於越之山陰天柱峯有詩二十卷劉禹錫為序徹自廬山歸沃州權德輿有序送其行
海慧大師仲休越人精習天台教而禪寂頓悟不
接人事李文靖公連以其名上得紫衣海慧之號問作詩不出其教有山陰天衣十峯詠郡人錢易為之序
蕭山大眼師晝夜不寐目睛愈光人因以大眼目之
法華從朗法師居蕭山祇園寺年踰百歲門嘗晝掩每誦蓮經眾鳥銜花匝座潘閬一日謁之仍閉門不納閬留詩於門云門掩多年生綠苔想師心地似寒灰勞心擾擾休來此我是閑人尚不開
咸潤法師上虞人習天台教觀依錢塘會法師講席遂究其旨景德四年邑令裴煥請演教於等慈繼徙隆教永福聽法者動以千數得法成名者二百餘人塔在等慈東廡今會稽永福寺有受業弟子碑師能詩有五泄山三學院十題編於掇英
象田梵卿禪師既受具即入台之東掖山謁法真大師處咸聽天台教一日論經王義法真嘆曰子得玄妙於心相之外更衣謁長蘆秀禪師未契即往投子山謁青禪師居三年青示
寂遂往東林謁照覺總禪師發露底蘊從容問答心凝神釋遊鍾山居第一座入室常數百人結菴徑山菖蒲田住秀之海慧溫之靈峯越之象田象田久廢至師乃復興今為名剎得法弟子行持住會稽雍熙四明雪竇護聖道行一時
佛智端裕禪師蕭山人吳越王遠孫祝髮於大善寺得法於圜悟禪師克勤勤住京師天寧萬壽諸方讙言會下有真師子兒能大哮吼他日為叢林標準者指裕言也住丹霞虎丘徑山育王有語錄傳世裕出王家狀貌瓌異鬚髮不受刀但以小翦去之不然則出血亦異事也
象田了演禪師少依東山廣化聽秀禪師夜叅即有省發遍謁諸方宗師俱不契徑趨衡陽投大慧禪師宗杲一見器許杲謂其徒曰若輩如針剌窓微見光影耳演乃一踏鴻門兩扇開者也自臨安崇先移住象田繼移靈隱
史／地理／宋元方志叢刊／剡錄　宋史安之　修　高似孫　纂／卷七／畫(P.7245-1)
戴逵畫行像
戴安道中年畫行像甚精妙庾道季看之語戴曰神明太俗由卿世情未盡曰唯務光當免卿此語耳列仙傳曰務光夏時人也好鼓琴湯將伐桀謀於光曰伊尹何如務光曰強力忍詬不知其他湯克天下讓於光光曰吾聞無道之世不踐其土况讓我乎負石自沈于盧水
史／地理／宋元方志叢刊／淳熙三山志　宋梁克家　纂修／卷三十三／寺觀類一／僧寺一　山附／在城(P.8147-2)
候官五百羅漢寺烏石山之麓本雪峰廨院貞明五年閩王審知夢焚僧數百奕奕有光光所至處有雙檜竝池而秀一僧擎跽而前曰王能飯吾於此乎及旦圖而訪之得今寺地百步池檜皆如夢中乃為堂環之命池曰浴聖檜曰息聖改今名有放生池舊產錢二貫八百四十九文
史／政書／文獻通考／職役考　凡二卷／卷十三　職役考二／歷代鄉黨版籍職役二／宋二(P.135-1)
文獻通考卷十三
鄱陽馬端臨貴與著
職役考二
歷代鄉黨版籍職役
元祐元年二月門下侍郎司馬光言按因差役破產者惟鄉戶衙前有之自餘散從承符弓手手力耆戶長壯丁未聞有破產者其鄉戶衙前所以破產者蓋由山野愚戇之人不能幹事或因水火損破官物或為上下侵欺乞取是致欠折備償不足有破產者至於長名衙前在公精熟每經重難別得優輕場務酬獎往往致富何破產之有又向者役人皆上等戶為之其下等單丁女戶及品官僧道本來無役今更使之一槩輸錢則是賦斂愈重也故自行免役法來富者差得自寬而窮者困窮日甚又監司守令之不仁於僱役人之外多取羨餘以希恩賞此農民之所以重困也臣愚以為莫若直降命敕應天下免役錢一切並罷其諸役人並依熙寧以前舊法人數委本縣令佐親自揭五等丁產簿定差之人若正身自願充役者即令入役不願充役者任便選僱有行止人自代其僱錢多少私下商量若所僱人逃亡即勒正身別僱若將帶官物勒正身賠填如此則諸色公人盡得其根柢行止之人少敢作過官中百事無不修舉其見僱役人候差到新役人各放逐便如衙前一役雖號重難近來條貫頗為優假諸公庫設廚酒庫茶酒司並差將校勾當諸上京綱運召得替官員或差使臣殿侍軍將管押其雜色及畸零之物差將校或節級管押衙前若無差遣不聞更有破產之人若今日差充衙前料民閒賠備亦少於向日若猶以衙前為力難
獨任即乞依舊於官戶僧道寺觀單丁女戶有屋業每月掠錢及十五貫莊田中年所收斛斗及百石以上者隨貧富等第出助役錢不及此數者與免放其助役錢令逐州椿管約本州衙前重難分數即行支給然尚慮天下役人利害逐處不同乞指揮下諸路轉運司下諸州縣限五日內具利害申本州州限一月申轉運司本司類聚限一季奏聞委執政官參詳施行
是日三省樞密院同進呈得旨依初光上奏左僕射蔡確言此大事當與樞密院共之故同進呈知樞密院章惇取光所奏凡疏略未盡者枚數而駁奏之尚書左丞呂公著言光所建明大意已善其閒不無疏略未備惇所言專欲求勝不顧朝廷大體乞選差近臣三四人專切詳定聞奏從之始司馬光奏乞復行差役舊法既得旨依奏知開封府蔡京即用五日限令開封祥符兩縣如舊役人數差一千餘人充役亟詣東府白光光喜曰使人人如待制何患法之不行議者謂京但希望風旨苟欲媚光非事實也　蘇轍言京明知熙寧以前舊法役人數目顯有冗長並不依近降指揮相度申請便盡數差撥及朝旨本無日限輒敢差人監勒於數日內蹙迫了當故意擾民以害成法乞賜行遣以示懲戒
監察御史王巖叟言請復差鄉戶主管天下官物公家則免侵陷在私亦脫刑禍宜獨可於衙前大役立本等相助法以盡變通之利借如一邑之中當應大役者百家而歲取十人則九十家出力為助明年易十戶復如之則大役無偏重之獘矣其於百色無名之差占一切非理之資陪悉用熙寧新法禁之雖不
助猶可為今所謂助者不過助受役之家歲用而已無厚斂也
中書舍人蘇軾言先帝初行役法取寬剩錢不得過二分以備災傷而有司奉行過當通計天下乃十四五然行之幾十六七年常積而不用至三十餘萬貫石先帝聖意固自有在今日所當追探其意以興長世無窮之利熙寧中嘗行給田募役法其法以係官田如退灘戶絕沒納之類及用寬剩錢買民田以募役人大略如邊郡弓箭手臣知密州親行其法先募弓手民甚便之曾未半年此法復罷葢大臣利於速成且利寬剩錢以為他用故不果行因列其五利詔並送詳定所
右司諫蘇轍言復行差役其應議者有五其一曰舊差鄉戶為衙前破散人家甚如兵火自新法行天下不復知有衙前之患然而天下反以為苦者其獘自是農家歲出役錢為難及許人添見賣坊場遂有輸納不納者耳向使止用官賣坊場一色課入以僱衙前自可足辦而他色役人止如舊法則為利較然矣初疑衙前多是浮浪投僱不如鄉差稅戶可託然行之十餘年投僱者亦無大敗闕不足以易鄉差衙前之害今略計天下坊場錢一歲可得四百二十餘萬若立定中價不許添三分減一尚有二百八十餘萬貫而衙前支費及召募非泛綱運一歲共不過一百五十餘萬緡則是坊場之直自可了辦衙前百費何用更差鄉戶今制盡復差役知衙前苦無陪備故以鄉戶為之至於坊場元無明降處分不知官自賣邪抑仍用以酬獎衙前也若仍用以酬獎即召募
部綱以何錢應用若不與之錢即舊名重難鄉戶衙前仍前自備為害不小其二坊郭人戶舊苦科配新法令與鄉戶並出役錢而免科配其法甚便但敷錢太重未為經久之法乞取坊郭官戶寺觀單丁女戶酌今役錢減定中數與坊場錢用以支僱衙前及召募非泛綱運外今椿備募僱諸色役人之用其三乞用見今在人數定差熙寧未減定前其數實冗長不可遵用其四熙寧以前散從弓手手力諸役人常苦迓送自新法以來官吏皆請僱錢役人既便官亦不至闕事乞仍用僱法其五州縣胥吏並量支僱錢募充仍罷重法亦許以坊場錢為用不足用方差鄉戶所出僱錢不得過官僱本數詔送看詳役法所詳定役法所以役法難盡猝就擇其要者先奏以行於是役人悉用見數為額惟衙前一役用坊場河渡錢僱募不足方許揭簿定差其餘役人惟該募者得募餘悉定差遂罷官戶寺觀單丁女戶出助役法其今夏役錢即免輸尋以衙前不皆有僱直遂改僱募為招募凡熙寧嘗立法禁以衙前及役人非理役使及令陪備圓融之類悉申行之耆壯依保正長法坊場河渡錢量添酒錢之類名色不一惟於法許用者仍以支用外並椿備招募衙前支酬重難及應緣役事之用如州錢不供用許移別州錢用之一路不足許從戶部通他路移用其或有餘毋得減募增差衙前最為重役若已招募足額上一等戶有虛閒不差者令供次等色役鄉差役人在職官如敢抑令別僱承符散從承代其役者轉運司劾奏重責時提舉常平司已罷置凡役事改隸提刑司
史／政書／文獻通考／兵考　凡十三卷／卷一百五十　兵考二／兵制二／西漢(P.1309-1)
武帝時置期門羽林皆宿衞官屬南軍
東方朔傳上始微行常用飲酎已八九月中與侍中常侍武騎及待詔隴西北地良家子能騎射者期諸殿門故有期門之號以六郡良家子選給六郡謂隴西天水北地上郡西河也掌執兵迭從以材力為官名將多出焉甘延壽以良家子善騎射為羽林投石超距絕於等倫嘗超踰羽林亭樓由是遷為郎試弁為期門霍光都肄郎羽林
建元三年初置比郎無員多至千人有僕射秩比千石　太初元年初置名曰建章營騎後更名羽林騎又取從軍死事者之子孫養羽林教以五兵號曰羽
林孤兒少壯令從軍羽林有令丞　宣帝令中郎將騎都尉監羽林秩比二千石蔡質漢儀曰羽林有左監主羽林左騎八百右監主右騎九百人又有羽林黃頭郎枚乘傳注習水戰者也　平帝又更期門為虎賁主宿衞此光祿勳所領之兵師古曰羽林宿衞之官言其如羽之疾如林之多吳氏能改齋漫錄曰此說非也按晉志羽林軍四十五在營室星之南一曰天軍主軍騎則漢名軍以羽林法天文耳
章氏曰南軍有郎衞兵衞掌天子宿衞北軍止於護城輕重不侔矣漢世凡大喪自諸郎衞皆發而宣帝之葬霍光光武之葬吳漢則詔以北軍護送章懷太子曰不以南軍重之也又王國人不得宿衞親屬犯法人不得宿衞如龔遂為楚王常侍三舉孝廉以王國人不得宿衞蕭望之以甲科為郎坐從弟犯法則不得宿衞季冬或正月天子行幸曲臺臨饗衞士勸以農桑令就田里必觀以角觝而後遣則南軍之重可知矣
史／政書／文獻通考／經籍考　凡七十六卷／卷二百二十六　經籍考五十三／子十九／釋氏一(P.1813-1)
禪宗金剛經解一卷
鼂氏曰皇朝安保衡採摭禪宗自達磨而下發明是經者參釋之序稱其有言涉修證者北宗法門也舉心即佛者江西法門也無法無物本來如是者曹溪法門也
六祖序如來所說金剛般若波羅蜜與法為名其
意謂何以金剛世界之寶其性猛利能壞諸物金雖至剛羚羊角能壞金剛喻佛性羚羊角喻煩惱金雖堅剛羚羊角能碎佛性雖堅煩惱能亂煩惱雖堅般若智能破羚羊角雖堅賓鐵能壞悟此理者了然見性槃經云見佛性者不名眾生如來所說金剛喻者祇為世人性無堅固定慧即亡口誦心行定慧均等是名究竟金在山中不知是寶亦不知是山何以故為無性故人則有性取其寶用得遇金師鏨鑿山破取礦烹煉遂成精金隨意使用得免貧苦四大身中佛性亦爾身喻世界人我喻山煩惱為礦佛性喻金智慧喻工匠精進勇猛喻鏨鑿身世界中有人我山人我山中有煩惱礦煩惱礦中有佛性寶佛性寶中有智慧工匠用智慧工匠鑿破人我山見煩惱礦以覺悟火烹煉見自金剛佛性了然明淨是故以金剛為喻因以為名也
又曰大藏教般若經合六百卷四處共十六會此金剛經是十六會中第九會六百卷中第五百七十七卷謂談般若有八部謂大品小品放光光讚道行勝天王文殊問金剛屬第八部中自佛滅度後九百年閒西竺天親菩薩師事無著天親欲釋金剛經乃問無著無著遂入日光定上兜率問慈氏慈氏以八十行偈授無著天親依此造論三卷躡須菩提三種問答斷二十七疑釋此金剛一卷經文
潁濱蘇氏曰金剛經所謂一切賢聖皆以無為法而有差別者謂以無而為法耳非別有無為之法
也然自六祖以來皆讀作無為之法葢僧家拙於文義耳餘見楞嚴條下
按經文言以無為法而有差別又言一切有為法語意相對故誤讀作無為然有即有為無則不必言為矣有為法而視同夢幻泡影露電則終歸於無而巳無與無為是兩義無為者清淨之謂也老氏之說無者空寂之謂也佛氏之說
了翁陳氏曰佛法之要不在文字而亦不離於文字文字不必多讀只金剛經一卷足矣世之賢士大夫無營於世而致力於此經者昔嘗陋之今知其亦不癡也此經要處只九箇字阿耨多羅三藐三菩提梵語九字華言一字一覺字耳中庸誠字即此字也此經於一切有名有相有覺有見皆掃為虛妄佛非佛法非法眾生我相非我相之類其所建立者獨此九字惟阿耨菩提則不曰非阿耨菩提葢世念盡空則實體自見也其字九其物一是一以貫之之一非一二三四之一也是不誠無物之物非萬物散殊之物也年過五十宜即留意勿復因循此與日用事百不相妨獨在心不忘耳但日讀一遍讀之千遍其旨自明蚤知則蚤得力朱子曰金剛經大意只在須菩提問云何住云何降伏其心兩句上故說不應住法生心不應住色生心應無所住而生其心此是答云何住又說若胎生卵生溼生化生我皆令入無餘槃而滅度之此是答云何降伏其心彼所謂降伏者非謂欲遏伏此心謂盡降收世閒眾生之心入地無餘槃中滅度都教爾無心了方是只是一箇無字自此以後只管纏去只是這兩句如這卓子則云若
此卓子是名卓子若見諸相非相則見如來離一切相即名佛皆是此意要之只是說箇無
史／政書／文獻通考／帝系考　凡十卷／卷二百五十一　帝系考二／太上皇太皇太后皇太后一　母后臨朝稱制及推尊私親父母附／後魏(P.1983-2)
明帝尊母胡光華為皇太妃後尊為皇太后臨朝聽政猶曰殿下後改令稱詔羣臣上書曰陛下自稱曰朕以明帝沖幼未堪親祭欲依周禮夫人與君交獻之義代行祭禮禮官博議以為不可而太后欲以幃幔自障觀三公行事重問侍中崔光光便據漢和熹鄧后薦祭故
事太后大悅遂攝行初祀臨朝淫恣五年為元所幽又六年誅復臨朝自是朝政疏緩恩威不立又三年鴆孝明立孝文曾孫釗爾朱榮興兵向闕沉后於河
史／政書／文獻通考／物異考　凡二十卷／卷三百六　物異考十二／恒陰／西漢(P.2408-2)
恒陰
漢昭帝元平元年四月崩亡嗣立昌邑王賀賀即位天陰晝夜不見日月賀欲出光祿大夫夏侯勝當車諫曰天久陰而不雨臣下有謀上者陛下欲何之賀怒縛勝以屬吏師古曰屬委也音之欲反吏白大將軍霍光光時與車騎將軍張安世謀欲廢賀光讓安世以為泄語安世實不泄召問勝勝上洪範五行傳曰皇之不極厥罰常陰時則有下人伐上不敢察察言臣瓚曰不敢察察明言之故云臣下有謀光安世讀之大驚以此益重經術士後數日卒共廢賀此常陰之明效也京房易傳曰有蜺蒙霧霧上下合也
蒙如塵雲蜺日旁氣也其占曰后妃有專蜺再重赤而專至衡旱孟康曰專員也若五月再重赤而員至十一月旱也妻不壹順黑蜺四背又白蜺雙出日中妻以貴高夫茲謂擅陽蜺四方日光不陽解而溫服虔曰蒙氣解而溫內取茲謂禽服虔曰人君內淫於骨肉也臣瓚曰人君取於國中也師古曰取如禮記聚麀之聚瓚說非蜺如禽在日旁以尊降妃茲謂薄嗣蜺直而塞六辰迺除夜星見而赤韋昭曰六辰謂從卯至申女不變始茲謂乘夫孟康曰始高貴於夫終行此不變也蜺白在日側黑蜺果之氣正直師古曰果謂干之也妻不順正茲謂擅陽蜺中窺貫而外專夫妻不嚴茲謂媟韋昭曰媟言媟慢也師古曰音先列反蜺與日會婦人擅國茲謂頃師古曰頃謂曰傾蜺白貫日中赤蜺四背服虔曰蜺背日適不答茲謂不次服虔曰言適妻不見答也臣瓚曰夫不接妻為不答師古曰適讀曰嫡答報也言妻有承順之心不見報答也一曰答對也言不以恩意接對之蜺直在左蜺交在右取於不專茲謂危嗣蜺抱日兩未及君淫外茲謂亡蜺氣左日交於外取不達茲謂不知蜺白奪明而大溫溫而雨師古曰取讀曰聚尊卑不別茲謂媟蜺三出三巳三辰除韋昭曰若從寅至辰也蜺旦見西晏則雨除則日出且雨臣私祿及親茲謂罔辟韋昭曰辟君也師古曰辟音壁其下並同厥異蒙其蒙先大溫己蒙起日不見行善不請於上茲謂作福蒙一日五起五解辟不下謀臣辟異道茲謂不見上蒙下霧風三變而俱解立嗣子疑茲謂動欲蒙赤日不明德不序茲謂不聰蒙日不明溫而民病德不試空言祿師古曰試用也茲謂主窳臣夭孟康曰謂君惰窳用人不以次第為夭也師古曰窳音庾蒙起而白君樂逸人茲謂放蒙日青黑雲夾日左右前後行過日公不任職茲謂怙祿蒙三日又大風五日蒙不解利邪以食茲謂閉上蒙大起白雲如山行蔽日公懼不言道茲謂閉下蒙大起日不見若雨不雨至十二日解而有大雲蔽日祿生於下茲謂誣君蒙微而小雨巳乃
大雨下相攘善茲謂盜明蒙黃濁下陳功求於上茲謂不知蒙微而赤風鳴條解復蒙下專刑茲謂分威蒙而日不得明大臣厭小臣茲謂蔽蒙微日不明若解不解大風發赤雲起而蔽日眾不惡惡茲謂閉蒙尊卦用事孟康曰尊卦乾坤也臣瓚曰京房謂方伯卦震兌坎離也師古曰孟說是也三日而起日不見漏言亡喜茲謂下厝用師古曰厝音千各反蒙微日無光有雨雲雨不降廢忠惑佞茲謂亡蒙天先清而暴蒙微而日不明有逸民茲謂不明蒙濁奪日光公不任職茲謂不詘蒙白三辰止則日青青而寒寒必雨忠臣進善君不試茲謂遏師古曰試用也蒙先小雨雨己蒙起微而日不明惑眾在位茲謂覆國蒙微而日不明一溫一寒風揚塵知佞厚之茲謂庳蒙甚而溫君臣故弼茲謂悖師古曰弼猶相戾也悖惑也厥災風雨霧風拔木亂五穀已而大霧庶正蔽惡茲謂生孽災厥異霧此皆陰雲之類云
史／政書／文獻通考／物異考　凡二十卷／卷三百九　物異考十五／詩異／晉(P.2424-3)
晉武帝太康元年平吳後江南童謠曰局縮肉數橫目中國當敗吳當復又曰宮門柱且莫朽吳當復在三十年後又曰雞鳴不拊音撫翼吳復不用力於時吳人皆謂在孫氏子孫故竊發為亂者相繼按橫目者四字自吳亡至元帝興幾四十年元帝興於江東皆如童謠之言焉元帝懦乃亂反本作儒而少斷局縮肉者有所斥也　太康末京洛為折楊柳之歌其曲始有兵革苦辛之辭終以擒獲斬截之事是時三楊貴盛而被族滅太后廢黜幽死中宮折楊柳之應也　惠帝永熙中河內溫縣有人
如狂造書曰光光文長大戟為墻毒藥雖行戟還自傷又曰兩火沒地哀哉秋蘭歸形街郵終為人歎及楊駿居內府以戟為衞死時又為戟所害傷楊后被廢賈后絕其膳八日而崩葬街郵亭北百姓哀之也兩火武帝諱蘭楊后字也其時又有童謠曰二月末三月初荊筆楊板行詔書宮中大馬幾作驢此時楊駿專權楚王用事故言荊筆楊板二人不誅則君臣禮悖故云幾作驢　元康中京洛童謠曰南風起吹白沙遙望魯國何嵯昨何反峨五歌反千歲髑髏獨婁二音生齒牙又曰城東馬子莫嚨盧紅反哅音凶比至來年纏汝鬘南風賈后字也白晉行也沙門太子小名也魯賈謐國也言賈后將與謐為亂以危太子而趙王因釁咀慈呂反嚼在爵反豪賢以成篡奪不得其死之應也　元康中天下商農通著大鄣諸良反日時童謠曰屠音塗蘇鄣日覆兩耳當見瞎許轄反兒作天子及趙王倫篡位其目實眇焉趙王倫既篡洛中童謠曰獸從北來鼻頭汗龍從南來登城看水從西來河灌灌數月而齊王成都河閒義兵同會誅倫按成都西藩而在鄴故曰獸從北來齊東藩而在許故曰龍從南來河閒水源而在關中故曰水從西來齊留輔政居於宮西又有無君心故言登城看也　泰安中童謠曰五馬遊渡江一馬化為龍後中原大亂宗藩多絕唯琅邪汝南西陽南頓彭城同至江東而元帝嗣統矣司馬越還洛有童謠曰洛中大鼠長尺二若不早去大狗至及苟晞將破汲桑又謠曰元超兄弟大落度上桑打椹為苟作由是越惡晞奪其兗州難遂構焉　愍帝初有童謠曰天子何在豆田中至建興四年帝降劉曜在城東豆田壁中　建興中江南謠歌曰訇呼宏反如白坑破合
集持作甒音武揚州破換敗吳興覆瓿音部盧斗反按白者晉行坑器有口屬瓮瓦瓮質剛亦金之類也訇如白坑破者言二都傾覆王室大壞也合集持作甒者元帝鳩集遺餘以主社稷未能克復中原但偏王江南故其諭也及石頭之事六軍大潰兵人鈔掠京邑爰及二宮其後三年錢鳳復攻京邑阻水而守相持月餘日焚燒城邑井堙音因木刊矣鳳等敗退沈充將其黨還吳興官軍踵之蹈藉郡縣充父子授首黨與誅者以百數所謂揚州破換敗吳興覆瓿瓿瓦器又小於甒也　明帝太寧初童謠曰惻惻力力放馬山側大馬死小馬餓高山崩石自破及明帝崩成帝幼為蘇峻所逼遷於石頭御膳不足此大馬死小馬餓也高山峻也又言峻尋死石峻弟蘇石也峻死後石據石頭尋為諸公所破復是崩山石破之應也　成帝之末又有童謠曰苦盍反何隆隆駕車八梓宮少日而宮車晏駕　咸康二年十二月河北謠云麥入土殺石武後如謠言
庾亮初鎮武昌出至石頭百姓於岸上歌曰庾公上武昌翩翩如飛鳥庾公還揚州白馬牽旒旐又曰庾公初上時翩翩如飛烏庾公還揚州白馬牽旒蘇後連徵不入及薨於鎮以喪還都葬皆如謠言
集／詩文評／元詩紀事／卷五／方回／劉光(P.68)
劉光
光字玄暉，生宋季，有曉窗吟卷。
集／詩文評／元詩紀事／卷二十一／陳樵／夜闌曲(P.510)
夜闌曲
碧宇星回夜漫漫，靈蕪烟煖重薰薦。冷翠香銷青桂枝，冰荷蓋光光遶帷。花樓豔舞金萎蕤，吳羹蜀酒精瓊糜。酒闌半解龍綃衣，春朝曲渚聞鵾雞。
集／詩文評／元詩紀事／卷二十二／程渠南／食丁蕈戲作(P.542)
食丁蕈戲作
頭子光光腳似丁，祇宜豆腐與波稜。釋伽見了呵呵笑，煮殺許多行腳僧。
草木子：松陽縣詩人程渠南，滑稽之士也。與僧信道元同齋食蕈，道元請渠南賦蕈詩，應聲云云。聞者絕倒。
集／小說／水滸全傳／第五回　　小霸王醉入銷金帳　花和尚大鬧桃花村(P.80)
劉太公看見，便叫莊客大開莊門，前來迎接。只見前遮後擁，明晃晃的都是器械、旗鎗，盡把紅綠絹帛縛著，小嘍囉頭巾邊亂插著野花。前面擺著四五對紅紗燈籠，照著馬上那個大王。怎生打扮？但見：
頭戴撮尖乾紅凹面巾，鬢傍邊插一枝羅帛像生花。上穿一領圍虎體挽絨金繡綠羅袍，腰繫一條稱狼身銷金包肚紅膊。著一雙對掩雲跟牛皮靴，騎一匹高頭捲毛大白馬。
那大王來到莊前，下了馬。只見眾小嘍囉齊聲賀道：『帽兒光光，今夜做個新郎。衣衫窄窄，今夜做個嬌客。』劉太公慌忙親捧臺盞，斟下一盃好酒，跪在地下。眾莊客都跪著。那大王把手來扶道：『你是我的丈人，如何倒跪我？』太公道：『休說這話，老漢只是大王治下管的人戶。』那大王已有七八分醉了，呵呵大笑道：『我與你家做個女婿，也不虧負了你。你的女兒匹配我也好。我的哥哥大頭領不
下山來，教傳示你。』劉太公把了下馬盃，來到打麥場上，見了香花燈燭，便道：『泰山何須如此迎接？』那里又飲了三盃。來到廳上，喚小嘍囉教把馬去繫在綠楊樹上。小嘍囉把鼓樂就廳前攂將起來。大王上廳坐下，叫道：『丈人，我的夫人在那里？』太公道：『便是怕羞不敢出來。』大王笑道：『且將酒來，我與丈人回敬。』那大王把了一盃，便道：『我且和夫人廝見了，卻來喫酒未遲。』那劉太公一心只要那和尚勸他，便道：『老漢自引大王去。』拿了燭臺，引著大王，轉入屏風背後，直到新人房前。太公指與道：『此間便是，請大王自入去。』太公拏了燭臺，一直去了。未知凶吉如何，先辦一條走路。那大王推開房門，見裏面黑洞洞地。大王道：『你看我那丈人是個做家的人，房裏也不點碗燈，由我那夫人黑地裏坐地。明日叫小嘍囉山寨裏扛一桶好油來與他點。』魯智深坐在帳子裏都聽得，忍住笑，不做一聲。那大王摸進房中，叫道：『娘子，你如何不出來接我？你休要怕羞。我明日要你做壓寨夫人。』一頭叫娘子，一面摸來摸去。一摸摸著銷金帳子，便揭起來，探一隻手入去摸時，摸著魯智深的肚皮。被魯智深就勢劈頭巾帶角兒揪住，一按按將下床來。那大王卻待掙扎。魯智深把右手捏起拳頭，罵一聲『直娘賊』，連耳根帶脖子只一拳。那大王叫一聲：『做甚麼便打老公？』魯智深喝道：『教你認的老婆！』拖倒在床邊，拳頭腳尖一齊上，打得大王叫救人。劉太公驚得呆了。只道這早晚正說因緣，勸那大王，卻聽的裏面叫救人。太公慌忙把著燈燭，引了小嘍囉，一齊搶將入來。眾人燈下打一看時，只見一個胖大和尚，赤條條不著一絲，騎翻大王在床面前打。為頭的小嘍囉叫道：『你眾人都來救大王。』眾小嘍囉一齊拖鎗拽棒，打將入來救時，魯智深見了，撇下大王，床邊綽了禪杖，著地打將出來。小嘍囉見來得兇猛，發聲喊都走了。劉太公只管叫苦。打鬧裏，那大王扒出房門，
逩到門前，摸著空馬，樹上折枝柳條，托地跳在馬背上，把柳條便打那馬，卻跑不去。大王道：『苦也！畜生也來欺負我。』再看時，原來心慌，不曾解得韁繩。連忙扯斷了，騎著摌馬，飛走出得莊門，大罵劉太公：『老驢休慌！不怕你飛了！』把馬打上兩柳條，撲喇喇地馱了大王上山去。劉太公扯住魯智深道：『和尚，你苦了老漢一家兒了。』魯智深說道：『休怪無禮也。取衣服和直裰來，洒家穿了說話。』莊家去房裏取來。智深穿了。太公道：『我當初只指望你說因緣，勸他回心轉意，誰想你便下拳打他這一頓。定是去報山寨裡大隊強人，來殺我家。』智深道：『太公休慌，俺說與你。洒家不是別人，俺是延安府老种經略相公帳前提轄官。為因打死了人，出家做和尚。休道這兩個鳥人，便是一二千軍馬來，洒家也不怕他。你們眾人不信時，提俺禪杖看。』莊客們那里提得動。智深接過來手裏，一似撚燈草一般使起來。太公道：『師父休要走了去，卻要救護我們一家兒使得。』智深道：『甚麼閑話！俺死也不走。』太公道：『且將些酒來師父吃，休得要抵似醉了。』魯智深道：『洒家一分酒只有一分本事，十分酒便有十分的氣力。』太公道：『恁地時最好。我這里有的是酒肉，只顧教師父吃。』且說這桃花山大頭領坐在寨裏，正欲差人下山來探聽做女婿的二頭領如何，只見數個小嘍囉，氣急敗壞，走到山寨裡叫道：『苦也！苦也！』大頭領連忙問道：『有甚麼事慌做一團？』小嘍囉道：『二哥哥吃打壞了。』大頭領大驚，正問備細，只見報道：『二哥哥來了。』大頭領看時，只見二頭領紅巾也沒了，身上綠袍扯得粉碎。下得馬，倒在廳前，口裡說道：『哥哥救我一救！』大頭領問道：『怎麼來？』二頭領道：『兄弟下得山，到他莊上，入進房裏去。尀耐那老驢把女兒藏過了，卻教一個胖和尚躲在他女兒床上。我卻不隄防，揭起帳子摸一摸，吃那廝揪住，一頓拳頭腳尖，打得一身傷損。
那廝見眾人入來救應，放了手，提起禪杖，打將出去。因此我得脫了身，拾得性命。哥哥與我做主報仇。』大頭領道：『原來恁地。你去房中將息，我與你去拏那賊禿來。』喝叫左右：『快備我的馬來。眾小嘍囉都去。』大頭領上了馬，綽鎗在手，盡數引了小嘍囉，一齊納喊下山去了。再說魯智深正吃酒俚，莊客報道：『山上大頭領盡數都來了。』智深道：『你等休慌，洒家但打翻的，你們只顧縛了，解去官司請賞。取俺的戒刀來。』魯智深把直裰脫了，拽扎起下面衣服，跨了戒刀，大踏步提了禪杖，出到打麥場上。只見大頭領在火把叢中，一騎馬搶到莊前。馬上挺著長鎗，高聲喝道：『那禿驢在那里？早早出來決箇勝負。』魯智深大怒罵：『腌臢打脊潑才，叫你認得洒家。』輪起禪杖，著地捲將來。那大頭領逼住鎗，大叫道：『和尚且休要動手，你的聲音好廝熟。你且通個姓名。』魯智深道：『洒家不是別人，老种經略相公帳前提轄魯達的便是。如今出了家做和尚，喚做魯智深。』那大頭領呵呵大笑，滾鞍下馬，撇了鎗，撲翻身便拜道：『哥哥別來無恙。可知二哥著了你手。』魯智深只道賺他，托地跳退數步，把禪杖收住，定睛看時，火把下認得不是別人，卻是江湖上使鎗棒賣藥的教頭打虎將李忠。原來強人下拜，不說此二字，為軍中不利，只喚做剪拂。此乃吉利的字樣。李忠當下剪拂了起來。扶住魯智深道：『哥哥緣何做了和尚？』智深道：『且和你到裏面說話。』劉太公見了，又只叫苦：『這和尚原來也是一路。』魯智深到裏面，再把直裰穿了，和李忠都到廳上敘舊。魯智深坐在正面，喚劉太公出來。那老兒不敢向前。智深道：『太公休怕他，他是俺的兄弟。』李忠坐了第二位，太公坐了第三位。魯智深道：『你二位在此。俺自從渭州三拳打死了鎮關西，逃走到代州雁門縣。因見了洒家賫發他的金老。那老兒不曾回東京去，卻隨個相識也在雁門縣住。他那個女兒就與了本處一
個財主趙員外。和俺廝見了，好生相敬。不想官司追捉的洒家要緊，那員外陪錢去送俺五臺山智真長老處落髮為僧。洒家因兩番酒後，鬧了僧堂。本師長老與俺一封書，教洒家去東京大相國寺，投托智清禪師，討個職事僧做。因為天晚，到這莊上投宿。不想與兄弟相見。卻纔俺打的那漢是誰？你如何又在這里？』李忠道：『小弟自從那日與哥哥在渭州酒樓前，同史進三人分散，次日聽得說哥哥打死了鄭屠，我去尋史進商議。他又不知投那里去了。小弟聽得差人緝捕，慌忙也走了。卻從這山下經過。卻纔被哥哥打的那漢，先在這里桃花山扎寨，喚做小霸王周通。那時引人下山來和小弟廝殺，被我贏了。他留小弟在山上為寨主，讓第一把交椅教小弟坐了。以此在這里落草。』智深道：『既然兄弟在此，劉太公這頭親事，再也休題。他止有這個女兒，要養終身。不爭被你把了去，教他老人家失所。』太公見說了，大喜。安排酒食，出來管待二位。小嘍囉們每人兩個饅頭，兩塊肉，一大碗酒，都教吃飽了。太公將出原定的金子段匹。魯智深道：『李忠兄弟，你與他收了去。這件事都在你身上。』李忠道：『這個不妨事。且請哥哥去小寨住幾時。劉太公也走一遭。』太公叫莊客安排轎子，擡了魯智深，帶了禪杖戒刀行李。李忠也上了馬。太公也坐了一乘小轎。卻早天色大明。眾人上山來。智深、太公到得寨前下了轎子。李忠也下了馬，邀請智深入到寨中。向這聚義廳上，三人坐定，李忠教請周通出來。周通見了和尚，心中怒道：『哥哥卻不與我報仇，倒請他來寨裏，讓他上面坐。』李忠道：『兄弟，你認得這和尚麼？』周通道：『我若認得他時，卻不吃他打了。』李忠笑道：『這和尚便是我日常和你說的三拳打死鎮關西的便是他。』周通把頭摸一摸，叫聲：『呵呀！』撲翻身便剪拂。魯智深答禮道：『休怪衝撞。』三個坐定，劉太公立在面前。魯智深便道：『周家兄弟，你來聽俺說。劉太公這頭親事，你卻不
知。他只有這個女兒，養老送終，承祀香火，都在他身上。你若娶了，教他老人家失所。他心裏怕不情願。你依著洒家，把來棄了，別選一個好的。原定的金子段疋，將在這里。你心下如何？』周通道：『並聽大哥言語，兄弟再不敢登門。』智深道：『大丈夫作事，卻休要翻悔。』周通折箭為誓。劉太公拜謝了，納還金子段疋，自下山回莊去了。李忠、周通椎牛宰馬，安排筵席，管待了數日。引魯智深山前山後，觀看景致。果是好座桃花山，生得兇怪。四圍嶮峻，單單只一條路上去。四下里漫漫都是亂草。智深看了道：『果然好險隘去處。』住了幾日，魯智深見李忠、周通不是個慷慨之人，作事慳吝，只要下山。兩個苦留，那里肯住。只推道：『俺如今既出了家，如何肯落草。』李忠、周通道：『哥哥既然不肯落草，要去時，我等明日下山，但得多少，盡送與哥哥作路費。』次日，山寨裏一面殺羊宰豬，且做送路筵席，安排整頓，卻將金銀酒器，設放在卓上。正待入席飲酒，只見小嘍囉報來：『見山下有兩輛車，十數個人來也。』李忠、周通見報了，點起眾多小嘍囉，只留一兩個伏侍魯智深飲酒。兩個好漢道：『哥哥只顧請自在吃兩盃，我兩個下山去取得財來，就與哥哥送行。』分付已罷，引領眾人下山去了。且說這魯智深尋思道：『這兩個人好生慳吝。見放著有許多金銀，卻不送與俺，直等他去打劫得別人的送與洒家。這個不是把官路當人情，只苦別人。洒家且教這廝吃俺一驚。』便喚這幾個小嘍囉近前來篩酒喫。方纔吃得兩盞，跳起身來，兩拳打翻兩個小嘍囉，便解膊，做一塊兒綑了，口裏都塞了些麻核桃。便取出包裏打開，沒要緊的都撇了。只拏了卓上金銀酒器，都踏匾了，拴在包裏。胸前度牒袋內藏了真長老的書信，跨了戒刀，提了禪杖，頂了衣包，便出寨來。到後山打一望時，都是嶮峻之處，又沒深草存躲。『洒家從前山去時，以定吃那廝們撞見。不如就此
間滾將下去。』先把戒刀和包裹拴了，望下丟落去，又把禪杖也攛落去。卻把身望下只一滾，骨碌碌直滾到山腳邊，並無傷損。魯智深跳將起來，尋了包裹，跨了戒刀，拿了禪杖，拽開腳手，投東京便走。再說李忠、周通下到山邊，正迎著那十數個人，各有器械。李忠、周通挺著鎗，小嘍囉納著喊，搶向前來，喝道：『兀那客人，會事的留下買路錢。』那客人內有一個便撚著朴刀來鬥李忠。一來一往，一去一回，鬥了十餘合，不分勝敗。周通大怒，趕向前來，喝一聲，眾小嘍囉一齊都上。那夥客人抵當不住，轉身便走。有那走得遲的，盡被搠死七八個。劫了車子財物，和著凱歌，慢慢地上山來。到得寨裏，打一看時，只見兩個小嘍囉捆做一塊在亭柱邊。卓子上金銀酒器都不見了。周通解了小嘍囉，問其備細：『魯智深那里去了？』小嘍囉說道：『把我兩個打翻，綑縛了，捲了若干器皿，都拿了去。』周通道：『這賊禿不是好人。倒著了那廝手腳。卻從那里去了？』團團尋蹤跡。到後山，見一代草木，平平地都滾倒了。周通看了道：『這禿驢到是個老賊。這般嶮峻山岡，從這里滾了下去。』李忠道：『我們赶了去，問他討，也羞那廝一場。』周通道：『罷，罷！賊去了關門，那里去趕。便趕得著時，也問他取不成。倘有些不然起來，我和你又敵他不過。後來倒難廝見了。不如罷手。後來倒好相見。我們且自把車子上包裹打開，將金銀段疋，分作三分。我和你各捉一分，一分賞了眾小嘍囉。』李忠道：『是我不合引他上山，折了你許多東西。我的這一分都與了你。』周通道：『哥哥，我和你同死同生，休恁地計較。』看官牢記話頭，這李忠、周通，自在桃花山打劫。再說魯智深離了桃花山，放開腳步，從早晨只走到午後。約莫走了五七十里多路，肚裏又飢，路上又沒個打火處。尋思：『早起只顧貪走，不曾吃得些東西。卻投那里去好？』東觀西望，猛然聽得遠
遠地鈴鐸之聲。魯智深聽得道：『好了，不是寺院，便是宮觀，風吹得簷前鈴鐸之聲，洒家且尋去那里投齋。』不是魯智深投那個去處，有分教：到那里斷送了十餘條性命生靈，一把火燒了有名的靈山古跡。直教黃金殿上生紅焰，碧玉堂前起黑煙。畢竟魯智深投甚麼寺觀來？且聽下回分解。
集／小說／水滸全傳／第七十四回　　燕青智撲擎天柱　李逵壽張喬坐衙(P.1240)
那部署道：『教師兩年在廟上，不曾有對手。今年是第三番了。教師有甚言語，安覆天下眾香官？』任原道：『四百座軍州，七千餘縣治，好事香官，恭敬聖帝，都助將利物來。任原兩年白受了。今年辭了聖帝還鄉，再也不上山來了。東至日出，西至日沒，兩輪日月，一合乾坤，南及南蠻，北濟幽燕，敢有出來和我爭利物的麼？』說猶未了，燕青納著兩邊人的肩臂，口中叫道，『有，有！』從人背上，直飛搶到獻臺上來。眾人齊發聲喊。那部署接著，問道：『漢子，你姓甚名誰？那裏人氏？你從何處來？』燕青道：『我是山東張貨郎，特地來和他爭利物。』那部署道：『漢子，性命只在眼前，你
省得麼？你有保人也無？』燕青道：『我是保人，死了要誰償命？』部署道：『你且脫膊下來看。』燕青除了頭巾，光光的梳著箇角兒，脫下草鞋，赤了雙腳，蹲在獻臺一邊。解了腿綳護膝，跳將起來，把布衫脫將下來，吐箇架子。則見廟裏的看官，如攪海翻江相似，迭頭價喝采。眾人都呆了。任原看了他這花繡急健身材，心裏到有五分怯他。殿門外月臺上，本州太守坐在那里彈壓，前後皂衣公吏環列七八十對。隨即使人來叫燕青下獻臺，直到面前。太守見了他這身花繡，一似玉亭柱上鋪著軟翠，心中大喜，問道：『漢子，你是那里人家？因何到此？』燕青道：『小人姓張，排行第一。山東萊州人氏。聽得任原搦天下人相撲，特來和他爭交。』知州道：『前面那疋全副鞍馬，是我出的利物，把與任原。山棚上應有物件，我主張分一半與你。你兩箇分了罷。我自擡舉你在我身邊。』燕青道：『相公，這利物到不打緊，只要攧翻他，教眾人取笑，圖一聲喝采。』知州道：『他似金剛般一條大漢，你敢近他不得！』燕青道：『死而無怨。』再上獻臺來，要與任原定對。部署問他先要了文書。懷中取出相撲社條，讀了一遍。對燕青道：『你省得麼？不許暗算。』燕青冷笑道：『他身上都有准備，我單單只這箇水裩兒，暗算他甚麼？』知州又叫部署來分付道：『這般一箇漢子，俊俏後生，可惜了。你去與他分了這撲。』部署隨即上獻臺，又對燕青道：『漢子，你留了性命還鄉去。我與你分了這撲。』燕青道：『你好不曉事！知是我嬴我輸？』眾人都和起來。只見分開了數萬香官，兩邊排得似魚鱗一般，廊廡屋脊上也都坐滿，只怕遮著了這對相撲。任原此時有心恨不得把燕青丟去九霄雲外，跌死了他。部署道：『既然你兩箇要相撲，今年且賽這對獻聖，都要小心著，各各在意。』凈凈地獻臺上只三箇人。此時宿霧盡收，旭日初起。部署拿著竹批，兩邊分付已了，叫聲：『看撲！』這箇
相撲，一來一往，最要說得分明。說時遲，那時疾，正如空中星移電掣相似，些兒遲慢不得。當時燕青做一塊兒蹲在右邊。任原先在左邊，立箇門戶。燕青則不動憚。初時獻臺上各占一半，中間心裏合交。任原見燕青不動憚，看看逼過右邊來。燕青只矁他下三面。任原暗忖道：『這人必來筭我下三面。你看我不消動手，只一腳踢這廝下獻臺去。』有詩為證：
百萬人中較藝強，輕生捐命等尋常。試看兩虎相吞啖，必定中間有一傷。
集／小說／水滸全傳／第八十二回　　梁山泊分金大買市　宋公明全夥受招安(P.1347)
且說道君天子，同百官在宣德樓上，看了梁山泊宋江等這一行部從，喜動龍顏，心中大悅。與百官道：『此輩好漢真英雄也！』觀看嘆羨不已。命殿頭官傳旨，教宋江等各換御賜錦袍見帝。殿頭官領命，傳與宋江等。向東華門外，脫去戎裝慣帶，各穿御賜紅綠錦袍，懸帶金銀牌面，各帶朝天巾幘，抹綠朝靴。惟公孫勝將紅錦裁成道袍，魯智深縫做僧衣，武行者改作直裰，皆不忘君賜也。宋江、盧俊義為首，吳用、公孫勝為次，引領眾人，從東華門而入。只見儀禮司整肅朝儀，陳設鑾駕。正是：
金殿當頭紫閣重，仙人掌上玉芙蓉。太平天子朝元日，五色雲車駕六龍。皇風清穆，溫溫靄靄氣氤氳。麗日當空，郁郁蒸蒸雲靉靆。微微隱隱，龍樓鳳闕，散滿天香霧。霏霏拂拂，珠宮貝闕，映萬縷朝霞。文德殿燦燦爛爛，金碧交輝。未央宮光光彩彩，丹青炳煥。蒼蒼涼
涼，日映著玉砌雕闌。裊裊英英，花簇著皇宮禁苑。紫扉黃閣，寶鼎內縹縹緲緲，沉檀齊。丹陛彤墀，玉臺上明明朗朗，玉燭高焚。籠籠鼕鼕，振天鼓攂疊三通。鏗鏗鍧鍧，長樂鐘撞百八下。枝枝杈杈，叉刀手互相磕撞。搖搖拽拽，龍虎旗來往飛騰。錦襠花帽，擎著的是圓蓋傘，方蓋傘，上下開展。玉節龍旂，駕著的是大輅輦，玉輅輦，左右相陳。立金瓜，臥金瓜，三三兩兩。雙龍扇，單龍扇，疊疊重重。群群隊隊，金鞍馬，玉轡馬，性貌馴習。雙雙對對，寶匣象，駕轅象，勇力猙獰。鎮殿將軍長長大大甲披金，侍朝勳衛齊齊整整刀晃銀。嚴嚴肅肅，殿門內擺列著糾儀御史官。端端正正，姜擦邊立站定近侍錦衣人。金殿上參參差差，齊開寶扇。畫棟前輕輕款款，捲起珠簾。文樓上嘐嘐噦噦，報時雞人三唱。玉階下刮刮剌剌，肅靜鞭響三聲。濟濟楚楚，侍螭頭，列簪纓，有五等之爵。巍巍蕩蕩，坐龍床，倚繡縟，瞻萬乘之尊。晴日照開青瑣闥，天風吹下御爐香。千條瑞藹浮金闕，一朵紅雲捧玉皇。
集／詞曲／全金元詞／上冊／金詞／王喆／玉堂春(P.163-1)
又　鎖門
玉性金真，人人皆可化。玉液金丹，頻頻迎迓。玉兔金烏，光光相次亞。照玉欄干種玉芽。　瓊蘂金莖，長長生不謝。玉女金童，常常看舍。玉鎖金匙，門門開闢下。賞玉堂春對玉花。
集／詞曲／全金元詞／上冊／金詞／王喆／玉堂春(P.266-1)
玉堂春
玉性金真，人人皆可化。玉液金丹，頻頻迎迓。玉兔金烏，光光相次亞。照玉闌干，種玉芽。　玉蕊金莖，長長生不謝。玉女金童，常常看舍。玉鎖金匙，門門開闡下。賞玉堂春，對玉花。重陽真人分梨十化集卷下
集／詞曲／全金元詞／上冊／金詞／丘處機／沁園春(P.455-1)
又
列鼎雄豪，兔走烏飛，轉頭悄然。似電光開夜，雲中乍閃，晨霜迎日，草上難堅。立馬文章，題橋名譽，恍惚皆如作夢傳。爭如我，效忘機息慮，返樸歸原。　壺中異景堪憐。是別有風花雪月天。玩四時時見，祥雲瑞氣，三光光罩，玉洞瓊筵。滿泛流霞，高吟古調，骨健神清丹自圓。真堪愛，待功成一舉，永鎮飛仙。
集／總集／元詩選／初集／戊集／鹿皮子陳樵　鹿皮子集／夜闌曲(P.1479)
夜闌曲
碧宇星回夜漫漫，靈蕪煙煖重薰薦。冷翠香銷青桂枝，冰荷蓋光光遶帷。花樓艷舞金萎蕤，吴羹蜀酒
精瓊糜。酒闌半解龍綃衣，春朝曲渚聞鵾雞。
集／總集／元詩選／三集／壬集／蜀畤公本誠　凝始子稿(P.724)
蜀畤公本誠
本誠初名文誠，字道元，一作原。後名道元，字覺隱，嘉禾語溪人。住興聖禪寺，嗣法虛谷陵禪師。又主本覺寺，寓吴下佳山水間。居無常處，以詩自豪。與天隱至公、笑隱訢公詩聲相埒，呼為詩禪三隱。天隱先化去，師與笑隱洪武初尚在，有文集行世。道元喜詼諧，常與程渠南同食蕈，道元囑賦，渠南應聲云：「頭子光光腳似丁，祗宜豆腐與波稜。釋迦見了呵呵笑，煮煞許多行腳僧。」聞者絕倒。又善書，山水學巨然，翎毛竹石俱有灑脫之韻。自云吾嘗以喜氣寫蘭，以怒氣寫竹。每畫畢，輒喜題跋其上。自稱輔成山人、大同山翁、凝始子，或詭言「蜀畤公筆」云。
經／小學／朴通事諺解／中(P.139)
這孩兒幾箇月也，九箇月了，不到一生日裏，捶了他齈帶揩的乾淨着，會爬
麼，爬得，這妳子也好不精細，眼脂兒眼角裏流下來，不曾揩來，我饋你揩的乾淨着，孩兒腕掿兒腕掿兒，把那手來提的高着，打光光打凹凹，這孩兒亭亭的麼，恰學立的，腰兒軟休弄他，不妨事，
我試一試，休跌了孩兒，那一日喫了一跌，額頭上跌破了，娘子見了時聒譟難聽，你說的是，你好生用心看守着，不用心收拾時怪你，過了一生日時，便那的步兒，我也做饋他一對學行的繡鞋。
史／職官／漢唐事箋／前集　漢／卷之八／氣節(P.5-2)..[清道光二年刊本]
氣節
仗節守義之士何世無之顧上之所以養之者何如耳高帝之初丁公不忠於項羽則戮之以徇衆季布傳丁公為項羽將遂困高祖彭城西短兵接漢王急顧謂丁公曰兩賢豈相戹哉丁公引兵還及項羽滅丁公
謁見高祖以丁公徇軍中曰丁公為項王臣不忠使項王失天下者也遂斬之曰使後為人臣無倣丁公也鄭君不奉詔名籍則貸之以激世鄭當時傳其先鄭君嘗事項籍死而屬漢高祖令諸故項籍臣名籍鄭君獨不奉詔詔盡拜名籍者為大夫逐鄭君田橫不肯歸漢而自殺則壯其節而為之流涕高紀五年初田橫歸彭越項羽已滅橫懼誅與賔客亡入海上遣使者赦橫曰橫來大者王小者侯不來且發兵加誅橫懼乘傳詣雒陽未至三十里自殺上壯其節為之流涕發卒二千人以王禮塟焉魯不下漢則嘆其守節禮義之國而不忍屠之以兵本紀六年羽已滅楚地悉定獨魯不下漢王引兵欲屠之為其守節禮義之國乃持羽頭以示其父兄魯乃降所以培養氣節保護風俗以為後世憑藉維持之計者為不淺矣故其後士大夫皆以節氣自守不為一時勢燄所屈不疑之不肯觧劍雋不疑傳治春秋為郡文學暴勝之為直指使者素聞不疑賢至渤海遣
吏請與相見不疑冠進賢冠帶櫑具劍珮環玦裒衣博帶盛服至門上謁門下欲使解劍不疑曰劍者君子武備所以衞身不可解貢禹之不肯免冠本傳禹為河南令歲餘為府官取責免冠謝禹曰冠一免安可復冠也因遂去官不受卒徒唾背如田延年本傳延年為太司農丞奏延年主守盗三千萬不道霍光召問延年延年抵曰本出將軍之門蒙此爵位無有是事光曰卽無事當窮究又令御史大夫田廣明曉延年通往就獄得公議之田大夫語延年延年曰幸縣官寬我耳何面目入牢獄使衆人指笑我卒徒唾吾背乎卽閉閣獨居齋舍數日召詣廷尉自刎死因除不聽兩吏挾持如蕭望之本傳先是上官傑等謀殺霍光光旣誅傑等後出入自備吏民當見者露索去刀兵兩吏挾持望之獨不肯聽自引出閣曰不願見吏牽持匈匈光聞之告吏勿復持不拜大將軍如汲黯本傳大將軍靑旣益尊姊為皇后黯為右內史要之亢禮或說黯曰天子欲令羣臣下大將軍大將軍尊貴不可以不拜黯曰夫以大將軍有揖客反不重耶大將軍聞之愈賢黯遇黯加於平日不屈節於單于如蘇武其凛凛英
風使人激懦而增氣以至田甲賈人也責張湯行義有烈士之風湯傳湯客田甲雖賈人有賢操始湯為小吏以錢交通及為大吏甲所責湯行義有烈士之風樓護俠徒也議論常依名節而聽之者皆疎見游俠樓護傳則其他可知矣惟漢之君陰有以養其氣不沮不挫而自有以銷其犯上難制之銳故其人亦不以節行自矜而無矯激之名忠而不訐剛而不暴有伏節死義之臣而後世獨以節義之名而歸之東京者盖東京以節義為上故也惟其所尚者在是故士大夫相習成風而未免有詭激之患要之東都尚節義不若西漢實有而名亡
史／雜史／元代白蓮教史料彙編／廬山蓮宗寶鑑／念佛正派卷第四／金臺法照大師(P.76)
五年四月五日，至五臺縣，遙見寺南有數道光。六日，達佛光寺，一如鉢中所見，略無差脫。是夜四更，復有異光北來射照，照不知所裁，乃問曰：「此何祥也？吉凶焉在？」僧云：「此大聖不思議光攝汝身心，何乃問也。」照聞之，即具威儀前詣一寺，寺之東北可五里果有山，山有澗，澗北有石門，門傍有二童子，一稱善財，一稱難陀，引照入門。北行幾五里，見一金門，門上有樓，其樓之側復有一寺，寺門有大金榜，題曰「大聖竹林寺」。寺之方圓可二十里，一百餘院，院院皆有寶塔，黃金為地，華臺玉樹，充滿其中。照入寺之講堂，見文殊在西，普賢在東，皆據師子高座。照於二菩薩前作禮，問曰：「末代凡夫智識淺劣，佛性心地無由顯現，未審修行於何法門最為其要，惟願大聖斷我疑網。」文殊曰：「汝所請問，今正是時。諸修行門，無如念佛。我於過去劫中因念佛故，得於一切種智。是故一切諸法般若波羅蜜多甚深禪定，乃至諸佛正遍知海，皆從念佛而生。」照曰：「當云何念？」文殊曰：「此世界西有阿彌陀佛，彼佛願力不可思議，汝當繼念，令無間斷，命終之後，決定往生。」說是語時，二大菩薩舒金色臂以摩照頂，
與授記曰：「汝以念佛不思議故，畢竟證無上覺。若善男女願疾出離，應當念佛。」時二菩薩互說伽陀，照得聞已，益加踴躍。文殊又曰：「汝可往詣諸菩薩院巡禮，以承教授。」照如其言，歷請教授。次至七寶華園，從其園出，於大聖前作禮辭退，且見向者善財、難陀二童子送至門外。照復作禮，舉頭盡失。至十三日，照與五十餘僧往金剛窟其昔見大聖處，忽見其地廣博嚴淨，琉璃眾寶以成宮殿，文殊、普賢可萬菩薩，佛陀波利亦在其中。照得見已，隨眾歸寺。其夜三更，於華嚴院之西樓又見寺東巖壑之畔有五枝燈，大方尺餘。照曰：「願分百燈以歸一面。」燈分如願。重願分為千炬，炬亦如之。行行相當，光光相涉，光中殊異，遍於山野。照又前詣金剛窟，願見大聖，殆其三更，見一梵僧自稱佛陀波利，引之入寺。至十二月朔日，於華嚴院入念佛道場中，載念文殊、普賢二菩薩謂我畢竟證無上覺，又復記我念阿彌陀佛決定往生，於是一心念佛。正念佛時，倏見前來梵僧入道場云：「汝之淨土華臺現矣。後三年華開，汝當往矣。然汝所見竹林諸寺，何為不使羣生共知？」照聞之，憶念昔時所見，因得命匠刻石，兼以所見竹林寺處特建一寺，號「竹林」焉。寺之云畢，照曰：「吾事畢矣，吾豈久滯於此。」不累日而卒焉。
子／醫家／御製本草品彙精要／本草品彙精要續集／卷之一　玉石部／玉石部／石芝／七明芝　九光芝(P.6-1)..[清康熙四十年進呈寫本]
七明芝九光芝品彙分錄○〔葛洪云〕生臨水高山石崖之間狀如盤盌不過徑尺有莖連綴之起三四寸有七孔者名七明九孔者名九光光皆如星百歩內夜見其光常以秋分伺之搗服方寸匕入口則噏然身𤍠五味甘美得盡一斤長生不老可以夜視也
子／醫家／本草述／卷之二十九　介部／牡蠣／附　潮依月附日義(P.22-1)..[清嘉慶十五年(1810)還讀山房刻本]
附潮依月附日義　朔則日月相會望則日月明對故潮勢大月弦之際日月不相會相對故潮勢小月賦有朒音訥朓音挑朏音斐魄晦而月見西方謂之朓疾行貌朔而月見東方謂之朒行遲貌其曰輝朒者舉朔後月將漸圓之義故曰息於輝朒朏月未成明也．魄月始生魄然也葢朔後則明漸生望後則魄漸生故曰消於朏魄　沈括曰月本無光猶一銀丸日曜之乃光光之初生日在其旁故光側而所見纔如鉤日漸遠則斜照而光稍滿大扺如一彈丸以粉塗其半側視之則粉處如鉤對視之則
正圓也　或問上弦下弦之義．邵康節先生曰．上弦是月盈及一半．如弓之上弦．下弦是月虧及一半．如弓之下弦．
子／醫家／御定佩文齋廣群芳譜／果譜　卷五十四至卷六十七／卷六十六　蓮等／蔆／集藻／詩㪚句(P.32-2)..[文淵閣四庫全書本]
〔詩㪚句〕
〔增〕梁江淹相攜及嘉月採菱渡北渚　徐勉紫菱亦可採聊以緩愁年
〔原〕費昶妾家五湖口采菱五湖側　唐儲光羲濁水菱葉肥清水菱葉鮮
〔增〕李白郎聽採菱女一道夜歌歸　杜甫况資菱芡足庶結茅茨迴　錢起渚禽菱芡足不向稻粱争　劉禹錫艶歌呈幾曲江畔采新菱
〔原〕宋陶弼轉葉香隨風舒花影凌日　梁武帝江南稚女珠腕繩桂棹容與歌採菱
唐李賀瀉酒木蘭椒葉蓋病容扶起種菱絲　宋陳堯佐堆盤菱熟胭脂角藉藻鱸鮮淡墨鱗　林逋含機緑錦翻新葉滿篋青銅瑩古花　陸游何時𨚫泛耶溪路臨聽菱歌四面聲
〔增〕唐儲光羲深潭菱葉疎　王維菱蔓弱難定
〔原〕杜甫隔沼連香芰
〔增〕杜甫水果剝菱芡　採菱寒刺土　韓愈菱葉故穿萍　孟郊菱翻紫角利　栁宗元朶頤進芰實　張籍翻芰紫角稠　李益菱花覆碧渚　李賀菱科映青罩　白居易菱風
香㪚漫　宋司馬光光翻芰葉齊　楊萬里新菱剥釅紅　唐萬齊融垂菱布藻如妝鏡　薛逢日中漸見菱花舒　韋荘十畝菱花晩鏡清　曹唐碧花菱角滿潭秋　宋王安石菱角蜻蜓翠蔓深　陸游深紅菱角密覆水　元薩都剌酒渴氷盤破紫菱
集／戲劇／關漢卿戲曲集／感天動地竇娥冤／第一齣(P.847)
(卜)孩兒也。事到今日。你也招了女婿罷。今日就都過了門者。(旦)婆婆。你要招。你自招。我並然不要女婿。(卜)實選定今日。敢都過門來也。(凈)我們今日招
過門去也。帽兒帽兒光光。今日做箇新郎。帽兒帽兒窄窄。今日做箇嬌客。好女婿。好女婿。不枉了。不枉了。(旦)兀那廝靠後。(唱)
【賺煞】我想這婦人每休信那男兒口。看你那天長地久。招的箇村老子。領著箇不律頭。舊恩情一筆都勾。你可也自窮究。俺公公撞府沖州。門爭門坐的銅斗兒家緣百事有。兀的是俺公公置就。教張驢兒情受。這的是前人田土後人收。(下)
(孛老同卜云)老兒。喒家中喫酒去來。(下)(凈)竇娥不肯。則這般罷了不成。好共歹與我做箇老婆。和俺老子喫酒去來。(下)
集／總集／國朝文類／卷第十九／碑文　一／光州孔子新廟碑　馬祖常(P.13)
光州孔子新廟碑
馬祖常
光州既新作孔子廟乃以圖來徵文於州人馬祖常曰爾先子為政於此州州有學以教人有田以養士有廟以事先聖先師矣今久圮不治廟四出無垣登降無階肖象之設五禾之服不彰妥靈之位不嚴配侑之序不飾室屋欂櫨周廡重門及籩豆禮器之類一切弊舊取具假備歲春秋釋奠官及屬師及弟子致齋無次某等一二人辱守茲土割其稍入合民之錢粟筏木陶瓦木材陶良以錢庀工以粟傭力丹漆黝堊鋈錮施色之物皆集作於天曆二年七月九日成於至順元年八月十有八日凡廟位象設稱乎南面而為王者之居昔之不治者今皆治矣昔之無有者今皆有矣爾先子為政於此州爾又以文名于時爾宜為文告來者庶謹之而毋毀也祖常三為典禮之官習於先王之禮而學於聖人之徒陳跡往轍不敢煩州人之聽獨以我朝有道之世告吾州人始
憲宗皇帝都和寧遣國子二十人就學今都之南城孔子廟旁旨意訓誨刻載廟中
世祖皇帝潛王邸召學士王鶚因幄中設主陳俎豆觀祭孔子儀
武宗皇帝詔天下若曰世嘗知尊孔子矣而皆未至也其進封至聖文宣王孔子為大成至聖文宣王今
皇帝正位　制若曰孔子大聖推本父母未極褒崇父叔梁紇可封啟聖王母顏氏可封啟聖王夫人命以璽書告闕里廟庭猗歟盛哉夫天下既富而教興焉興教必於學學必有所師師莫若聖聖莫若孔子則廟而事之者學者宜莫先焉且既富而教雖三王之治未有不富而能教者吾州介江淮之交生殖甚寡然少長安於朴俗衣服飲食給於田蠶弋釣之力工商給於粗完男女婚嫁養生送死質而有節其人已幾於淳厚故易富而易教弗如他州之人必待厚藏而後富近刑而後教也是以見其州大夫賢欲有所興起於善而又應之之速也如此誣天下以難治者豈君子哉　國家以文化成四海考郡縣之績當以吾州為首焉茲序其實而又繫之以詩俾州人謌新廟之成而不忘州大夫之德也詩曰
於穆聖師降我新廟几筵維飾象設維肖四瞻周廟載基載築雅雅鱗鱗靈御之肅靈御之肅衣裳
我人俾不為群而即於倫埏埴萬類同仁於天匪言莫宣匪文莫傳六藝百家咸質於經我維受之日化於成
大帝在位翕以敷施考妣啟聖而追王之四海作則文明式昭我州易教作廟維喬楩柟梓栢弗雕而斲陶瓦髹漆施色舟渥麗牲在門春秋蠲吉官屬師徒端弁以入其容鏘鏘其神洋洋牖茲顓蒙闇而日章淮巘諸谷會流為潢南薄其郛州名為光光在百城瘠土寡殖維人易教衣食耕織則既衣食又學為士學士有師先聖是祠州侯德勸我民豈忘之
