集／總集／全上古三代秦漢三國六朝文／全後漢文　凡一百六卷　／卷二十六／班固　三　／涿邪山祝文(P.616-1)
涿邪山祝文
晄晄將軍。大漢元輔。文選顏延之曲水詩序注。又王儉褚淵碑文注。仗節擁旄。鉦人伐鼓。文選虞羲詠霍將軍北伐詩注。又宣德皇后令注。又𠀉遲與陳伯之書注。
集／總集／全上古三代秦漢三國六朝文／全三國文　凡七十五卷　／魏　凡五十六卷　／卷五十三　魏　五十三　／周晃(P.1352-1)
周晃
晃。正元中為典厤郎。
集／總集／全上古三代秦漢三國六朝文／全晉文　凡一百六十七卷　／卷十四／下邳王晃(P.1541-1)
下邳王晃
晃字子明。孚第五子。魏封武始亭矦。拜黃門侍郎。改封西安男。
出為東莞太守。武帝受禪。封下邳王就國。後為長水校尉南中郎將。拜尚書。遷右僕射。太康中出為鎮東將軍都督青徐諸軍事。惠帝即位。徵拜車騎將軍。加散騎常侍。領護軍。守尚書令。代隴西王泰為司空。加侍中。元康六年薨。諡曰獻王。
集／總集／全上古三代秦漢三國六朝文／全晉文　凡一百六十七卷　／卷四十六／傅玄　二　／燈銘(P.1725-2)
燈銘
晃晃華燈。含滋炳靈。素膏流液。玄炷亭亭。丹水揚輝。飛景蘭亭。初學記二十五。
集／總集／全上古三代秦漢三國六朝文／全晉文　凡一百六十七卷　／卷八十四／牽秀(P.1945-2)
牽秀
秀字成叔。武邑觀津人。太康中為新安令。遷司空從事中郎免後為司空張華長史。惠帝西幸。進尚書。河閒王顒㠯為平北將軍。鎮馮翊。為長史楊騰所殺。案。河閒王顒傳。東海王越遣督護麋晃伐顒。至鄭。顒將牽秀距晃晃斬秀。與本傳不同。有集四卷。
集／總集／全上古三代秦漢三國六朝文／全晉文　凡一百六十七卷　／卷一百二十／郭璞　一　／鹽池賦(P.2148-2)
鹽池賦
水潤下㠯作鹹。莫斯鹽之最靈。傍峻岳㠯發源。池茫爾而海渟。嗟玄液之濳潤。羌莫知其所生。熙金葩之融炎。穎躍結而淪成。狀委虵其若漢。流漫漫㠯漭漭。吁鑿鑿㠯粲粲。色皜然而雪朗。揚赤波之煥爛。光旰旰㠯晃晃。隆陽映而不燋。洪涔沃而不長。磊崔𡸮確。鍔剡棊方。玉潤膏津。雪白淩岡。粲如散繭。煥若布璋。于是漫□丹盤。薄搜重床。紫淪灑炎。紅華籠光。爛然漢明。晃爾霞赤。望之絳蒸。即之雪積。翠塗內映。赬液外羃。動而愈生。損而滋益。若乃煎海鑠泉。或凍或漉。所贍不過一鄉。所營不過鍾斛。飴戎見軫于西鄰。火井擅奇乎巴濮。豈若茲池之所產。帶神邑之名嶽。吸靈潤于河汾。總膏液乎澮涑。蓺文類聚九。又書鈔一百四十六引六條。
集／總集／全上古三代秦漢三國六朝文／全晉文　凡一百六十七卷　／卷一百五十七／釋氏　一　／支遁／彌勒讚(P.2370-1)
彌勒讚
大人規玄度。弱喪升虛遷。師通資自癈。釋迦登幽閑。彌勒承神第。聖錄載靈篇。乘乾因九五。龍飛兜率天。法鼓震玄宮。逸響亮三千。晃晃凝素姿。結加曜芳蓮。寥朗高懷興。八音畼自然。恬智冥徼妙。縹眇詠重玄。磐紆七七紀。應運莅中幡。挺此四八姿。映蔚華林園。亹亹玄輪奏。三攄在昔緣。
集／總集／全上古三代秦漢三國六朝文／全後魏文　凡六十卷　／卷十六／太子晃(P.3591-1)
太子晃
晃。太武帝長子。延和元年立為皇太子。正平元年薨。諡曰景穆。興安元年追尊為景穆皇帝。廟號恭宗。
集／總集／全唐文／全唐文／卷五百十一／裴晃(P.5197-2)
裴晃
晃。德宗朝官劍南西川節度使。
集／總集／全唐文／全唐文／卷七百三十八／沈亞之　五／為韓尹祭韓令公文(P.7627-1)
為韓尹祭韓令公文
澤梁宋之戎郊。涵雄渾於雲水。陶沈毅與濃剛。作晄晄之
巨士。綿將流於洪光。鼓神濤之在已。昔丞相之東征。統梁城之千雉。命賓余以掌檄。蹤枚馬之遺美。見公佩之橫腰。冠衙旗於宋壘。及夷門之節臥。余奉歸於故里。寧後者之無當。顧狂埃以渤起。司馬啖而賓徒烹。血肉肆而為市。何繼師之無作。始公之功由是。伏豺豹於神猊。遂清寧乎千里。聞君書於天閽。帝嘉悅而忘恥。嘗敘族以姪予。謂同原於康子。言康樂於一方。竟綿歷乎再紀。廩蓄粟以億計。積有餘而流委。櫪甲馬之萬銜。惟君王之所指。撲淮童與齊蠆。猶烹冰以燎葦。視燕趙之強侯。若負垤之群蟻。彼承風其如何。聞當飯之遺匕。及柱天而轍日。信愽壯之可倚。逢諒闇之初晨。遂踐阼而為治。推轂兮昇壇。河橋兮鄜畤。恩光被以湛稠。仍分疆以及嗣。遵往年之來覲。見差班於父子。復何殃之不造。遽相追而沒齒。榮華之不遒兮。倏云乎已矣。悼皇情以注想。每凝旒而撫扆。錫秘物之必周。予得命為臨視。還壤廈之將駕。導清笳於哀徵。鑒卑志之潔恭。願降歆而省此。嗚呼哀哉。尚饗。
集／總集／全唐文／全唐文／卷七百四十三／裴休／註華嚴法界觀門序(P.7689-2)
註華嚴法界觀門序
法界者。一切眾生身心之本體也。從本已來。靈明廓徹。廣大虛寂。唯一真之境而已。無有形貌。而森羅大千。無有邊際。而含容萬有。昭昭於心目之間。而相不可覩。晃晃於色塵之內。而理不可分。非徹法之慧目。離念之明智。不能見自心如此之靈通也。甚矣眾生之迷也。身反在於心中。若大海之一漚爾。而不自知有廣大之威神。而不能用。觳觫
而自投於籠檻。而不自悲也。故世尊初成正覺。歎曰。奇哉。我今普見一切眾生。具有如來智慧德相。但以妄想執著。而不得證。於是稱法界性。說華嚴經。令一切眾生。自於身中。得見如來廣大智慧。而證法界也。故此經極諸佛神妙智用。徹諸法性相理事。盡修行心。數門戶真。可謂窮理盡性者也。然此經雖行於世。而罕能通之。有杜順和尚歎曰。大哉法界之經也。自非登地。何能披其文見其法哉。吾設其門以示之。於是著法界觀。而門有三重。一曰真空門。揀情妄以顯理。二曰理事無閡門。融理事以顯用。三曰周徧含容門。攝事事以顯元。使其融萬象之色相。全一真之明性。然後可以入華嚴之法界矣。然此觀雖行於世。而罕能入之。有圭山禪師歎曰。妙哉法界之門也。自非知樞鑰之淺深。識閫闑之廣陿。又何能扣其門而入之哉。於是直以精義。注於觀文之下。使人尋注而見門。得門而入觀。由觀以通經。因經以證性。朗然如秉炬火而照重關矣。或問曰。法界真性。超情離見。動念則隔。彊言則乖。世尊欲令眾生悟自身之法體。何必廣說而為華嚴。答曰。吾聞諸圭山云。法界萬象之真體。萬行之本源。萬德之果海。故如來演萬
行之因。華嚴以本性而顯示。諸佛證法性之萬德也。故九會之經品。品有無量義。或剎塵數。因地行願。或恒沙數。果位德用。行布差別。無閡圓融。故佛身一毛端。則徧一切而舍一切也。世界爾。眾生爾。塵塵爾。念念爾。法法爾。無一法定有自體而獨立者。證此本法。故能凡聖融攝。自在無閡。納須彌於芥中。擲大千於方外。皆吾心之常分爾。非假於他術也。原注世人見說諸佛菩薩神變必謂假於他術或謂虛誕之辭此二疑皆非也若言假於他術者豈可聖人動不合理而假妖怪以惑人哉若言虛誕之辭者魔妖精魅尚能神變況法身聖人獨不能為之哉由是觀之。則吾輩從來執身心我人及諸法定相。豈非甚迷甚倒哉。然則華嚴稱法界而極談。猶未為廣也。問曰。華嚴理深而事廣。文博而義元。非法身大士。不能證入。今數紙觀文。豈能盡顯之哉。若觀門以文略義廣為得。則大經以文繁義局為失矣。答曰。吾聞諸圭山云。夫欲覩宗廟之邃美。望京邑之巨麗。必披圖經而登高臺。然後可盡得也。不登高而披圖。則不可謂真見。不披圖而登高。則眊然無所辨。故法界具三大。該萬有。性相德用。備在心不在經也。原注如宗廟京邑之美麗在城中不在圖上明因果。列行位。顯法演義。勸樂生信。備在經不在觀也。原注如宗廟之遠近街衢之闊陿在圖不在臺觀者通經法也。
原注入觀通經以證性如登高臺披圖而望京邑也文者入觀之門也。原注如高臺下有門得其門然後可升也注者門之樞鑰也。原注臺高門深非善用樞鑰者不能開也故欲證法界之性德莫若經。原注性德廣大非經備說不能盡也通經之法義莫若觀。原注法義雖廣不出三重法界非觀不能入也入觀之重元必由門。原注觀境幽深無門不可入也闢三重之祕門必由樞鑰。夫如是。則經不得不廣。門不得不朿矣。然則其門何以為三重。答曰。吾聞諸圭山云。凡夫見色為實色。見空為斷空。內為筋骸所梏。外為山河所眩。故困踣於迷塗。局促於轅下。而不能自脫也。於是菩薩開真空門以示之。使其見色非實色。舉體是真空。見空非斷空。舉體是幻色。則能廓情塵而空色無閡。泯智解而心境俱冥矣。菩薩曰。於理則見矣。於事猶未也。於是開理事無閡門以示之。使觀不可分之理。皆圓攝於一塵。本分限之事。亦通徧於法界。然後理事圓融。無所罣閡矣。菩薩曰。以理望事則可矣。以事望事猶未也。於是開周徧含容門以示之。使觀全事之理。隨事而一一可見。全理之事。隨理而一一可融。然後一多無閡。大小相含。則能施為隱顯。神用不測矣。問曰。觀文有數家之疏。尚未能顯其法。今略注於文下。使學者何以開心目哉。答曰。吾聞諸圭山云。觀者
見法之智眼。門者通智眼。今見法之門。初心者悟性之智雖明。不得其門。則不能見法。此文即入法之門矣。但應以智眼。於門中觀照妙境。若別張義目而廣釋之。是於門中復設門也。又此門中。重重法界。事理無邊。雖百紙不能盡其義。徒以繁文廣說。蕪沒真法。而惑後人爾。且首標修字者。欲使學人冥此境於自心。心慧既明。自見無盡之義。不在備通教典。碎列科段也。然不指而示之。則學者亦無由及其門。故直於本文關要之下。隨本義注之。至其門已。則使其自入之也。故其注簡而備。不備則不能引學者至其門。不簡則不能使學者專妙觀。夫觀者。以心目求之之謂也。豈可以文義而至哉。問曰。略指其門誠當矣。吾恐學者終不能自入也。答曰。吾聞諸圭山云。夫求道者必資於慧目。慧目不能自開。必求師以抉其膜也。若情膜未抉。雖有其門。亦焉能入之哉。縱廣何益。問曰。既遇明師。何假略注。答曰。法界難覩。須依觀以修之。觀文難通。須略注為樞鑰之用也。惑者稽首讚曰。入法界之術。盡於此矣。
集／總集／全唐文／全唐文／卷九百二十／宗密／大方廣圓覺修多羅了義經略疏序(P.9584-2)
大方廣圓覺修多羅了義經略疏序
元亨利貞。乾之德也。始於一氣。常樂我淨。佛之德也。本乎一心。專一氣而致柔。修一心而成道。心也者。沖虛妙粹。炳煥靈明。無去無來。冥通三際。非中非外。洞徹十方。不滅不生。豈四山之可害。離性離相。奚五色之能盲。處生死流。驪珠獨耀於滄海。踞涅槃岸。桂輪孤朗於碧天。大矣哉。萬法資始也。萬法虛偽。緣會而生。生法本無。一切惟識。識如幻夢。但是一心。心寂而知。目之圓覺。彌滿清淨。中不容他。故德用無邊。皆同一性。性起為相。境智歷然相得。性融身心廓爾。方之海印。越彼太虛。恢恢焉。晃晃焉。迥出思議之表也。我佛證此。愍物迷之。再歎奇哉。三思大事。既全十力。能
摧樹下魔軍。爰起四心。欲示宅中寶藏。然迷頭捨父。悟有易難。故仙苑覺場。教興頓漸。漸設五時之異。空有迭彰。頓無二諦之殊。幽靈絕待。今此經者。頓之類歟。故如來入寂光土。凡聖一源。現受用身。主伴同會。曼殊大士。創問本起之因。簿伽至尊。首提究竟之果。照斯真體。滅彼夢形。知無我人。誰受輪轉。種種幻化。生於覺心。幻盡覺圓。心通法徧。心本是佛。由念起而漂沈。岸實不移。因舟行而騖驟。頓除妄宰。空不生華。漸竭愛源。金無重鑛。理絕修證。智是階差。覺前前非。名後後位。況妄忘起滅。德等圓明者焉。然出廄良駒。已搖鞭影。埋塵大寶。須設治方。故三觀澄明。真假俱入。諸輪綺互。單復圓修。四相潛神。非覺違拒。四病出體。心華發明。復令長中下期。克念攝念而加行。別徧互習。業障惑障而消亡。成就慧身。靜極覺徧。百千世界。佛境現前。是以聞五種名。超剎寶施福。說半偈義。勝河沙小乘。實由無法不持。無機不被者也。噫。巴歌和眾。似量騰於猿心。雪曲應稀。了義匿於龍藏。宗密髫專魯誥。冠討竺墳。俱溺筌蹄。惟味糟粕。幸於涪上。針芥相投。禪遇南宗。教逢斯典。一言之下。心地開通。一軸之中。義天朗耀。頃以道非常道。諸行
無常。今知心是佛心。定當作佛。然佛稱種智。修假多聞。故復行詣百城。坐探群籍。講雖濫泰。學且師安。叨沐猶吾之納。謬當真子之印。再逢親友。彌感佛恩。久慨孤貧。將陳法施。採集般若。綸貫華嚴。提挈毘尼。發明惟識。然醫方萬品。宜選對治。海寶千般。先求如意。觀夫文富義博。誠讓雜華。指體投機。無階圓覺。故參詳諸論。反復百家。以利其器。方為疏解。冥心聖旨。極思研精。義備性相。禪兼頓漸。勒成三卷。以傳強學。然上中下品。根欲性殊。今將法彼曲成。從其易簡。更搜精要。直註本經。庶即事即心。日益日損者矣。
集／總集／全唐文／全唐文／卷九百二十八／倪少通／太一觀董真人殿碑銘　并序(P.9675-1)
太一觀董真人殿碑銘并序
原夫自然生道。道生太一。太一生二儀。二儀既立。衒明三景。三景列像。以均四氣。四氣氤氳。潛配五行。五行相屬。而聲六律。六律爰敘。以旋七政。七政將平。而定八方。八方布
設。是為九宮。九宮各據。周羅十極。十極剖判。而成萬彙。萬彙既終。返乎太乙。即太子孕靈之道。變化還元妙用虛無之旨也。混沌既分。張乾褁坤。中有太乙。虛無之尊。騰闢二氣。散為真根。清濁異體。元牝通門。道德之祖。自然之孫。即太乙真精灌溉之理矣。右月左日。光輪星質。大遊小遊。分綱列職。照運寰區。定臨凶吉。寒暑數遷。災福靡失。唯德可順。唯道無窒。即太乙神處變遷之用矣。動靜杳冥。中含一精。沖和純粹。天清地寧。統貫三才。神靈谷盈。春發夏養。秋合冬成。逐道開布。萬化俱生。即太乙神氣覆育之道矣。紫清之上。玉皇御中。有太乙之府。上台之宮。宮有九署。三官所宗。太乙真人。太伯仙翁。定生丹籍。落死北酆。統制萬靈。元化無窮。即太乙掌符錄權總之化也。故陰陽不測之謂神。神者太乙之祖氣也。是以一大謂之天。故經云。象帝之先。即元元之首矣。廬山真人殿者。按仙傳。即太乙真人隱化之所治也。連虎溪福地。按詠真洞天。上應仙曹。下通陰府。真人逐代降世。魏末晉初。孕靈於閩川侯官。寓姓董氏。名奉字君異。託跡混時。行仁布惠。活士燮於交址。救屈女於柴桑。種杏拯民。蘇苗降雨。攝欺闕以威虎。歸貞信以輕
金。驗太乙丹符。知非常道。散無功穀帛。遠非常名。真人久處下方。將朝上界。以晉永嘉元年三月十五日。感上帝錫命曰。太乙真人。歷居凡世。功滿三千。可任碧虛上監。仍掌吳楚人民生死之文。罪福之籍。旌幢降處。千條之蜺影盤空羽駕行時。萬朵之仙花出洞。竟望天門。隱隱而上。即知聖人遁世。俗眼何遼。千載累功。一朝現化。暨乎風遺今古。事有改遷。道隱時訛。民囂淳散。巨唐天寶初。制下重加葺修。後值世更。屢經兵火。山口半里。額挂卑祠。少通幸憩名山。訪茲聖境。榛蕪隘道。荊棘漫穹。水石亂基。狸鼠交穴。目淩幽谷。對百鳥傷嗟。情斷孤雲。聽流泉嗚咽。默然憤志。誓續真風。與弟德規。力勤三禩。形忘疲倦。手覺胼胝。迺遇韓王。節鎮江城。仁霑野澤。減有餘之俸。助無罄之緣。匠運斧斤。基圓殿宇。時感松凝甘露。山吐靈光。沼綻交蓮。林抽合竹。禎祥異事。郡國咸驚。即今上皇帝膺嗣明堂。丕圖寶位。堯雲四布。舜日廣昭。仰紫氣於函關。重光道德。敬朱鬃於羊角。繼肅乾坤。文明丕彰。無為自化。保大十一載。遣北苑使董源。支慶王帑藏錢物計三百萬。大建仙宮。造四殿五堂。重門諸廈。都一百三十間。正宇塑五十九品真容。莫不
山見良材。巖呈異礎。工勤商伯。匠巧般輸。神助縈勞。元資夙智。首尾四稔。備用都周。繇是梁竦虹軀。簷飛鳳翅。風搖金鐸。巖洞響清。日映朱欄。松筠影翠。麗移崑島。景象蓬瀛。瀑注方池。稱養琴高之鯉。雲鋪疊砌。宜昇索靖之鳧。九水民歡。五峰靈暢。山燈夜照。巖香曉歕。文武星攢。緇黃雲集。寶臺齋建。霞分紅杏之原。紺殿晨開。光射白蓮之頂。鯨鯢鎖躍。簨簴龍吟。靈應九霄。道傳萬古。功褾丹雀。善記羅酆。福利幽陰。神超靜冶。冀扶帝座。長慶皇宮。少通受業朱陵。叩興真跡。非邀名譽。貴顯元猷。愧無夙契之人。直紀象先之德。用刊貞石。永固仙壇。誠懇誠歡。勉為銘曰。
元黃未判。大道爰昇。太乙將兆。萬化俱興。為而不恃。得而不矜。日用匪測。混然常澄。無象有象。非真是真。道既設教。德乃通神。功動幽壤。福慧生人。聖恩不泯。等劫長春。皇化元化。真功神功。靈光出谷。仙花散空。殿雲香靄。壇星燈紅。天長地久。算福無窮。江嶺甌閩。高仙混塵。丹生冥腐。杏拯孤貧。遺風碧洞。流香紫宸。感乎聖德。像化咸新。湓水城南。詠真天北。晃晃真宮。巍巍聖德。道合昌時。靈扶睿國。自晉流唐。元功靡測。日月輪明。人生萬徧。山無改遷。化有更變。
杏擁仙壇。香歕寶殿。實謂瀛洲。飛來嶽面。山鎖平原。亭臺秀麗。甘露凝松。祥雲繞砌。天上何殊。人間莫繼。化獎元風。百千萬歲。唐保大十二年歲次乙卯十一月記。
集／總集／全唐文／唐文拾遺／卷二十三／樊晃(P.10631-2)
樊晃
晃。德宗朝潤州刺史。歷度支兵部員外。湖陽人。
集／總集／全唐文／唐文續拾／卷十三／闕名　四／優婆夷阿劉造石浮圖銘(P.11312-1)
優婆夷阿劉造石浮圖銘
竊以法流湛寂。窺之者莫知。妙道疑玄。仰之者無盡。
啟津梁之大路。火宅消炎。靜塵界之祅氛。煩河息毒。有清信優婆夷阿劉。為亡過夫亡過男。在禪院內敬造七級浮圖一所。前瞻古堞。梁妻大哭之城。卻背孝堂。郭巨埋金之地。西臨馹驛。共飛雲而競遠。東望天孫。聳崇巖而切漢。罄喉中之玉粒。市石荊山。盡篋裡之瓊□。遴工郢邑。彫□己畢。鏤刻方成。涓日差時。樹之勝地。晃晃明明。浮空直上。□丹霞而暎仙掌。岧岧嶢嶢。獨出干霄。入紫□而拂星橋。其頌曰。
巍巍寶剎。高餘海碣。嶷嶷攢空。獨秀園中。金輪照日。玉鐸吟風。雲衢翳鳥。天路留虹。丹青克妙。態巧無窮。其一嗟乎亡者。福田斯擅。託生上品。超然西國。法起四緣。塵消六賊。長辭慾海。永歸彌勒。其二　肥城縣志
按此銘見肥城縣志無年月謂是宋以前物玩其文義當為唐末人作
子／醫家／外臺秘要／第二十卷／水病二十六門／虛熱及先服石風水腫方三首(P.556-2)
虛熱及先服石風水腫方三首
集驗蔥豆洗湯。療虛熱及服石熱。當風露臥。冷濕傷肌。熱阻在裏。變成熱風水病。心腹腫滿。氣急不得下頭。小便不利。大便難。四肢腫如皮囊盛水。晃晃如老蠶色。陰卵堅腫如升。莖腫生瘡。臭如死鼠。此皆虛損。腎中有熱。強取風冷濕痺故也。內宜依方服諸利水藥。外宜以此湯洗四肢訖。以蔥豆膏傅之。別以豬蹄湯洗瘡爛處及卵腫也方。
赤小豆一升　蔥合青切一升　蒺䔧子一升碎　菘菜子一升舂碎　蒴藋切五升　巴豆一百枚合心皮打破
右六味。以水一石二斗。煮取四斗。以淋洗身腫處。古今錄驗同
子／醫家／外臺秘要／第三十卷／惡疾大風癩瘡等二十二門／丹毒方九首(P.822-1)
又方
新附淋草半斤　蛇退皮一條　露蜂房三兩
右二味。以水一斗。煮取四升。以帛榻洗之。隨手消神妙。經用效。故附此卷傳之。
又方
煮粟取濃汁。以洗之妙
又方
取曲蟮糞。水和如泥。塗之。
千金論曰。丹毒一名天火。肉中忽有赤如丹塗。大者如手掌。甚者竟身痒微腫。又白丹肉中起痒痛。微虛腫如吹癮𤺋起。亦有雞冠丹赤起。大者如錢。小者如麻豆粒。如雞冠上澀。一名茱萸火丹。有水丹。由體熱遇水濕搏之結丹。晃晃黃赤色。如有水在中。喜著腹及陰處。此雖小疾。不治令人至死。療之皆用升麻膏方。
升麻　白薇　漏蘆　連翹　芒硝各二兩　黃芩　蛇銜　枳實炙各三兩　梔子二十枚　蒴藋四兩
右十味擣碎令細。以水三升漬半日。豬脂五升煎之。候水氣竭。去滓。乾噐中收之。量取敷丹毒上。頻塗敷之。以
差止。凡種丹及熱瘡腫皆用之效。忌如常。內宜服漏蘆湯。文仲備急集驗無白薇崔氏同
子／醫家／外臺秘要／第三十卷／惡疾大風癩瘡等二十二門／白丹方一十二首(P.823-2)
集驗云。有白丹者。肉中起痒痛。微虛腫如吹癮𤺋起者。療之亦如赤丹法。有雞冠者。赤色丹起。大者如連錢。小者如麻麥豆粒。肉上粟粟如雞冠肌理也。方說一名為茱萸火丹。療之如天火法。有水丹。由體熱過水濕搏之結丹。晃晃黃赤色。如有水在其中。喜著腹及陰處。療之亦如火丹法。其水丹著人足趺。及踹脛間者。作黃色如火丹狀。經久變紫色。不療皆成骨瘡也。無毒。非殺人疾。若成骨瘡。即難差也。經言風邪客於肌中。則肌虛。真氣發散。又被寒氣搏皮膚。外發腠理。開毫毛。淫淫氣妄行之。則為庠也。所以有風𤺋風瘙疾。皆由於此。有赤𤺋者。忽起如蚊蚤吮煩痒。劇者連連重沓壟腫起。搔之逐手起。有白𤺋者亦如此證也。療之皆如療丹法也。療之方。
擣白瓷噐屑。豬膏和塗之。
又方
燒豬矢灰。和雞子白塗之。肘後千金備急文仲同
集／小說／隋史遺文／卷之一／第四回　秦叔寶途次救唐公　竇夫人寺中生貴子(P.103)
天地間死生利害，莫非天數。只是天有理而無形，雷電之怒，也有一時來不及的，不得不借一個補天手段，代天濟弱扶危。唐公初時，也只道是尋常寇盜，見他到來，自然驚散。不料這些都是宇文述遣的東宮衛士，都是挑選來的精勇；且尋常盜賊，不得手便可漫散，這干人遵了宇文述分付，不殺得唐公併他家屬，怎麼回話？所以都拼命來殺。况是他的人比唐公家丁多了一倍，一個圈，把唐公與眾家丁圈在裏邊。直殺得：
四野愁雲靉靆，滿空冷霧飄揚。撲通通鼓炮驅雷，明晃晃鎗刀簇浪。將對將，如天神地鬼爭功；馬邀馬，似海獸山彪奪食。騎著的：紫叱撥、五花驄、銀獬豸、火龍駒、綠離驄、流金
騧、照夜白、玉騊駼、蒲梢馬、的盧馬，匹匹是如龍驕騎，飛兔神駒。白色的，浪滾萬朵梨花；赤色的，霞捲千圈杏蕊；青色的，曉霧連山；黃色的，浮雲閃日。舞著的，松紋刀、桑門劍、火尖鎗、方天戟、五明鏟、宣花斧、鏒金錘、必彥撾、流金擋、倒馬毒，件件是凌霜利刃，賽雪新鋒。飄飄絮舞，萬點鎗尖；滾滾楊花，一團刀影。虹飛電閃，劍戟橫空，月轉星奔，戈矛耀日。何殊海覆天翻，成個你贏我負。
集／小說／隋史遺文／卷之四／第十八回　齊國遠嘯聚少華山　秦叔寶引入承福寺(P.223)
叔寶離了山東，過河南，進潼關渭南三縣，到華州華陰縣少華山地方。但見：
八面嵯峨，四圍陡峻。古怪高松盤翠蓋，握牙老樹掛蒼虬。怒瀑千尋，寒氣沁侵毛骨；危崖萬仞，秀色點映衣矜。層坡過鹿成群，隔澗輕鼯飛度。白日陰森多殺氣，青松杳靄絕人烟。既無道宇僧寮，定是虎穴賊藪。
叔寶正行之間，見山勢險惡，分付兩名健步緩行：「待我自己當先。」那兩人騎坐背包的馬，乃營中的小馬，卻要行在千里龍駒之先，不住加鞭縱轡。叔寶收住龍駒，只差得一步。二人聞秦爺叫緩行，那馬就慢將下來。二人道：「秦爺，正要趕路，怎麼轉叫緩將下來？」叔寶道：「你二人不知，此間山勢險惡，恐有歹人潛藏，待我自己當先。」二人曉得路上難走，賴秦爺是個豪傑，才壯了膽。見叔寶說怕有歹人，兩個健步在馬上嚇得寒顫，也就不敢往先行走，讓叔寶領紫絲繮，縱黃驃馬，三個人膊馬相捱，趲出谷口。只見前面簇擁著一籌英俊，貌若靈官，橫刀躍馬，攔住去路。好生利害！怎見得？但見：
鬚髯穠鬱，面貌瞜搜。雙眸橫轉電光流，高咤一聲霹靂震。雄赳赳渾身板肋，青綻綻滿手虬觔。頭戴著錦紥巾，燦輝輝中懸金鏡；腰束著銀䩠帶，明晃晃斜掛吳鉤。拍馬迎風，似神龍戲海；揮刀閃月，如翼虎飛空。果然群盜之雄，真乃萬夫莫敵！
集／小說／隋史遺文／卷之七／第三十一回　程咬金酒筵供盜狀　秦叔寶燭焰燒捕批(P.330)
當初叔寶、咬金相與，是朝夕頑耍弟兄，怎再認不出？只因當日咬金的面還不曾這般醜陋，後因遇異人，服了些丹藥，長得這等青面獠牙，紅髮黃鬚。二人重拜。叔寶道：「垂髫相與，時常懷念；就是家母常常思念令堂，別久不知安居何如？今日相逢都這等崢嶸了。」坐間朋友，一個個都點頭嗟嘆。叔寶起來，命手下將單員外前席坐杌統在咬金席傍，敘垂髫之交，更勝似雄信邂逅相逢。卻只是叔寶有些坐得不安，才與雄信對坐時，隔著酒席端端正正，接杯舉盞，坐得舒坦，如今尤員外正席，左首下首一席是咬金坐了，叔寶卻坐在桌子橫頭。坐得不安也罷，咬金卻又是個粗人，斟杯酒在面前，叔寶飲得遲些，咬金動手一挾一扯的。叔寶又因比較，腿上打破了皮，有些疼痛，眉頭略皺了一皺。咬金心裏就不歡喜起來，對叔寶道：「兄還與單二哥喫酒去罷！」叔寶道：「賢弟為何？」咬金道：「兄不比當年，如今眼界寬了，倒有些嫌貧愛富了。似才與單二哥飲酒，何等歡暢？與小弟喫兩杯酒，就攢眉皺臉起來。」叔寶卻不好說腿痛，答道：「賢弟不要多心，我不是這等輕薄人的。」賈潤甫又替叔寶分辨道：「知節兄，不要錯怪了秦大哥。秦兄的貴體，卻有些不方便。」咬金是個粗
人，也不解不方便之言，就罷了。雄信卻與叔寶相厚，席上問賈潤甫：「叔寶兄身上，有什麼不方便處？」賈潤甫道：「一言難盡！」雄信道：「都是相厚朋友，有甚說不得的話？」賈潤甫叫手下問道：「站著這些人，都是什麼人？」手下回復道：「都是跟隨眾爺的管家。」賈潤甫又向自己手下人說：「你們好沒分曉，『在家不會迎賓客，出外方知少主人』。這些眾管家在此，你們怎不支值茶飯？」又向眾管家道：「列位不要在此站立，請外邊小房中用晚飯。舍下卻自有人服事。」賈潤甫將眾人都送出三門外，自己把門都拴了，方才入席。眾朋友見賈潤甫這樣個動靜行藏，都有個疑猜之意，不知何故。雄信待賈潤甫入席，才問道：「賢弟，叔寶不方便為何？請教罷。」賈潤甫道：「異見異聞之事。新君即位，起造東都宮殿，山東各州，俱要協濟下三千兩。青州著解官解三千兩銀子上京，到長葉林地方，被兩個沒天理的朋友取了這銀子，又殺了官。殺官劫財的事，還是有的，卻又臨陣通名，報兩個名叫做什麼陳達、游金，係是齊州地方。青州申文東都行齊州州官賠補，並要緝獲這兩個賊人。秦大哥在來總管府中，明晃晃金帶前程，好不興頭，為這件事扳扯將下來。如今著落在他身上，要捕此二人。先前比較，看衙門分上，還不打，如今連秦大哥都打壞了。這九月二十四日就限滿了，劉刺史聲口，要在他們這十餘人身上，賠這項銀子。不然，要解到東都楊越公處去，還不知怎麼了？」坐間朋友，一個個吐舌驚張。事不關心，關心者亂。尤俊達在桌子下面捏捏咬金的腿，知會此事。咬金卻就叫將起來：「尤大哥，你不要捏我，就捏我也少不得要說出來。」尤員外嚇了一身冷汗，動也不敢動。恰便是：
壯夫氣激如雷吼，　　肯貪一死傾交友。
笑是尤郎膽不豪，　　幾乎筯落英雄手。
子／類書／藝文類聚／卷第一／天部上／日(P.4)
日
易曰．日月麗乎天．　又曰．離為日．　又曰．日中則昃．月盈則食．天地盈虛．與時消息．而況於人乎．況於鬼神乎．　毛詩曰．日居月諸．胡迭而微．　禮記曰．玄端而朝日於東門之外．　左氏傳曰．趙衰．冬日之日也．趙盾．夏日之日也．　五經通義曰．日中有三足烏．　春秋內事曰．日者陽德之母．　白虎通曰．日行遲．月行疾者何．君舒臣勞也．日月所以懸著何．助天行化．昭明下地也．日月徑千里．　風俗通曰．成帝問劉向．俗說文帝被徵．後期．不得立．日為再中．　爾雅曰．觚竹北戶西王母日下．謂之四荒．岠齊州以南戴日為丹穴．東至日所出為太平．西至日所入為太蒙．　廣雅曰．日名朱明．一名耀靈．一名東君．一名大明．亦名陽烏．　說文曰．日．實也．太陽之精．字從口一．象形也．　又曰．初出為旭．○初學記一．太平御覽三作纂要曰．日初出曰旭．　日昕曰晞．日溫曰煦．日在午曰亭午．在未曰昳．日晚曰旰．日將落曰薄暮．日西落．光反照於東．謂之反景．在上曰反景．在下曰倒景．煦．日溫也．皓．日晝貌也．暉．日光也．旰．日晚也．翌．日明也．曉．日白也．　易坤靈圖曰．至德之明．日月若連璧．　京房易傳曰．日月大光．天下和平．上下俱昌．延年益壽．長世無極．　禮斗威儀曰．政理太平．則時日五色．　漢書曰．文帝時．新垣平言．臣候日再中．
居頃之．日却復中．乃更以十七年為元年．　列子曰．孔子東遊．見兩小兒辯鬬．問其故．一兒曰．我以日始出去人近．日中時遠也．一兒曰．我以為日初出時遠．而日中時近．一兒曰．日初出．大如車蓋．及其中．纔如盤盂．此不為遠者小而近者大乎．一兒曰．日初出．滄滄涼涼．及其中．如探湯．此不為近者．熱而遠者涼乎．孔子不能決也．兩兒笑曰．孰謂汝多知乎．　賈誼書曰．湯曰．學聖王之道．譬其如日．靜居而獨思．譬其若火．夫人舍學聖王之道．而靜居獨思．譬其去日之明於庭．而就火之光於室也．然可以小見．不可以大知．　應劭漢官儀曰．太山東南．名曰日觀．日觀者．雞鳴時見日．　論衡曰．儒者論日旦出扶桑．暮入細柳．扶桑．東方之地．細柳．西方之地．　家語曰．楚王渡江．得萍實．大如拳．赤如日．事具草部．　帝王世紀曰．周文王夢日月着其身．　瑞應圖曰．日月揚光者．人君之象也．君不假臣下之權．則日月揚光．　山海經曰．猗天山．蘇門山．日月所出．　又曰．大荒之中．暘谷．上有扶桑．十日所浴．九日居下○原作上．據馮校本改．枝．一日居上○原作下．據馮校本改．枝．皆載烏．　又曰．有女子．名曰羲和．浴日於甘泉．羲和者．帝俊之妻．是生十日．　淮南子曰．堯時十日並出．草木燋枯．堯命羿仰射十日．中其九．烏皆死．墮羽翼．　又曰．若木在建木西．有十日．華照下地．　又曰．日出于暘谷．浴于咸池．拂于扶桑．是謂晨明．登于扶桑之上．爰始將行．是謂朏明．至于曲阿．是謂朝明．臨于曾泉．是謂蚤食．次于桑野．是謂晏食．臻于衡陽．是謂禺中．對于昆吾．是謂正中．靡于鳥次．西南曰大壑．是謂小遷．至于悲谷．是謂晡時．迴于女紀．是謂大遷．經于泉隅．是謂高舂．頓于連石．是謂下舂．至于悲泉．爰息其烏．○初學記一．太平御覽三作六螭．淮南子天
文篇作其馬．是謂懸車．薄于虞泉．是謂黃昏．淪于蒙谷．是謂定昏．　又曰．魯陽公與韓構難．戰酣．日暮．援戈而撝之．日反三舍．　又曰．積陽之熱氣生火．火氣之精者為日．　又曰．日中有踆烏．踆．趾也．謂三足烏也．河圖叶光篇曰．積精為日．　皇甫謐年曆曰．日者衆陽之宗．陽精外發．故日以晝明．名曰曜靈．　楚辭曰．曒將出兮東方．照吾檻兮扶桑．檻．楯也．　又曰．角宿未旦．曜靈安藏．角．東方星也．曜靈．日也．言東方未旦之時．藏其精光也．　又天問曰．羿焉畢日．烏焉解羽．　又招魂曰．十日並出．流金鑠石．【詩】魏劉楨詩曰．仰視白日光．皎皎高且懸．兼燭八紘內．物類無頗偏．　晉張載詩曰．白日隨天迴．暾暾圓如規．踊躍湯谷中．上登扶桑枝．　又詩曰．十日出湯谷．弭節馳萬里．經天曜四海．倏忽潛濛汜．　晉傅玄詩曰．湯谷發清曜．九日棲高枝．願得並天御．六龍齊玉羈．　梁李鏡遠詩曰．始臨東岳觀．俄昇若木枝．萍實詎儔彩．合扇且慙規．北林耿初曜．員窗鑒早曦．照庭餘雪盡．映簷溜滴垂．徘徊匝花樹．煜爚滿春池．柳陰裁靡靡．簾影復離離．曾泉豈停舍．桑榆忽在斯．迴戈安得中．長繩不可羈．冲情愛景落．清宴惜光馳．溫暉徒己荷．深心竊自知．　梁劉孝綽詠日應令詩曰．弭節馳湯谷．照曜出扶桑．園葵一何幸．傾葉奉離光．【歌】後漢李尤九曲歌曰．年歲晚暮時已斜．安得力士翻日車．　晉傅玄日昇歌詠曰．東光昇朝暘．羲和初攬轡．六龍並騰驤．逸景何晃晃．旭日照萬方．皇德配天地．神明○原訛盟．據馮校本改．鑒幽荒．　又三光篇曰．三光垂象表．天地有晷度．聲和音響應．形立影自附．素日抱玄烏．明月懷靈兔．【贊】晉郭璞十日贊曰．十日並出．草木焦枯．羿乃控弦．仰落陽烏．可為洞感．天人懸符．
子／類書／藝文類聚／卷第九／水部下／池(P.170)
池
毛詩曰．東門之池．可以漚麻．　又曰．王在靈沼．於牣魚躍．沼．池也．六韜曰．殷君喜為酒池．迴船糟丘．穆天子傳曰．天子西征．至于玄池．天子三日休于玄池之上．乃奏廣樂而歸．是曰樂池．　又曰．天子觴西王母于瑤池之上．西王母為天子謠．事具樂部．　韓詩外傳曰．齊景公出弋昭華之池也．　漢書曰．賈山奏事吳王曰．吳有諸侯之位．而實富於天子．游曲臺．臨上路．不如朝夕之池．深壁高壘．副以闕城．不如長江之固．江淮之險．　又曰．太液池中有蓬萊方丈瀛洲．象神山也．　魏志曰．黃初三年．穿靈芝池．　逸士傳曰．堯讓天子於許由．許由逃．巢父聞之．而洗耳於池．　顧子曰．與子華遊東池．子華曰．水有四德．池為一焉．沐浴羣生．澤流萬世．仁也．揚清激濁．滌蕩塵穢．義也．弱而難勝．勇也．導江疏河．變盈流謙．智也．顧子曰．我得女於池上矣．　華陽國志曰．滇池縣有澤水．周迴二百里．所出深廣．下流淺狹．似如倒流．故俗曰滇池．長老傳言．池中有神馬．與家馬交．則生駿駒．世稱滇池駒．日行五百里．　襄陽記曰．峴山南．習郁大魚池．依范蠡養魚法．種楸芙蓉菱芡．山季倫每臨此池．輙大醉而歸．恆曰．比我高陽池也．城中小兒歌之曰．山公何所往．來至高陽池．日夕倒載歸．酩酊無所知．　王羲之書云．張芝臨池學書．池水盡黑．寡人躭之若是．未必後之．事具藝部書篇．　續述征記曰．大梁西南七十里尉氏縣．有蓬池．　梁州記曰．明月池南二里．有七女池．【詩】魏文帝芙蓉池詩曰．乘輦夜行遨．逍遙步西園．雙渠相灌溉．嘉木繞通川．卑枝拂羽蓋．脩條摩蒼天．丹霞夾明月．華星出雲間．遨遊快心意．保己終百年．　魏陳王曹植詩曰．逍遙芙蓉池．翩翩戲輕舟．南陽栖雙鵠．北柳有鳴鳩．　梁武帝首夏泛天池詩
曰．薄遊朱明節．泛漾天淵池．舟檝容與．藻蘋相推移．碧沚紅菡萏．白沙青漣漪．新枝拂舊石．殘花落故池．葉軟風易出．草密路難披．　梁簡文帝山池詩曰．日暮芙蓉水．聊登鳴鶴舟．飛艫飾羽毦．長幔覆緹紬．停輿依柳息．住蓋影空留．古樹橫臨沼．新藤上挂樓．魚游向闇集．戲鳥逗楂流．　梁庾肩吾山池應令詩曰．閬苑秋光暮．金塘牧潦清．荷芝蓋出．浪湧鷰舟輕．逆湍留棹唱．帶谷聚笳聲．岸竹交臨浦．山桐迥出城．水逐雲峯闇．寒隨殿影生．　梁王臺卿山池詩曰．歷覽周仁智．登臨歡豫多．穿渠引金谷．闢道出銅駝．長橋時跨水．曲閣乍臨波．巖風生竹樹．池香出芰荷．石幽銜細草．林末度橫柯．　梁鮑至山池詩曰．望園光景暮．林觀歇雰埃．荷疎不礙檝．石淺好縈苔．風花逐榜轉．山路向橋開．樹交樓影沒．岸暗水光來．　後魏溫子升春日臨池詩曰．光風動春樹．丹霞起暮陰．嵯峨暎連璧．飄颻下散金．徒自臨濠渚．空復撫鳴琴．莫知流水曲．誰辯游魚心．　周庾信奉和山池詩曰．樂官多暇豫．望苑蹔迴輿．鳴笳陵絕限．飛蓋歷通渠．桂亭花未落．桐門葉半疎．荷風驚浴鳥．橋影聚行魚．日落含山氣．雲歸帶雨餘．　又晚讌昆明池詩曰．春餘足光景．趙李舊經過．上林棗腰細．新豐酒泛多．小船行釣里．新盤待摘荷．蘭臯徒稅駕．何處有凌波．　又奉和初濬池成清晨臨泛詩曰．千金高堰合．百頃浚源開．飜逢積草浪．更識昆明灰．虎嘯風還急．雞鳴潮即來．時看青雀舫．遙逐貴舟迴．　周王襃玄圃濬池詩曰．長洲春水滿．臨汎廣川中．石壁如明鏡．飛橋類飲虹．垂楊夾浦綠．新桃緣逕紅．對樓還泊岸．迎波蹔守風．漁舟釣欲滿．蓮房採半空．於茲臨北闕．非復坐墻東．　又山池落日詩曰．竹館掩荊扉．池光晦晚暉．孤舟隱
荷出．輕棹染苔歸．浴禽時侶竄．驚羽忽單飛．　陳徐陵山池應令詩曰．畫舸圖仙獸．飛艎挂采斿．榜人事金槳．釣女飾銀鈎．細萍時帶檝．荷乍入舟．猨啼知谷晚．蟬噎覺山秋．　又奉和山池詩曰．羅浮無定所．鬱島屢遷移．不覺因風雨．何時入後池．樓臺非一勢．臨翫自多奇．雲生對戶石．猨挂入櫩枝．　陳陰鏗經豐城劍池詩曰．清池自湛淡．神劍久遷移．無復連星氣．空餘似月池．夾篠澄深淥．含風結細漪．唯有蓮華萼．還想匣中雌．　隋江緫秋日昆明池詩曰．玄沼蕭條望．遊人意緒多．終南雲影落．渭北雨聲過．蟬噪金堤柳．鷺飲石鯨波．珠來照似月．織處寫成河．詎知臨水歎．非復採蓮歌．　隋薛道衡遊昆明池詩曰．霸陵因靜退．靈沼暫徘徊．新船木蘭檝．舊宇豫樟材．荷心宜露泣．竹徑重風來．魚潛疑刻石．沙闇似灰．【賦】晉張載濛汜池賦曰．麗華池之湛淡．開重壤以停源．激通渠於千金．承瀍洛之長川．挹洪流之汪濊．包素瀨之寒泉．既乃北通醴泉．東入紫宮．左面九市．右帶閬風．周墉建乎其表．洋波迴乎其中．幽瀆傍集．潛流獨注．仰承河漢．吐納雲霧．緣以采石．殖以嘉樹．水禽育而萬品．珍魚產而無數．蒼苔汎濫．脩條垂幹．綠葉覆水．玄蔭珍岸．紅蓮煒而秀出．繁葩赩以煥爛．遊龍躍翼而上征．翔鳳因儀而下觀．想白日之納光．覩洪暉之皓旰．於是天子乘玉輦．時遨遊．排金門．出千秋．造綠池．鏡清流．翳華蓋以逍遙．攬魚釣之所收．纎緒挂而鱣鮪來．芳餌而鰋鯉浮．豐夥踰於巨壑．信可樂以忘憂．　晉郭璞鹽池賦曰．水潤下以作鹹．莫斯鹽之最靈．傍峻岳以發源．池茫爾而海渟．嗟玄液之潛洞．羌莫知其所生．狀委虵其若漢．流漫漫以漭漭．吁鑿鑿以粲粲．色然而雪朗．揚赤波之煥爛．光旰旰以晃晃．
隆陽映而不燋．洪涔沃而不長．磊崔碓．鍔剡棊方．玉潤膏津．雪白凌岡．粲如散璽．煥若布璋．爛然漢明．晃爾霞赤．望之絳承．即之雪積．翠塗內映．赬液外羃．動而愈生．損而茲益．若乃煎海鑠泉．或凍或漉．所贍不過一鄉．所營不過鍾斛．飴戎見珍於西隣．火井擅奇乎巴濮．豈若茲池之所產．帶神邑之名岳．吸靈潤於河汾．緫膏液乎澮涑．　宋謝莊悅曲池賦曰．北山兮黛柏．南江兮赬石．赬岸兮若虹．黛樹兮如畫．暮雲兮十重．朝霞兮千尺．步東池兮夜未久．臥西窗兮月向山．引一息於魂內．擾百緒於眼前．【銘】隋江總芳林園天淵池銘曰．歲次執徐．月維大呂．爰命梓匠．廣脩畚鍤．摽置舊趾．開浚昔基．東西彌望．雲霧之所澄蕩．南北紆縈．虹霓之所引曜．曉川漾璧．似日御之在河宿．夜浪浮金．疑月輪之馳水府．前瞰萬雉．列榭參差．却拒三襲．危巒聳峭．瓌鳥異禽．自學歌舞．神木靈卉．不知搖落．但叔皮覽海．序螭蛟之泛濫．吉甫臨舟．美檉松之蓊茸．尚復著在吟詠．緘彼緹緗．況我君門．盛事未紀．謬頒待詔．謹製銘云．石溝溜密．蘭渚潮平．九華閣道．百丈層盈．液搖殿色．殿寫波明．【表】晉江逌諫鑿北池表曰．伏承當鑿北池及立閣道．雖湫阨陋小．用功甚微．又役不擾民．賦不及外．至簡至約．誠不可加．然於愚懷．實有眷眷．
集／總集／文選／卷第四十六　序下／序下／顏延年三月三日曲水詩序(P.2049)
有宋函夏，帝圖弘遠。楊雄河東賦曰：函夏之大。漢書，服虔曰：函夏，諸夏也。孝經鉤命決曰：丘乃授帝圖，掇秘文。高祖以聖武定鼎，規同造物；宋高祖也。左氏傳，王孫滿謂楚子曰：成王定鼎于郟鄏。莊子，孔子曰：夫造物者為人。司馬彪曰：造物者為道。皇上以叡文承歷，景屬宸居。皇上，宋文帝也。尚書曰：叡哲文明注「叡哲文明」　茶陵本「叡」作「濬」。袁本作「叡」，與此同。案：依茶陵本似善正文作「濬」，魯靈光殿賦「濬哲欽明」，善注引「濬哲文明」。王元長序「睿哲在躬」，東京賦「睿哲元覽」，善注皆引「睿作聖，明作哲」。然則「睿」、「濬」較有區別，恐是五臣改「濬」為「叡」也，銑注云「叡聖」。。又曰：天之歷數在爾躬。景，光景連屬也注「景光景連屬也」　陳云「光」上有脫文。案：當有「屬」字也。各本皆脫。。典引曰：高光二聖，宸居其域。蔡邕曰：如北辰居其所而眾星拱之。隆周之卜既永，宗漢之兆在焉。楊雄河東賦曰：眽隆周之大寧。左氏傳，王孫滿曰：成王定鼎於郟鄏，卜世三十，卜年七百。漢書文紀曰：兆得大橫。占曰：大橫庚庚，余為天王。正體毓德於少陽，王宰宣哲於元輔。正體，太子也。喪服傳曰：父為長子三年。傳曰：何以三年，長子正體於上。周易曰：蠱，君子以振民毓德。少陽，東宮也。鄭玄禮記注曰：東郊少陽，諸侯象也。王宰，已見曲水詩。毛詩曰：宣哲維人，文、武惟后。班固涿邪山文曰：晄晄將軍，大漢元輔。晷緯昭應，山瀆效靈。說文曰：晷，日影也。緯，五星也。易乾鑿度曰：五緯順軌，四時和栗。山，五嶽也。瀆，四瀆也。效靈，山出器車、瀆出圖書之類。五方雜遝徒合，四隩來暨。漢書曰：京師五方雜錯。尚書曰：九州攸同，四隩既澤注「四隩既澤」　袁本、茶陵本「澤」作「宅」，是也。，吳都賦曰：都輦殷而四隩來暨。選賢建戚，則宅之於茂典則宅之於茂典　袁本、茶陵本「宅」作「擇」，是也。；施命發號，必酌之於
故實。左氏傳，士會曰：楚君之舉也，內姓選於親，外姓選於舊。又曰：蒍敖為宰，擇楚國之令典。尚書，武王曰注「尚書武王曰」　茶陵本「武」作「穆」，是也。袁本亦誤「武」。：發號施令，罔有不臧。毛詩序曰：能酌先祖之道，以養天下。國語，楚穆仲注「國語楚穆仲」　案：「楚」當作「樊」。各本皆譌。謂宣王曰：魯侯賦事行刑，必問於遺訓，而資於故實。大予協樂，上庠肆教。東觀漢記，孝明詔曰：正大樂官曰大予樂官。禮記曰：有虞氏養國老於上庠。章程明密，品式周備。漢書曰：高祖命張蒼定章程。謝承後漢書曰：魏朗為河內太守，明密法令。漢書曰：宣帝樞機周密，品式備具。國容眡令而動，軍政象物而具。司馬法曰：國容不入軍，軍容不入國。左氏傳曰：士會曰：蒍敖為宰，百官象物而動，軍政不戒而備。箴闕記言，校文講藝之官，采遺於內；輶車朱軒，懷荒振遠之使，論德于外。左氏傳，魏絳曰：昔周辛甲之為太史也，命百官箴王闕。禮記曰：言則右史書之。西都賓曰：啟發篇章，校理秘文，講論于六藝，稽古於同異注「稽古於同異」　案：「古」當作「合」。各本皆譌。。楊雄答劉歆書曰：嘗聞先代輶軒之使。風俗通曰：周、秦常以八月輶軒，使采異代方言。辨亡論曰：輶軒騁於南荒。尚書大傳曰：未命為士，不得朱軒。西征賦曰：銜命則蘇屬國，震遠則張博望。赬莖素毳昌銳，并柯共穗之瑞，史不絕書；棧山航海，踰沙軼漠之貢，府無虛月。赬莖，朱草也。素毳，白虎也。并柯，連理也。共穗，嘉禾也。左氏傳，晉司馬叔侯曰：魯之於晉也，職貢不乏，史不絕書，府無虛月，如是可矣。楊雄交州箴曰：航海三萬，東牽其犀。軼，余日切。烈燧千城烈燧千城　案：「烈」當作「列」。各本皆譌。蓋此二字多致混也。袁、茶陵二本餘篇校語可證。，通驛萬里。穹居之君，內首稟朔；卉服之酋，回面受吏。穹居之君，匈奴也。魏都賦曰：思稟正朔。尚書曰：島夷卉服。劇秦美新曰：海外遐方，回首內嚮。漢書曰：卬、笮之君長，欲願為內臣妾，請吏北面。是以異人慕響，俊民間出；班固漢書贊曰：群士慕響，異人並出。尚書曰：俊民用章。漢書曰：漢興，詩、書往往間出。警蹕清夷，表裏悅穆。仲長子昌言曰：姦慝既
弭，警蹕清夷。將徙縣中宇，張樂岱郊。言將徙都洛邑，封禪泰山也。莊子曰：北門成問於黃帝曰：帝張咸池之樂於洞庭之野。增類帝之宮，飭禮神之館，塗歌邑誦，以望屬車之塵者久矣。禮記曰：天子將出征，類于上帝。類，祭也。西都賦曰：禮神祇，懷百靈。司馬相如諫獵曰：犯屬車之清塵。
集／總集／文選／卷第五十八　哀下　碑文上／碑文上／王仲寶褚淵碑文　并序(P.2508)
辰精感運，昴靈發祥。爾雅曰：大辰，房心尾也。王逸楚辭注曰：辰星，房星也。春秋元命苞曰：殷紂之時，五星聚房者注「五星聚房者」　陳云當重有「房」字，是也。各本皆脫。，蒼神之精，同據而興注「同據而興」　陳云「同」，「周」誤，是也。各本皆譌。。齊水德，故曰辰精。春秋佐助期曰：漢將蕭何，昂星精，生於豐，通於制度。發祥，已見上文。元首惟明，股肱惟良。言君感辰精而王，故曰惟明；臣感昴宿以生，故良也注「故良也」　袁本、茶陵本「故」下有「曰惟」二字。。尚書大傳曰：元首明哉！股肱良哉！元首，君也；股肱，臣也。天鑒璿曜天鑒璿曜　何校「璿」改「琁」。陳云據注「璿」當作「琁」。案：袁、茶陵二本所載五臣良注字作「璿」。此必善「琁」五臣「璿」，各本亂之而失著校語。，踵武前王。言君能鑒照琁璣七曜之道，踵武前王而受禪也。毛詩曰：天鑒在下，有命既集。尚書曰：在璿璣玉衡以齊七政。琁與璿同。七政，七曜。楚辭曰：及前王之踵武。欽若元輔，體微知章。言臣能敬順元輔大臣之義，體微知章而匡贊之也。尚書曰：欽若昊天。班固涿邪山文曰：晄晄將軍，大漢元輔。周易曰：君子知微知章。永言必孝，因心則友。毛詩曰：永言孝思，孝思惟則。因心則友，已見上文。
仁洽兼濟，愛深善誘。莊子，仲尼謂老聃曰：兼愛無私，此仁之情也。善誘，已見上文。觀海齊量，登嶽均厚。班彪覽海賦曰：觀滄海於茫茫。海賦曰：爾其大量也。莊子曰：淵淵其若海也。郭象曰：容恣無量也。法言曰：登東嶽而知眾山之邐迤。莊子，老聃曰：至人若地之自厚。家語，齊大夫子與適魯，見孔子曰：乃今而後知泰山之為高，海淵之為大。五臣茲六，八元斯九。呂氏春秋曰：武王之佐五人。高誘曰：周公旦、召公奭、太公望、畢公高、蘇公忿生也。潘岳魯武公誄曰：昂昂公侯，實天誕育；八元斯九，五臣茲六。內謨帷幄內謨帷幄　袁本、茶陵本「謨」作「謩」。案：上文「內贊謀謨」作「謨」，「宏二八之高謩」作「謩」。善果何作？無以考之也。，外曜台階。帷幄，已見上文。黃帝泰階六符經曰：泰階者，天之三階也。上階為天子，中階為諸侯公卿大夫，下階為元士庶人。漢書音義，三階，三台也。范曄後漢書，郎顗曰：三公上應三台。遠無不肅，邇無不懷。國語，祭公謀父曰：近無不聽，遠無不服。阮嗣宗勸晉王牋曰：遠無不服，邇無不肅。如風之偃，如樂之諧。論語曰：草上之風必偃。左氏傳曰：晉侯以樂之半賜魏絳，曰：子教寡人和諸戎狄，以正諸華，八年之中，九合諸侯，如樂之和，無所不諧，請與子樂之。光我帝典，緝彼民黎。劇秦美新曰：帝典闕而不補。率禮蹈謙，諒實身幹。南都賦曰：率禮無違。周易曰：履道坦坦，幽人貞吉。王弼曰：履道尚謙而二，以陽處陰，履於謙也。左氏傳曰：晉侯使郤錡來乞師，將事不敬，孟獻子曰：郤氏其亡乎！禮，身之幹也；敬，身之基也。跡屈朱軒，志隆衡館。尚書大傳曰：未命為士，不得乘朱軒。衡館，衡門之館也。眇眇玄宗，萋萋辭翰。義既川流，文亦霧散。蔡邕何休碑曰：辭述川流，文章雲浮。孝經鉤命決曰：雲委霧散。嵩構云頹，梁陰載缺。並見上文。德猷靡嗣，儀形長遞音逝注「音逝」　袁本、茶陵本二字在注末，是也。。德猷，令德徽猷也；儀形，容儀形體也。鄭玄春秋緯注曰：遞，去也。怊悵餘徽，鏘洋遺烈。楚辭曰：心怊悵以永思。久而彌新，用而不竭。典引
曰：扇遺風，播芳烈，久而愈新，用而不竭。
史／正史／晉書／列傳　凡七十卷／卷三十七　列傳第七　宗室／安平獻王孚(P.1081)..[底本：金陵書局本]
晉書卷三十七
列傳第七
宗室
安平獻王孚子邕　邕弟義陽成王望　望子河間平王洪　洪子威　洪弟隨穆王整　整弟竟陵王楙　望弟太原成王輔　輔弟翼　翼弟下邳獻王晃　晃弟太原烈王瓌　瓌弟高陽元王珪　珪弟常山孝王衡　衡弟沛順王景
安平獻王孚字叔達，宣帝次弟也。初，孚長兄朗字伯達，宣帝字仲達，孚弟馗字季達，恂字顯達，進字惠達，通字雅達，敏字幼達，俱知名，故時號為「八達」焉。孚溫厚廉讓，博涉經史。漢末喪亂，與兄弟處危亡之中，簞食瓢飲，而披閱不倦。性通恕，以貞白自立，未嘗有怨於人。陳留殷武有名於海內，嘗罹罪譴，孚往省之，遂與同處分食，談者稱焉。
子／醫家／諸病源候論校注／卷之三十三／癰疽病諸候下　凡二十九論／十八　熛疽候(P.930)
十八、熛熛　宋本、汪本、周本同；《千金要方》、卷二十二第六、《外臺》卷二十四瘭疽方、《聖惠方》卷六十二治瘭疽諸方均作「瘭」。「熛」、「瘭」二字義通，喻病勢急迫劇烈。疽候
熛疽之狀，肉生小黯點肉生小黯點　宋本、汪本、周本同；《千金要方》、《外臺》、《聖惠方》作「肉中忽生點子如豆粒」。又，「黯點」，正保本、周本作「黯黯」。，小者如粟豆粟豆　宋本、汪本、周本同；《千金要方》、《外臺》作「黍粟」；《聖惠方》作「米粟」。，大者如梅李，或赤或黑，乍青乍白或赤或黑，乍青乍白　宋本、汪本、周本同；《千金要方》作「或赤或黑，或青或白，其狀不定」；《外臺》、《聖惠方》作「或赤、黑、青、白不定」。，有實核，燥痛燥痛　宋本、汪本、周本同；《醫心方》卷十五第八作「慘痛」。應心。或著身體。其著手指者，似代指代指　病名。類似於今之甲溝炎。證候詳見本書卷三十代指候。，人不別者，呼為代指。不急治，毒逐脉上，入臟則殺人。南方人得此疾，皆截去指，恐其毒上攻臟故也。
又云：十指端忽策策痛策策痛　鍼刺樣痛感。，入心不可忍。向明望之，晃晃晃晃　光亮貌。《廣雅》：「晃晃，光也。」在此喻腫處明亮。黃赤，或黯黯青黑，是熛疽。直截後節直截後節　意謂切除病指，至患處以後關節處。，十有一冀冀　原作「異」，形近之誤，據宋本改。「冀」，希望；期望。《一切經音義》：「冀，望也。」在此謂有治愈之希望。周本即作「愈」。。
子／醫家／備急千金要方／卷第二十二／丁腫癰疽／丹毒第四小兒丹附(P.403-1)
丹毒第四論一首　方三十八首
論曰。丹毒一名天火。肉中忽有赤如丹塗之色。大者如手掌。甚者徧身有癢有腫。旡其定色。有血丹者。肉中腫起。癢而復痛。微虛腫如吹狀隱軫起也。有雞冠丹者。赤色而起。大者如連錢。小者如麻豆粒狀。肉上粟粟如雞冠肌理也。一名茱萸丹。有水丹者。由徧體熱起遇水濕搏之結丹。晃晃黃赤色。如有水在皮中。喜著股及陰處。此雖小疾不治令人至死。治之皆用升麻膏也。
升麻膏方。
升麻　白薇肘後作白斂　漏蘆　連翹　芒消　黃芩各二兩　蛇衘　枳實各三兩　梔子四十枚　蒴藋四兩
右十味微擣之。水三升浸半日。以猪膏五升煎。令水氣盡。去滓膏成傅諸丹皆用之。日三。及熱瘡腫上。經心錄無枳實以治諸毒腫
治丹毒升麻搨湯方。
升麻　漏蘆　芒消各二兩　梔子二十枚　黃芩三兩　蒴藋五兩
右六味㕮咀。以水一斗浸良久。煑取七升。冷。以故帛染汁搨諸丹毒上。常令濕。搨後須服飲子并漏蘆湯。方並在前癰腫條中。但服之立差。小品用治丹軫赤毒腫
治丹毒單用藥方。
水苔　生蛇銜　生地黃　生菘菜　蒴藋葉　慎火草　五葉藤　豆葉　浮萍　大黃　梔子　黃芩　芒消
右十三味但以一味單擣。塗之立差。大黃巳下水和用。
又方
凡天下極冷無過藻菜最冷。但有患熱毒腫并丹等。取渠中藻菜。細切熟擣傅丹上。厚三分。乾易之。
集／總集／全唐詩補編／續拾／卷五十九　先宋詩上／寶誌／偈(P.1737)
偈
頓悟心源開寶藏，隱顯靈蹤現真相。獨行獨坐常巍巍，百億化身無數量。縱令畐塞滿虛空，看時不見微塵相。可笑物空無比況，口吐明珠光晃晃。尋常見說不思議，一語標宗言下當。《宗鏡錄》卷九八。
叢書／ 稗海／大唐新語／卷三／公直第五(P.1-1)..[明萬曆中會稽半埜堂商濬校刊稗海本]
李輔國扈從肅宗栖止帷幄宣傳詔命自□□□□第十頁二行末四字空別本作「靈武列行」軍司馬中外樞要一以委之及克亰城□□□□又三行末四字空別本作「後於銀臺」門决事凢追捕先行後聞權傾朝野道路側□□又四行末二字空別本作「目又」求宰相肅宗謂之曰卿勲業則可公卿大臣不□又五行末字空別本作「欲」如之何又諷裴晃等速表薦己肅宗患之乃謂□又六行末字空別本作「蕭」華曰輔國求為宰相若公卿表來不得不與卿與裴晃蚤為之所華出問晃晃曰初無此事臂可截也而表不為也復命奏之上大悅
