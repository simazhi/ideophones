子／宗教／正統道藏／太玄部／玄真子外篇　甚八／卷中／鸑鷟(P.第36冊　769-1)..[上海涵芬樓影印本]
造化之初九大相競風之飄䬑于貴切然曰䬌䬌匹周切乎之飍飍香幽切乎而䬒䬒乎之飂飂乎而扇鴻濛而么飉力么切㕭於交切嘐古苞切鼓𧯌呼勞切䜮力刀切而悲咤䬄呼出切□呼交切蹶石拔木蹙浪奔濤其孰能大乎吾之大乎而雲之氣騰然曰翕乎忽乎之滅沒乎者漨扶龍切
浡蒲忽切洇於鄰切煴之蓊鬱乎者蒙乎昧乎之昏晦乎者靉靆黭於甘於敢二切黮敕成都甚二切之䨢徒感切䨴徒對切乎者翳海吞山遏日漫天其孰能大乎吾之大乎者雷之聲填然曰諜轟轟乎轢轢忽犖犖乎虩虩磤衣謹切輪奔乎轂乎些欻電烻烈缺砉呼覓切霆驚劈歷乎些若獨不聞乎洪濤震鼓猛獸唬怒彼碌碌者莫吾之與巨其孰能大乎吾之大乎些海之濤奔然曰浩乎汗乎之澶漫乎且澎乎湃乎之滂沛乎且何鯤鵬頒鰓相來切臭翼之聲邪乎且翻
鼇盪鯨崩壺倒瀛其孰能大乎吾之大乎且火之熛然烈然曰烘乎炵他冬切乎之煥爛乎焉翕乎煜乎之煽炫乎焉㶼烏來切灼爍烜爀燏愈律切𤐰涸澤燋山熾日熏天其孰能大乎吾之大乎焉日之燿照然曰煌煌乎陽陽乎歟晶晶乎之熒熒乎歟杲杲曈曈炎炎赫赫光天照地流金鑠石其孰能大乎吾之大乎歟地之震殷然曰坤乎崙乎之坱圠磅礡之乎之崔乎嵬乎之坳墝确䃗音剝之乎之浸海流河而有常奔山走陵而无疆其孰能大
乎吾之大乎之天之鳴𥥈胡萌切然曰乾乎圓乎之慤乎只穹乎崇乎廓乎只昊恢恢之顛顛旻蒼蒼之玄玄包水旋風蓋地寰空其孰能大乎吾之大乎只空之寥𣪯六宗切然曰豁乎沈乎之曠宕乎哉虛乎无乎之漭浪乎濛同茫唐青冥蒼茫廓兮而㝩苦郎切㝗力蕩切包天裹地誕陰育陽其孰能大乎吾之大乎哉既而九大各自競能風之擊曰孰有大乎吾曹之大矣空應之曰吾聞太上之言道名之大可詣而問焉於是雲停其氣風息其飄日
罷其燿海弭其濤地復其震火滅其熛天靜其鳴空喪其寥於是乎俾雷之迸入道之境聲者讓響形者讓影不有不无不動不靜九大觀之各慙而還遂相讓為无為之色相與成无為之域以終乎塵劫之極而已焉乎欹道之形也虛道之影也无道之聲也初道之響也如昔之為狀乎廓然其虛者空也莫然其无者滅也永然其初者遠也靜然其如者定也字之曰遺遐明默慤博玄圓者何也遺以盡其失遐以邈其遙明以照其光默以湛
其寂慤以堅其固博以大其廣玄以神其妙圓以䂓其周故曰德者得也得乎不得不得乎得斯之謂乎得其德者何也文宣德之而无我老氏德之而未孩南華德之獨與天地精神往來而不敖睨於萬物噫沖虛德之泠然御風顏回德之同於大通然則大寥德之无終始已矣夫延吾思之不能竟也將何以窮有物之既乎燿夜者燭腹也橐體者篋軀也戴芥者負垢也苗蜩者根蟬也睛星者眩華也燭腹之蟲循乎墻篋軀之蟲出乎隙負
垢之蟲游乎業根蟬之蟲植乎土篋軀哂乎燭腹曰子之自謂養生之固者也燭乎腹燿乎夜見乎險阻審乎取捨然而世人相有炫明之患恠乎物亡乎身未若吾之晦迹之逍遙也負垢哂乎篋軀曰子之自謂養生之固者也槖乎體篋乎軀進則外乎首而行恐則內乎元而靜然而出入有首鼠之患怪乎物亡乎身未若吾之蓋形之逍遙也根蟬哂乎負垢曰子之自謂養生之固者也蓁然芥孽然垢徐然步物之不疑子之動也糞然形物
之不疑子之生也然而慮風火有驚恐之患未若吾之瘞體之逍遙也之數蟲者各以能之相哂也於是眩華聞之哂乎根蟬曰子之自謂養生之固者也藏乎口匿乎目虛乎心實乎腹根乎足潤水土於外而不行苗乎脊受風日於外而屢長無覊䧿之嫌者矣然而累乎質礙乎有苟遇掘鑿之患恠乎物亡乎身未若吾之瞥然之逍遙也根蟬曰吾稟乎造化之奇妙乎古今之知藏口匿目虛心實腹之數蟲者其於衞生莫吾如也向吾聞
子之聲昧子之形狀子之有自何而生眩華曰吾生乎目之眩長乎視之亂其徐也聯若星之貫其疾也紛若華之散取之而不得捨之而不克謂无而有謂有而无其來也儵見乎造化其去也寂歸乎太虛能游乎不物之域者方覩乎吾之逍遙之墟域同乎于圓也方也于方也圓也故曰至圓无圓而能方至方无方而能圓孰能圓乎方者曰太圓孰能方乎圓者曰太方故太方有言曰昔吾方子之圓而子弗知吾之方太圓曰曩吾圓爾之
方而爾不知吾之圓若然者何也其有以哉是故䂓乎虛者虛之不知其圓也矩乎空者空之不知其方也然則游心乎太寂之鄉令䂓矩无措其巧者其唯太圓之與太方乎
子／宗教／正統道藏／正乙部／上清靈寶大法　一／卷之十一　樓三／降真召靈門／總召萬神咒(P.第51冊　771-2)..[上海涵芬樓影印本]
總召萬神咒
晶晶靈靈　炁化真靈　虛皇總炁　普降宸庭
神承炁降　炁合真精　急應吾召　急應吾聲
急急如
玉清上帝敕
子／宗教／正統道藏／正乙部／上清靈寶大法　一／卷之五十　圖八／大鍊符篆門　二／北方黑帝玉司元靈都虛微八道全真玉符(P.第52冊　493-2)..[上海涵芬樓影印本]
北方黑帝玉司元靈都虛微八道全真玉符

咒曰
玄光豁落　五炁流行　雙闕上帝　萬神化生
安魂守志　啖食炎精　蒼龍蒼虎　摧破黃兵
晶晶震劍　奔飛火星　三天力士　收滅萬精
保安家國　道治昇平　急急如律令
子／宗教／正統道藏／正乙部／上清靈寶大法　一／卷之五十五　寫四／齋法宗旨門　二／靈寶召役萬神罡(P.第52冊　562-2)..[上海涵芬樓影印本]
靈寶召役萬神罡

發罡咒
靈寶上聖　總運仙靈　罡飛星耀　朝謁帝廷
急急如
玉清上帝命
咒畢剔玉清訣次念
五帝安神咒
青帝護魂　白帝侍魄　赤帝養炁　黑帝通血
黃帝中主　萬神無越　靈罡上奏　萬神森列
急急如元始上帝命搯本日訣召日直功曹先至
靈寶大法司焚香關召日直功曹使者聞今召命速至行壇
焚功曹符念咒
玄曹玉文立功之官主治玉清奏報三天上帝敕命速下神光謹召某日功曹依律奉行陽晶飛耀景耀神廷隨炁一召上徹丹霞
召日旬直功曹咒
玉府靈曹伯吏陽精日旬使者聞召速行急急如元始上帝命
剔功曹訣本日旬時取西北炁存自天門乘雲
【圖】
炁而下羅列壇前次指揮宣召諸天承受玉女靈官本司萬神赴壇
召仙曹大咒
玉清有命總召仙曹三十二天三十二帝青天魔王巴元醜伯赤天魔王負天擔石白天魔王反山六目黑天魔王監醜朗馥黃天魔王橫天擔力五帝大魔萬神之宗飛行鼓從總領鬼兵麾幢鼓節遊觀太空自號赫奕諸天齊功上天度人嚴攝北酆神公受命普掃不祥盟言誓化上奏虛皇急急如
元始上帝命
右法搯八門至中宮午出
召仙曹總章咒
高上之天玉清為主玄罡大魁太玄生府中有帝君靈虛玉母統制嘯詠玉文金符司治仙禁金童玉女校精辯魔統制伯史上達三天形成司舉博士大夫傳奏教令蠲救疾苦備衛護道囚縛鬼侮流浪諸天濟生度死解厄摧怪通達紫府十天誥命召其所主急急如上清靈命元始上帝律令
焚降真召靈符　召三界萬靈符
召赫奕萬神符　召集萬神啟運符
召諸天承受玉女上奏靈官咒
靈寶大法　炁化生神　玉女靈宮　升降帝廷
承符捧奏俓升玉清　急急如
元始上帝律令
寅卯二訣右瞻月光之炁
靈寶神化咒
赫赫煌煌　戴天履地　陰陽通合　四季全合
三光總化　太一敕命　隨化增長　急急如
元始上帝命
右咒三遍剔中文
召本司萬神咒
三十二天　三十二帝　天中大魔　天中之光
九和十合　變化上清　聞茲告召　速離帝廷
天帝敕受　急急如律令
三官訣東炁
總召赫奕萬神咒
晶晶靈靈炁化真靈虛皇總炁普降宸廷神升炁降炁合真精急急應吾召急急應吾聲
【圖】
急急如
玉清上帝敕
金闕玉房大梵穹皇聞茲告召速至感通鼓節麾幢降于雲漢乘風馭炁來自浮空泥丸絳宮玉室金堂三部八景四體百神昂昂而興濟濟而至森然混合羅列壇場承玉清命應化祥光急急如
元始上帝敕
十天訣發三宮出運化官君上下升降存自丹宮赤靄光華如日光落照迸透孔穴
如琉璃之狀奔升至十二樓以舌噴出一炁結如日輪在前萬神麾幢鼓節並在其中矣再咒曰
萬神官君億乘齊臨隨炁升降不得停留急急如
元始上帝命
右法剔四山訣
召靖中仙官咒
始青通妙炁合三元朝境分輝速降遙天急急如三寶上帝律令
玉清訣東炁運化自天門駕彩雲徐徐而下至壇所坐金臺玉室之宮朝謁法師法師亦謁
召神虎官君咒
金門皓華太白七非庚辛祖炁化應自然召炁呼陰承飄素微化元聿白星飛𩴮返步幽冥萬神奉命急速奔馳急如內真夫人敕命疾速律令寅文北炁
召黃籙院官君咒
元景飛光奔上清三元籙使立降無停升
度善切耀發幽冥上帝有敕升濟通真急急如虛皇上帝律令
中文東炁存官君千萬人金甲黃衣功曹上吏乘雲炁而下方行召役
焚三界直符符　四直功曹符
召三界使者咒
驛馬騎吏星奔火衝急急如
虛皇上帝攝召真靈敕亥文西北炁
翻山撼地直符威兵急急如律令巳文北炁
帝真敕命神靈投水急急如
虛皇上帝敕中文斗炁
右法召畢逐一存至變化官將羅列左右聽令次上香宣告情旨指揮獻茶酒三獻宣關引畢再上香叩齒七通以雙手剔子午斗想左右上下星斗雲靄金光遍布宛如星天世界次指揮遣發官君宣傳申發文檄上御帝廷普告十方遍通三界存官君拱聽命令承領公文次念
祝遣官君咒
虛靈萬炁總統仙曹承茲役遣自下升高帝
闕玉陛飛化逍遙俯仰玄應合道飛朝急急如元始上帝律令
咒畢噀水兩手發十天訣想官君賫捧文檄奔升而去前面有星斗雲霞金光乘載而去徑入天府再噀水一口直入天門進奏而退
宗旨曰發奏畢便入靖平息端坐雙手十天訣起額上咽液三過舌拄上腭運十二重樓出一真炁上接天門乃泥丸宮存炁為金橋直上次發一真人自橋上昇泥丸
【圖】
之宮再咽液三過運日月之光上接真人左右官將升入星斗光霞之境宮闕森列並在目前捧賚所上奏文徐徐升入次剔左右手雷火局發五內之炁相擊而出並為雷火電光霹靂俓升天府破蕩魔境罡風浩炁之界移時官將進呈畢下臨兆以炁引接官君俱入上泥丸之內歸于一身納真閉戶咽液一口剔左右手子文次方徐徐下座此為申發運化上道
子／宗教／正統道藏／正乙部／上清靈寶大法　一／卷之五十五　寫四／齋法宗旨門　二／官將所(P.第52冊　573-1)..[上海涵芬樓影印本]
官將所
開壇蕆事威禁森嚴拜表上章騰詞奏檄
頒符度籙請命祈恩皆官將之所宣行與夫壇場內外合干事務人物觸犯一切不祥凡有違礙齋功者亦由檢察也兆先建立神司關召將吏駐劄專切監臨明彰報應歷關懇願通達齋誠接引亡靈赴壇受度事畢言功遷賞依式罷散
焚召赫奕萬神符　萬司如意大將符
靈寶諸司官屬符　召三界萬靈符
召萬神咒
晶晶靈靈　炁化真靈　虛皇總炁　普降宸廷
神升炁降　炁合真精　急急應吾召　急急應吾聲
急急如
玉清上帝敕
右召役並同發正奏用
子／宗教／正統道藏／續道藏／岱史／卷之十　靈宇紀　縣一之一／孔子至聖殿／巡按御史毛在委官安神祝文(P.第59冊　664-2)..[上海涵芬樓影印本]
巡按御史毛在委官安神祝文
維　年　月　日　致祭於
至聖先師孔子曰猗維聖師天縱其生貞元萃其氣光嶽儲其精然嶽莫崇於岱故其儲精也不偶而聖莫崇於聖師故其取精也獨宏麟紱尼山近接介丘而應瑞龍吟洙泗淵源泮水以蜚英嘗聞登泰山而小天下迄今貽芳躅而永鴻名令人想見其丰采罔不願聆其英聲恍若群諸弟子凌陟千仞之上手提魁斗揭日月而開群盲又若鼓丘陵之歌盪激天籟鍠鍠然與
松風笙鶴而齊鳴又若裁帝王之六籍卷舒雲錦不崇朝而雨化乎八紘蓋岱宗雖峻極得聖師而益嶸崢聖師之神道雖無乎不在而於生平勝覽詎不益朗其神情是用跡夫登臨之地崇祠而奉主時舉釋菜之禮俎豆而粢盛豈惟高山仰止之思興起千百世如一日行見齊魯一變之化不越袵席而漸摩乎斯土斯氓則今茲所為嚴事尤不勝其悃誠也敬奉　復聖顏子　宗聖曾子　述聖子思子　亞聖孟
【圖】
子配享左右共妥神明亦謂夫四子之於聖師猶群嶽之於泰岱而當年之步武屬屬幸靈光之相倚晶晶尚　饗
子／醫家／御定佩文齋廣群芳譜／花譜　卷二十二至卷五十三／卷四十三　玫瑰等／素馨／集藻／詞(P.28-1)..[文淵閣四庫全書本]
〔詞〕
〔原〕宋張鎡〈菩薩蠻〉層層細翦冰花小新隨荔子雲帆到一露一番開玉人催買栽　愛花心未已摘放冠兒裏輕浸水晶凉一窩雲影香
〔增〕史逹祖〈風入松〉素馨跗萼太寒生多翦春冰夜深綠霧侵凉月照晶晶花葉
【圖】
分明人臥碧紗㡡淨香吹雪練衣輕　頻伽銜得墮南薰不受纖塵若隨荔子華清去定空埋身外芳名借重玉爐沉炷起予石鼎湯聲
〔原〕劉鎮〈念奴嬌〉調冰弄雪想花神清夢徘徊南土一夏天香收不起付與蘂仙無語秀入精神凉生肌骨銷𥁞人間暑稼軒愁絶惜花還勝兒女　長記歌酒䦨珊開時向晩笑絶金莖露月浸闌干天似水誰伴秋孃窓户困殢雲鬟醉𣣱風㡌總是牽情處返魂何在玉川風味如許　尹煥〈霓裳中序第
【圖】
一〉靑顰粲素靨海國仙人偏耐𤍠餐𥁞風香露屑便萬里凌空肯慿蓮葉盈盈歩月悄似憐輕去瑶闕何人在憶渠癡小㸃㸃愛輕㨗　愁絶舊遊輕別忍重看鎖香金篋淒凉清夜簟茀悵杳杳詩魂真化風蝶冷香清到骨夢十里梅花霽雪歸來也厭厭心事自共素娥説
子／醫家／御定佩文齋廣群芳譜／果譜　卷五十四至卷六十七／卷六十三　荔支四等／龍眼／集藻／五言古詩(P.32-1)..[文淵閣四庫全書本]
〔集藻〕
〔五言古詩〕
〔原〕宋蘇軾亷州龍眼質味殊絶可敵荔支　龍眼與荔支異出同父祖端如柑與橘未易相可否異哉西海濵琪𣗳羅元圃纍纍似桃李一一流膏乳坐疑星隕空又恐珠還浦圗經未甞說玉食逺莫數獨使皴皮生弄色映琱俎蠻荒非汝辱幸免妃子汚
〔増〕眀宋珏〈秋日歸故園噉龍眼〉平昔輕旁挺不堪荔作奴今
【圖】
知奴有等賢蠢亦多途方回及陶侃自比常奴殊外裹黄金餙中懐白玉膚劈破皆走盤顆顆夜光珠更憐核如漆湛湛小兒矑龍目與虎目比喻何其愚但恨荔熟時主在奴不俱安得共盤敦牀頭捉刀夫際此清秋候晶晶空滿盂尼父思伯玉使乎復使乎
史／地理／西天目祖山志／卷四／游記／明(P.32-2)..[清嘉慶九年序刊本　　本書與法鼓文理學院合作製作]
黃汝亨天目紀自東目折而下天日淸和如春晴山葉地所履皆坦還經昭明庵日未午僧手苦茗以待飲之別去行十餘里則潛陽在望矣山腰疊石為門是臨潛界又數里石壁峻立方數十丈籠罩碧翠色不減冰崖少頃則山容慘白煙瘴雜起如毒霧草木黃落不待秋至余訝問山
【圖】
行人皆攢眉答云是開采使穴礦處也無何至西目山脚號雙淸莊亦取昭明浣淸兩眼之意僧房煙凑凡四十有六而毒霧四塞逼眼角亦為煑礦之場僧皆泣下云此名區勝壤不意遭此劫灰無論千年之樹摧枝折榦卽僧人聞而毒死者若干衆聖主何從聞知予亦悲酸低首不能荅稍徙而上千步為白雲竹房去礦所稍遠遂宿焉作志感詩一首次早從白雲曵輿左徑上稍南有旭日峯西為紫微峯西北上有昭明峯又西為仰止橋水石一片亦佳坐而吸之亭右石翳藤蘿如錦一峯中峙四面翠微俱落故名倚翠峯又睨而望一峯石孔攢叢千億計似蜂蟻穴與倚翠亭相對是名花石峯右睨而可指者則香爐峯也又上為響水崖片石丈許作障澗水激匒匌砰湃鼎沸磬戛隔石響若荅亦奇聞也山半有亭稍左上為下觀音巖巖內小方盈幅尺中忽生檀樹一株長丈餘外縣厯三十年不加長下覆小觀音坐僧云禱雨輒應又左轉為上觀音巖巖西有鶯歌石酷肖巖有數松皆淸特四面險絕無磴貪者不能取又上有眠牛石相傳高峯開山時聞牛聲趨視忽不見
【圖】
至今有牛蹄圓跡如印云據此則攢玉峯立玉亭可眺而望稍上為眞際亭高麗國王與中峯祖師叅會說法處方在半山時雲霧幾暝將有雨厄至眞際復開霽甚山靈助我哉又折而上松徑甚平可步淸涼橋在焉不數武為着衣亭向緣寺僧會衆祝天壽於此更着法衣上殿卓光祿易為振衣厯級而上卽獅子林矣拜佛畢就方丈飯已從殿左只尺上斷崖庵為斷崖祖師塔此老苦行是高峯最得意弟子陸太宰五臺顏其堂曰坐斷千巖墖頂受摩久晶晶發白玉光門外杉樹大四圍枝如擎臂從斷崖塔而上十餘里為金仙絕頂樹木稀少惟長徑數里卽就山石磊砌而成僧云是語谿呂公希周所助去頂少許有仙人解石幾二十餘扇鉅石如屏橫可三十餘丈高可五丈其上俱雲跡霜痕如龍馬文五色又如唐宋錦此見化工點染之妙不佞顧謂詢法師就此可作雲嶠詩寄劉幼安司成也諸磊散立者如鋸如削如蹲踞如甲冑不可勝狀至頂則為四仙人解石處石板薄不盈寸長僅丈許解文一線可穿而望有全解者有解及半者有倒解者鬼工神斧所不及也四仙
【圖】
人曰寶華曰洞元曰含淸曰歸一僅存二像坐小石屋中吾不知為誰僧曰所踞金仙小池冬夏俱不涸旱禱立應眞見未曾有從者皆懽呼欲狂乃折而下頂時月初起可俯與落日光漸相迫下視雲氣橫絕半空如帶橫覽四垂則具區苕霅敬亭白岳嚴灘富渚可眺而會不知日之欲暮乃急相挽歸衣袂已溼露滑滑欲倒至獅子林月已大朗淡雲來去卷幔虛無中坐譚天際似鴻蒙之世乃信淵明羲皇上人不虛也越宿為九日雅稱登高之期於是各起披衣急索苜蓿飯覽獅子林左之未竟者從林登左對玉柱峯者為立玉亭環視崖壁靑林黃葉綴丹點碧如五色錯繡不佞每言秋色淡而豓勝春色遠甚此益信耳行亭左數武對見雷洞如橋門僧云每雷奮煙霧紛起從上聽之如嬰兒聲亦妙音也從亭後緣崖捫蘿而下絕級無磴彼此相曵如猿猱升木稱大險絕半里許為西方庵是月溪法師所創今一滇南僧悟霛居之氣宇靜秀定可作兩峯白足自吾西行未見其侶也庵上有石厓亦絕磴級中可結小茄瓢余與家姪奮登橫倚相睨怪石靈木攢聚狀起步為悟
【圖】
道亭是中峯得悟處矣中峯塔院有像具淸滿相高麗所賜二十五條法衣尚在布薄於紙而色香褐近世未有稍西為眞氣洞僧云冬燠夏涼其息自蒸過此為玉柱峯峻立十餘丈廣幾二畝許險絕無石鄰二松特插甚奇頂五松俱高不可攀行頃之得松徑三五里許皆松可數萬頭香氣菲菲襲人郁烈異常徑似西山宏光寺而廣長勝之過此則高峯祖師塔院矣法身存張公洞卽獅子巖內像甚蒼予謂詢法師是此老枯木寒冰意味也塔西覆盂卽中峯所結相繞禮三匝而退巖為象鼻峯巖上有飛雲閣閣下為千丈巖巖大陡絕慄慄不敢垂視其下卽此老布軟梯度接人處吾友虞長孺題其塔前曰獅吼一聲壁立千仞甚足傳神而俗子易以他對可恨塔有銅鉢一朱色梵文甚古大漆盂三葢高麗作中峯師供者轉以供師云其右為活埋庵葢高麗晤中峯處云吾師活埋于此乎是也馮開之司成俱有詩與詢法師次韻題之而活埋庵之前為香鑪峯是時日方移午晴輝翠色自峯際落上叅雲漢下俯羣岫爭妍競秀秋爽都集剛逢九日高踞峯頭吟昔人醉
【圖】
把茱萸之句因與詢法師撫掌狂叫曰我輩百年有幾坐天目峯頭登高賦詩如此會亦復有幾遂相與賦一絕而下詢法師一絕更淸曠可人也是日已夕仍還雙淸竹院宿覺霞氣山光尚拂拂襟袖間次早計尋故道作徑山游矣
史／政書／古今鹺略／卷九　雜攷(P.1-1)..[舊鈔本]
柳宗元晋問　先生曰猗氏之塩晋宝之大也人之賴之与榖同化若神造非人力之功也但至其所則見溝堘畻畦畹之交錯輪囷若稼若圃敞兮勻勻渙兮鱗鱗邐紛屬不知其垠俄然決源釃流交潅互㴻若枝若股委曲延布脉寫膏浸潗𣺯滑汩弥高掩庳漫壠冐塊决决沒沒遠近混會抵值堤防瀴瀛沛濊偃
【圖】
然成淵漭然成川覌之者徒見活活之水而莫知其以及神液陰漉甘鹵蜜起孕灵冨媼不爱其美無聲無形熛結迅詭迥眸一瞬積雪百里晶晶羃羃奮僨離柝鍜圭椎壁眩轉的皪乍似隕星及地明滅相射水裂雹砕巃嵸增益大者印纍小者珠剖涌者如坻拗者如缶日晶熠煜莹駭電走亘步盈車方尺数斗于是裒欽合集舉而堆之皓皓乎懸圃之巍巍皦乎溔乎狂山太白之淋漓駭化変之神奇卒不可推也然後驢嬴牛馬之運西出秦隴南過樊鄧北極燕代東逾周宋家獲作鹹之利人被云𣱖之用和鈞兵食
【圖】
以征以貢其賚天下也与海分功可謂有濟矣若是何如吳子曰魏絳之言曰近宝則宮室乃貧豈謂是耶雖然此可以利民矣而未為民利也先生曰願聞民利吳子曰安其常而德所欲服其教而便于己百貨通行而不知所自來老幼親戚相保而無德之者不若兵刑不疾賦力所謂民利民自利者是也
子／筆記／花當閣叢談／卷五／召乩(P.581-2)
召乩
召乩之術作者甚多然其傳授亦各不同余少時亦深好之茅道人曾授一書大率用魁等七星作符焚之爐中仙即隨運而至不至則書催符一紙焚於地上以足蹋之無不立降有所祈請隨問輒答然未有神於近年所遇范陽生者陽生郡人自言文正公之裔人恂恂藹藹可愛亦能詩其術以煉乩主香燭素供俱不用止焚一符於乩端問者不用通其款曲向乩默禱乩即自答雖其驗否未必然所問事百無一謬也應召者多是唐李長吉詩喝韻即成精思奇韻絕似長吉口吻嚴道澈以長律謁之用先天元仙舷五韻手晝而封
識至則置於爐旁詢曰大仙知所封者何事曰五十六字詩也復詢曰既知詩能步韻相答乎曰可運筆如飛道澈忽自念曰落句舷韻不妥默改二句作絃韻乩已作過六句忽停筆曰舷韻果欠妥余請先舷而後絃其神異如此一友人問之曰公既李先生其投溷諸作尚記憶否何不傳播於世以示永永曰可筆不停運凡三晝夜可得數百首每至天暝時輒云蹔別明日早來余所鈔者其散失之餘也全本在姪倩張□□家又有思字韻百首亦多奇句天廄逃出火龍鼻渾身祝融一塊色金鞭挂卻珊瑚鉤玉勒斜拖雲母石長嘶高風天地老踏死平原翡翠草偶臥崑崙第一坡誤被胡兒珠索倒夜光售與長安家八寶玲瓏騁日斜狂風刮地連山暗不見疏林聽老鴉芙蓉笑開笋尖玉吹破瀟湘一片竹鳳凰呌雲落綺筵月哭狄荒驚鳥宿滿座桃花醉起舞踏破庭中象皮鼓簾櫳半月水晶珠鮫綃帳底青珍苦君再莫醉前途恐睡我有青鋒試與君教人鬼哭亂蒿墩白狼河水腸應斷青塚魂銷幾度聞垓城下九里山楚歌淒斷美人顏奈何奈何天奈何半鉤月出紅銷羅悠悠魂魄歸何地前路長亭芳草枯提長劍步出門日色西行天昏昏老鴉點枯樹明月挂疏村大嘯玉洞倒立山飛黃猿流水響衣袂仙人對我言丈夫箇箇青紫不向深閨拭淚痕瀟湘一片石不道于竿竹秋月碧如水浸出草頭玉　九畹香飄月清容媚春風佳人休得佩碧透玉玲瓏　建水飛蝴蝶湘山哭杜鵑芳神莫將笑清風香畹烟　一種君山草持來上國香翠開朱樹月清襲綠紗窗鄴城
下漳水悠魏公子于金裘哭月寒溝秋復秋東流不見信陵君亂山啼鳥空林笑落日塵橫幾度春巷悠悠榆樹秋秋月出上青樓門前車馬來少年下馬開簾聽管絃輕將雲母屏生烟坐點梁州序一篇曲聲飄入子規天味之未終春可憐滿斟楊柳醉娟娟洞房秋水珊瑚船翠鎖琅玕眉黛妍桃花散處綠香筵君不見古來傾國亡家者都入氤氳一種仙兔子長生雞人死短檠無光綠窗裏霜風成羣走庭下頻頻扣門弄空水夢清夢淺不知處巫峽瀟湘千萬里淚泊鴛鴦枕上魂心碎靈犀向誰語綿綿此夜恨無期誰道時光疾如駛秋江萬里芙蓉屋夜深逃出廣寒畜馥馥銜來宮裏香晶晶帶落杵頭玉罷織嫦娥心碌碌走向君山化湘竹神州九點烟霧生太陰人夜號哭走馬誰家子驚塵踏向新豐裏曲江桃花醉落霞樂遊原望漢劉家弘農甲第連雲起太尉文章空歲華東風掠紫燕飛入昭陽殿傷心賦月團莫待羅衣換故故長安二八女三三五五尋芳去碧水灘頭多古墳金尊綠蟻澆路人夕陽縮卻枯松樹車馬東歸各自分黃口飯不饑被衣知華美春風朝忽吹移我門前李高車苔草痕幽居花鳥死忽沐冉東皇開窗誦書起崑崙一片月扶桑萬道光天中舞長河斫落星斗芒飛雲片片解乾坤亦驚荒北邙山下野鬼鬧啾啾不敢啼高堂崆峒何必能人倚羞殺莫邪爐內霜黃金花下明月綠一曲秋水美人竹愧死芙蓉淚眼銷夜深不敢清江宿南林逗秋雨葉底咽高蟬輕羅撲螢火飛入紅蓼天扁舟西向九疑烟兩岸桃花泣杜鵑好似武陵山裏去碧雲紅雨散瑤天
余且譯賦後尾詩氤氳堆裏丹鳳闕虛無殿外白玉樓紅虬素鸞鳴呦啁仙班風韻香冕□丁丁環珮西池頭寒光奪目姮娥羞粉黛雲英色自浮長河雪浪空中流太白人顏貌愁冰壺虛閣冷清秋瑤空飛花九月幽姑射山梅飄飄點瀛洲銀屏風下粉繡毬藍田採得萬片耀飛構拿將朏月作簾鉤　醇瓊醴宴箜篌梨花楊花瓊花風颼颼羊脂象肚嫩且修龍肝鳳髓事事由交梨火棗元圃求霜桔雪藕天池留黃金巨斝三唱酬鈞天律呂聲悠悠侍女扇開龍燭休將軍鉞起錦袍收鶴翔鸞翩墀外游騎夫車使花下儔擁臂拍扇默默佇兩眸時當去去聞天侯須臾辭駕登雲乘霧或攀虬歸宮歸洞或登舟人問不知幾番滄海遷成邱聊吟章句樂聖舟春色依依魂夢綠向人牽恨情難續可憐雙燕語東風無奈飛花堤畔哭　開簾風雨淒銀燭中夜牽情樹底綠千縈萬縷繫愁腸短嘆長吁夢中續　東風一夜吹紅燭柳眼窺人淚珠綠幾番牽恨到章臺回首掩袖眉顰蹙　湖上依稀春恨獨翠眉半鎖青雲綠幾回愁緒泣東風偏惹王孫游未足　玉門關外絲絲續音塵隔斷天涯牘塞鴈銜將鏡裏霜愁心日向高樓哭　長條誰折春光綠美人睡起心思哭秖關情感物華千迴萬轉絲絲續　一曲漁歌山水綠漁村處處春風熟牧童斜臥夕陽橫笛裏淒淒過南谷　春園晝暖聞書讀枝上啼鶯聲斷續閑門靜閉日無聞青草池塘牽夢足　似欲垂絲繫黃犢綠藏啼鳥春江曲日送征人楊子船天涯游子心難續　昨夜未央宮裏宿幾被飛絲驚夢熟試將蓮炬照青青長條已向他人束
子／筆記／戒庵老人漫筆／卷七／熟雞奇變(P.284)
熟雞奇變
萬曆癸未正月初六日，常熟城中邱郡家爨下有食櫥，內錫鏇置熟雞半巨隻，此除夜所餘者，連日以賀節馳逐忘之矣。是早婢檢器皿至食櫥邊，見光燄耀目，隨覓所在，乃鏇中雞蒸氣結成一小殿宇，中坐佛一尊，如世間大士像。婢忙奔告於郡，郡移於堂之桌上，南面，整冠服，率家眾羅拜之，不滅。細視，惟覩晶晶熒熒殿宇如琱，鏤像眉目皆分明，越三日猶故。家眾駭愕，若醉若癡，祕不敢言。第四日更餘，召巫者，結束一草船，浮之於城河。是時其縣學生名周琦者處郡家
館，浮河之次日，正周赴館晨也，故聞之獨詳。燈夕後，余冢孫至常熟會文，周親與孫說，竟不知何祥何災也。郡乃嚴相國家家幹，亦曾為某邑丞。
子／醫家／群芳譜／貞部／花譜／花譜二／茉莉／麗藻詩五言等(P.46-2)..[明末刻本]
○麗藻詩五言氷姿澹不籹【百氏集】　九里花田地【鄭松窓】　庭中紅茉莉冬月始葳蕤【杜少陵】　佛香紅茉莉番供碧玻璃【蔣之奇】　風韻傳天竺隨經入漢京香飄山麝馥露染雪衣輕【鄭松窓】　萼趺琲珠圓碎簇柔梢垂蔫然經月餘艷色愈不衰始疑神功化火結丹砂為【謝工部】　火令行南國彤雲間丹霞之子方熱中濯濯氷雪花植根郤月盆趣駕七香車【許仲啟】　翠葉光如沃氷葩淡不籹一番秋蚤秀徹日坐㫄香色照祗園靜淸回瘴海涼倘堪紉作佩老子欲浮湘【劉彥冲】　曠然塵慮盡為對夕花明密葉低層幄氷蕤亂玉英不因秋露溼詎識此香淸預恐芳菲盡微吟小砌行【朱文公】　玉蕋琅玕樹天香知見薰露寒淸透骨風定遠含芬爽致銷煩暑高情謝曉雲遙憐河朔飲那
【圖】
得醉時聞【朱文公】七言尋得天花伴衆芳【王右丞】　日暮園人獻寶珠【王梅溪】　名字惟因佛書見根苗應逐賈胡來【葉廷珪】　王母欲㱕香滿路曉風吹下玉搔頭【王民瞻】　西域名花最孤潔東山芳友更清幽【王梅溪】　暗香着人簪茉莉紅潮登頰醉檳榔【蘇東坡】　自是天上氷雪種占盡人間富貴香不煩鼻觀偷馥郁解使心地俱淸涼【許野雪】　欹烟裛露暗香濃曾記瑤臺月下逢萬里春回人寂莫玉顏知復為誰容　香嚴童子沉薰鼻姑射仙人雪作膚誰向天涯收落蕋發君顏色四時朱【王右丞】　風流不肯逐春光削玉團酥素淡𧚌疑是化人天上至毘陵一夜滿城香【百氏集】　茉莉名佳花亦佳遠從佛國到中華老來耻逐蠅頭利故向禪房覓此花【王梅溪】　露華洗出通身白沉水
【圖】
薰成換骨香近說根苗移上苑休慙系出本南荒【葉廷珪】　玉瑳蓮子作尖丸龍腦熏香簇滿冠好是瑩無紅一點若敎紅却不堪看【鄭松窓】　靈種傳聞出越裳何人提挈上蠻航他年我若修花史列作人間第一香　雖無艷態驚群目幸有淸香壓九秋應是仙娥燕㱕去醉來掉下玉搔頭【俱江奎】　一卉能薰一室香炎天猶覺玉肌涼野人不敢煩天女自折瓊枝置枕𠊓【劉後村】　荔枝香裏玲瓏雪來助長安一夜涼情味於人最濃處夢䰟猶覺鬢邊香【許梅屋】　刻玉雕瓊作小葩淸姿原不受鉛華西風偷得餘香去分與秋城無限花【趙福元】　臍麝龍涎韻不侔薰風移種自南州誰家浴罷臨籹女愛把閑花插滿頭【楊巽齋】　春困無端壓黛眉梳成鬆鬢出簾遲手拈茉莉腥紅朵欲插逢人問可宜
【圖】
【唐寅】　江梅去去木穉晚芝草石榴刺人眼茉莉獨立幽更佳龍涎避香雪避花朝來無熱夜涼甚急走山僮問花信一枝帶雨折來㱕走送詩人覓好詩【楊誠齋】　西湖野僧誇藏氷半年化作真水精南湖詩人笑渠拙不如儂家解乾雪藏氷窨子山之幽鑱透九地山鬼愁儂家藏雪有妙手分明晒𡉈翡翠樓向來巽二拉滕六玉妃夜投玉川屋剪水作花吹朔風揉雲為粉散寒空醉揮兩袖拂銀漢稍得萬斛冷不融瓊田挈月拾翠羽砌成重樓天半許𥂐作靑蛟吐綠霧亂飄六出薰沉炷人間雪脆那可藏天上雪落何曾香三月盡頭四月首南湖香雪今誰有分似誠齋老詩叟碎接玉花泛春酒一飲一石更五斗【楊誠齋】詞五月炎州路千叢撲地開只疑標韻是江梅不道薰風庭院雪成堆○寶
【圖】
髻瓊瑤綴仙衣翡翠裁一枝長伴荔枝來甘與玉人和笑插鸞釵【韓南澗南柯子】　素馨柎萼太寒生多剪春氷夜深綠霧侵涼月照晶晶花葉分明人臥碧紗㡡淨香吹雪練衣輕○頻伽銜得墮南薰不受纖塵若隨荔子華淸去定空埋身外芳名借重玉爐沉炷起予石𪔂湯聲【史邦卿風入松】　撫蓮吟就薝蔔還曾賦相伴更無花倦爐熏日長難度柔桑葉裏玉碾小芙蕖生竺國長閩山移向玉城住○池亭竹院宴坐氷圍處綠遶百千叢夜將闌爭開迎露煞曾評論嬌勝江梅香稱月韻宜風消盡人間暑【張約齋驀山溪】　北窓涼透南窓月浴罷滿懷風露不知何處有花來但怪底香清無數○炎州珍產吳兒未識天與人間獨歩氷肌玉骨歲寒時倩問止堂中留住【張于湖鵲橋仙】　玉肌翠袖較似
【圖】
荼䕷瘦幾番熏醒夜窓酒問炎州何事獨許清涼塵不到一叚氷壺剪就○晚來庭戶悄暗數流光細摘芳英黯回首念日暮江東偏為䰟銷人易老幽韻淸標似舊正簟紋如水帳如烟更奈向露濃時候【盧蒲江】　枕簟嫩涼生茉莉香淸蘭花新吐百餘莖撲得流螢飛去也團扇多情【陳眉公浪淘沙】
子／醫家／本草原始（清翠筠山房重刊本）／卷八　石部／雲母(P.4-1)..[清末翠筠山房重刊本]
雲母
生秦山山谷齊盧山及瑯琊北定山石間今兖州雲夢山及江州濠州杭越間亦有之生土石間按荊南志云華容
【圖】
方臺山土人候雲所出之處於下掘取無不大獲色有五般作片成層入藥用輕薄色白層層通透者為上但掘時忌作聲據此則此石乃雲之根故得雲母之名
〔氣味〕甘平無毒
〔主治〕身皮死肌中風寒熱如在車船上除邪氣安五臟益子精明目久服輕身延年
○下氣堅肌續絕補中療五勞七傷虛損少氣止痢久服悅澤不老耐寒暑志高神仙
○主下痢腸澼補腎冷
兖州雲母江州雲母
抱朴子云雲母舉以日中照之五色竝具而多靑者名雲英宜春服之五色竝具而多赤者名雲珠宜夏服之五色竝具而多白者名雲液宜秋服之五色竝具而多黑者名雲母宜冬服之但有靑黃二色者名
【圖】
雲砂宜季夏服之晶晶純白者名磷石四時可服也
〔修治〕雲母須要光瑩如水色為上每一斤用小地膽草□背天葵生甘草地黃汁各一鎰亁者細剉濕者取汁俱入甆鍋中安置下天池水三鎰著火煮七日夜水火勿令失度雲母自然成碧三漿在□底却以天池水猛投其中淘之淨如蜩涎者卽去之如此二度淘凈取沉香一兩搗作末以天池水煎沉香湯二升已來分為三度再淘雲母漿于日中晒任用之
○權曰惡徐長卿忌羊血
○之才曰澤瀉為之使畏鮀甲及流水制汞伏丹砂
明皇雜錄開元中有名醫紀朋者觀人顏色談笑知病淺深不待診脉帝聞之召入掖庭中看一宮人每日晨則笑歌啼號若狂疾而足不能履地朋視之曰此必因飽食而失促力頓仆下地而然乃飲以雲母湯令熱寐覺而失所苦問之乃言因太葉公主載誕宮中大陳歌吹某乃主謳懼其聲不能淸且長吃純蹄羹飽而當筵歌大曲曰罷覺胸中甚熱戲于砌臺上從高墜下久而方甦病狂足不能及地
抱朴子曰服五雲之法或以桂葱水下化之為水或以雲于鐵器中以原水熬之為水或以硝石合于筒中埋之為水或以蜜溲為酪或以秋露漬之百日韋囊挺以為粉或以無顛草樗血合餌之服至一年百病除三年返老成童
【圖】
五年役使鬼神他物埋之卽朽人火卽焦而五雲入烈火中經時不焦埋之不腐故服之者長生涉水不濕赴火不燒踐棘不傷服之十年雲氣常覆其上服其母以致其子理自然也
○楊損之曰青赤黃紫白者竝堪服白色輕者通透者為上黑者不任用令人淋瀝發瘡
○李時珍曰昔人言雲母壅尸能令死人不朽盜發逢貴人冡形貌如生因共姦之發晉幽公塜而尸縱橫及衣服皆如生人中竝有雲母壅之故也
積德堂方治難產經日用生雲母粉半兩溫酒調服入口卽產不順者卽順萬不失一曾救三五十人無不應驗
子／醫家／本草彙言／卷之十二　金石部　金𩔖等／玉石𩔖／雲母(P.40-1)..[清順治二年大成齋刻本]
雲母、味甘。氣平。無毒。
别錄曰、雲母、出泰山、齊山、廬山、瑯琊。北定。蘇氏曰、今雲夢山、方臺山、及江州、淳州、杭越間、亦有。生山石間。宜二月采。李氏曰、候雲氣所出之處。掘取無不大獲。但掘時忌人聲也。小者。長三五寸。大者。長五七尺。作片。成層可析。光瑩如水。白澤輕透者為上。以沙土養之。歲月生長。置千觔于一室中。雲氣嘗起。向日觀照。五采並具。隂地不見諸色也。多靑色者。名雲英。春月宜服。多赤色者名雲珠。夏月宜服。多白色者。名雲液。秋月宜服。多黑色者。名雲母。冬月宜服。具靑黃色者。名雲砂。季夏宜服。晶晶純白色者。名雲磷。不拘四時宜服也。純黑色者有毒。不宜服。悞服令人病淋瀝。瘡疥。卽陽起石也。雷氏曰、修治設經婦人手。便失靈異。以白水煑一日夜。研細用
子／雜家／說郛續／㢧第四十一／荔支譜　宋珏／荔奴第七(P.12-2)..[明刻本]
丙寅秋日歸故園噉龍眼有極佳者因隨意作一詩紀之以示姪孫廷翼諸人今記其一平昔輕旁挺不堪荔作奴今知奴有等賢蠢亦多途方回及陶侃自比常奴殊外褁黃金飾中懷白玉膚劈破皆走盤顆顆夜光珠更憐核似漆湛湛小兒矑龍目與虎目比喻何其愚但恨荔熟時主在奴不俱安得共盤敦牀頭捉刀夫際此清候晶晶空滿盂尼父思伯玉使
乎復使乎
叢書／紀錄彙編／明詩評／卷一／喬三石世寧(P.12-2)..[明萬暦沈節甫輯陽羨陳于廷刊本]
評曰叅政趨本爾雅調亦清和規模沈宋時沿李白劉生入塞寄王玉壘諸作如新月在樹晶晶瑩瑩清泉倒澗琮琮琤琤尤璧府之卞珠林之隋也楚政之後太蕳率寡沉欝之思昔人謂山川奇文章何背馳爾耶
叢書／寶顏堂秘笈／續集：脉望／卷四(P.1-1)..[明萬曆繡水沈氏尚白齋刻本]
華陽眞人曰子時肺之精華併在腎中號曰金晶晶者金水未分肺腎之氣合而為一當時用法自尾閭穴下關搬至夾脊中關自中關搬至玉京上關節次開關以後一撞三關直入泥丸三關者海波對大骨節為尾閭下關腰內兩腎對夾脊為中關一名雙關左右兩肩正中於胸項下會處高骨節為玉枕上關此為上中下三
【圖】
關也惟有玉枕難上須要舌抵上腭目上視閉息縮項　詩曰　肘後金晶次節般存身偃仰過三關學人能悟玄微理返老還童自不難　坎卦陽生正當子時非始非終艮卦腎氣交肝氣未交之前靜中披衣握固正坐盤膝蹲下肚腹須臾升身前出胸而微偃頭於後以閉夾脊雙關肘後微扇一二伸腰自尾閭穴如火相似自腰而起擁至夾脊放氣上關仍仰面腦後緊掩以閉上關愼勿開之
【圖】
卽覺氣極壯熱方漸次放氣入頂以補泥丸髓海　詩曰　三男三女俯仰闔闢節次升蹲過關毋急　俯身則腎自相合而氣聚仰則腎離氣散透過尾閭以入於腦不可一日便到也須是節次升蹲故曰過關毋急者急則腎陽入頂令上壅目熱反成疾也能入泥丸自然不老
叢書／寶顏堂秘笈／彙集：天目遊記／序　陶望齡(P.1-1)..[明萬曆繡水沈氏尚白齋刻本]
七之朝自東目折而下天日淸和如春晴山葉地所履皆坦還經昭明庵日未午僧手苦茗以待飲之别去行十餘里則濳陽在望矣山腰壘石為門是臨濳界又數里石壁峻立方數十丈籠罩碧翠色不减氷崖少頃則山容慘白烟瘴雜起如毒霧草木黃落不待秋至余訝問山行
【圖】
人皆攅眉荅云是開采使穴礦處也無何至西目山脚號雙淸庄亦取昭明浣淸兩眼之意僧房煙凑凡四十有六而毒霧四塞逼眼角亦為煑礦之塲僧皆泣下云此名區勝地不意遭此刼灰無論千年之𣗳摧枝折幹卽僧人聞而毒死者若干衆　聖主何從聞知予亦悲酸低首不能荅稍徙而上千步為白雲竹房去礦所稍遠遂宿焉作志感詩一首次蚤從白雲曳輿左
【圖】
徑上稍南有旭日峰西為紫薇峯東北上有昭明峰又西為仰止橋亭水石一片亦佳坐而吸之亭右石翳藤蘿如錦一峰中峙四靣翠薇俱落故名倚翠峰又睨而望一峰石孔攅叢千億計似蜂科蟻穴與倚翠亭相對是名花石峰右睨而可指者則香爐峰也又上為響水崖片石丈許作障澗水旁激匒匌砰湃𪔂沸磬戞隔石喧響若荅亦竒聞也山半有亭稍左上為下觀
【圖】
音崖岩內小方盈幅尺中忽生檀樹一株長丈餘外縣歴三十年不加長下覆小觀音坐僧云禱雨輒應又左轉為上觀音岩岩西有鶯歌石酷肖岩有數松皆淸特四靣險絕無磴貪者不能取又上有眠牛石相傳高峰開山時聞牛聲趣視忽不見至今有牛蹄圓跡如印云據此則攅玉峰立玉亭可眺而望稍上為眞際亭高麗國王與中峰祖師叅會說法處方在半山時雲
【圖】
霧幾瞑將有雨厄至眞際復開霽甚山𩄇助我哉又折而上松徑甚乎可步淸凉橋在焉不數武為着衣亭向緣寺僧會衆祝天壽於此更着法衣上殿卓光祿易為振衣亭似無當歴級而上即獅子林矣拜佛畢就方丈飯已從殿左只尺上斷巖菴為斷巖祖師塔此老苦行是高峯最得意弟子陸太宰五臺顏其堂曰坐斷千巖塔頂受摩久晶晶發白玉光門外杉𣗳大四圍
【圖】
枝如擎臂從斷巖塔而上十餘里為金仙絕頂𣗳木稀少惟長徑數里卽就山石磊砌而成僧云是語溪呂公希周所助不意呂公于此存一善狀去頂少許有僊人解石幾廿餘扇鉅石如屏橫可三十餘丈高可五丈其上俱雲跡霜痕如龍馬文五色又如唐宋錦此見化工點染之妙不佞顧謂明宗就此可作雲嶠詩寄劉幼安司成也諸磊磊散立者如琚如削如蹲踞如甲
【圖】
冑不可勝狀至頂則為四僊人解石處石板薄不盈寸長僅丈許解文一線可穿而望有全解者有解及半者有倒解者神工鬼斧所不及也四僊人曰寳華曰洞玄曰含淸曰歸一僅存二像坐小石屋中吾不知為誰僧云所踞金僊小池冬夏俱不涸旱禱立應眞見未曾有從者皆歡呼欲狂乃折而下頂時月初起可俯與落日光漸相迫下視雲氣橫絕半空如帶橫覽四𡸁
【圖】
則具區苕霅敬亭白岳嚴灘冨渚可眺而會不知日之欲暮乃急相挽歸衣袂已濕露滑滑欲倒至獅子林月已大朗澹雲去來卷慢虚無中坐譚天際似鴻濛之世乃信淵明羲皇上人不虚也越宿為九日雅稱登高之期於是各起披衣急索苜蓿飯覽獅子林左之未竟者從林登左對玉柱峰者為玉立亭是高峯得悟處環視崖壁靑林黃葉綴丹碧碧如五色錯繡不佞每
【圖】
言秋色澹而艶勝春色遠甚此益信耳行亭左數武對見雷洞如橋門僧云每雷奮煙霧紛起從上聽之如嬰兒聲亦玅音也從亭後緣崖捫蘿而下絕級無磴彼此相曳如猿猱升木稱大嶮絕半里許為西方庵是月溪法師所創今一滇南僧悟靈居之氣宇靜秀定可作兩峰白足自吾西行未見其侶也庵旁上有石崖亦絕磴級中可結小茄瓢余與家姪奮登橫倚相睨恠
【圖】
石靈木攅聚獻狀明宗師怯不及登余偶向悟霛僧言公氣稿矣而眼太活荅曰也湏活轉予隨應曰且死着遂咲而起步為悟道亭是中峰得悟處矣中峰塔院有像具淸滿相高麗所賜二十五條法衣尚在布薄于紙而色香褐近世未有稍西為眞氣洞僧云冬燠夏凉其息自蒸過此為玉柱峯峯峻立十餘丈廣幾二畆許險絕無石鄰旁二松特插甚竒頂五松俱高不可
【圖】
攀行頃之得松徑竟三五里許皆松可數萬頭香氣菲菲襲人郁烈異常徑似西山弘光寺而廣長勝之過此則高峰祖師塔院矣法身存張公洞卽獅子巗內像甚蒼嶮予謂明宗是此老枯木寒氷意味也塔西覆盂卽中峰所結相繞禮三匝而退巗傍為象鼻峰巗上有飛雲閣閣下為千丈巗巗大陡絕慄慄不敢𡸁視其下卽此老布軟梯度接人處吾友虞長孺題其塔前
【圖】
曰獅吼一聲壁立千仞甚足傳神而俗子易以他對可恨塔有銅鉢一朱色梵文甚古大漆盂三葢高麗作中峰師供者轉以供師云其右入為活埋菴葢高麗晤中峰處云吾師活埋於此乎是地馮開之司成俱有詩與明宗次韻題之而活埋庵之前為香爐峰是時日方移午晴輝翠色自峰際落上叅雲漢下俯群岫爭妍競秀秋𤕤都集剛逄九日高踞峰頭吟昔人醉把茱
【圖】
茰之句因與明宗撫掌狂呌曰我軰百年有幾坐天目峰頭登高賦詩如此會亦復有幾遂相與賦一絕而下明宗師一絕更淸曠可人也是日已夕仍還雙淸竹院宿覺霞氣山光尚拂拂襟袖間次蚤計尋故道作徑山遊矣
