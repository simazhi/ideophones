集／總集／文苑英華／賦　凡一百五十卷／卷第七　賦七／天象七／秋月賦　歐陽詹(P.36-2)
文苑英華卷第七　　　　　　　　　賦七
天象七
秋月賦一首　　　　　華月照方池賦一首
瑤臺月賦一首　　　　月映秋淮流賦一首
月明星稀賦一首　　　明月照積雪賦一首
月中桂樹賦二首　　　玉鉤賦二首
秋月賦以至明周照為韻
歐陽詹
粵惟日行于翼風發於庚白露下降鴻鴈來征野而未落天寥寥而氣清獨孤亭之不寐見涼月兮東生上迢迢之霄漢掩冽冽之恒星出江山之磅礴豁閶闔之崢嶸皎皎搖搖晶晶盈盈映階墀以歷歷對窓戶以亭亭雖他時之並照何斯夕之為明異夫白鶴翩翻不分其色寒泉洒落空聞其聲乃遙夜以虛燭實純風之至精於是照曜必周通冥洞幽其色也潤林巒之卉物其影也瑩江湖之亂流益池亭之寂寂增氣候之颼颼起離家之遠恨生去國之繁憂何處而不見何人而不愁豈謂征客懷歸徘徊於黃榆之塞佳人怨別蕭條於紅粉之樓已矣哉信知宇宙之中光明為至非凄涼之獨感亦清貞之可類臨照者足以倣有德之君潔白焉宜將匹無瑕之士傷哉不肖徬徨嶺徼時雨露兮未沾自形影兮相吊願窮經兮取老恐用人兮尚少幸君子兮如月冀餘光兮一照
集／總集／文苑英華／賦　凡一百五十卷／卷第三十三　賦三十三／水二／空水共澄鮮賦　張嘉貞(P.148-2)
空水共澄鮮賦
張嘉貞
空之為象也本乎天水之為德也本乎泉上善之人方其性真化之客愛其玄清虛而隱性含受而無偏因高下而
臨照故能共於澄鮮誠大明而盡善實和光如可憐爾其皎潔清泚空色懸於水底分明昭曠水光積於空上玲玲瓏瓏晶晶液液託九霄如染翠澈千里而含碧微風共息含晴影而湛然兩日俱生弔長輝而相射表裏如一容象難尋含泳游鱗若廻陵而上出聯翩度鳥疑戲沙之下沉為當物將類於迴覆為是人自惑於闚臨竟未能列於疑似分別於空水玄之又玄美之逾美
集／總集／文苑英華／賦　凡一百五十卷／卷第一百十六　賦一百十六／寳二／白環賦　杜顏(P.529-2)
白環賦
杜顏
群玉之山兮居帝臺之列仙采瓊華兮永久事雕琢兮窮年青熒若水白氣如天剖以崑山之石洗以瑤池之泉弄影長嘯薰風颷然知東夏有德而虞舜之賢受穆清以出震服中和以御乹乃馳縞鹿與使者奉白環而獻焉玉華溫潤玉理精堅英光千疑以旁達內好一以虛圓晶晶霜皎田田月懸分清輝於綺殿失皓質於瓊筵賞三朝之盛禮恒五玉而來覿彼昭華之珍兮焉往延喜之珪兮誰錫
亦所謂歸有虞之理功告大禹之成績美矣哉撫運兮天寳至大素皓兮聖人之瑞非天則莫之與非聖則莫之致琬無芒而未匹璧有美而奚類以和柔剛以配忠義亂曰白羽之白輕只白雪之白消矣未若茲環之有用縝如栗而未已至德竭而閟質帝道亨而薦趾疑祉豈我隨時幹運與物終始滋大政兮揚大德使吾君佩兮千萬祀
子／醫家／御定佩文齋廣群芳譜／花譜　卷二十二至卷五十三／卷四十三　玫瑰等／素馨／集藻／詞(P.28-1)..[文淵閣四庫全書本]
〔詞〕
〔原〕宋張鎡〈菩薩蠻〉層層細翦冰花小新隨荔子雲帆到一露一番開玉人催買栽　愛花心未已摘放冠兒裏輕浸水晶凉一窩雲影香
〔增〕史逹祖〈風入松〉素馨跗萼太寒生多翦春冰夜深綠霧侵凉月照晶晶花葉
分明人臥碧紗㡡淨香吹雪練衣輕　頻伽銜得墮南薰不受纖塵若隨荔子華清去定空埋身外芳名借重玉爐沉炷起予石鼎湯聲
〔原〕劉鎮〈念奴嬌〉調冰弄雪想花神清夢徘徊南土一夏天香收不起付與蘂仙無語秀入精神凉生肌骨銷𥁞人間暑稼軒愁絶惜花還勝兒女　長記歌酒䦨珊開時向晩笑絶金莖露月浸闌干天似水誰伴秋孃窓户困殢雲鬟醉𣣱風㡌總是牽情處返魂何在玉川風味如許　尹煥〈霓裳中序第
一〉靑顰粲素靨海國仙人偏耐𤍠餐𥁞風香露屑便萬里凌空肯慿蓮葉盈盈歩月悄似憐輕去瑶闕何人在憶渠癡小㸃㸃愛輕㨗　愁絶舊遊輕別忍重看鎖香金篋淒凉清夜簟茀悵杳杳詩魂真化風蝶冷香清到骨夢十里梅花霽雪歸來也厭厭心事自共素娥説
子／醫家／御定佩文齋廣群芳譜／果譜　卷五十四至卷六十七／卷六十三　荔支四等／龍眼／集藻／五言古詩(P.32-1)..[文淵閣四庫全書本]
〔集藻〕
〔五言古詩〕
〔原〕宋蘇軾亷州龍眼質味殊絶可敵荔支　龍眼與荔支異出同父祖端如柑與橘未易相可否異哉西海濵琪𣗳羅元圃纍纍似桃李一一流膏乳坐疑星隕空又恐珠還浦圗經未甞說玉食逺莫數獨使皴皮生弄色映琱俎蠻荒非汝辱幸免妃子汚
〔増〕眀宋珏〈秋日歸故園噉龍眼〉平昔輕旁挺不堪荔作奴今
知奴有等賢蠢亦多途方回及陶侃自比常奴殊外裹黄金餙中懐白玉膚劈破皆走盤顆顆夜光珠更憐核如漆湛湛小兒矑龍目與虎目比喻何其愚但恨荔熟時主在奴不俱安得共盤敦牀頭捉刀夫際此清秋候晶晶空滿盂尼父思伯玉使乎復使乎
集／別集／鄭思肖集／心史／中興集一卷／苦懷　其五(P.49)
其五
我命而為人，形異禽獸生。所以異者何？不越綱常行。斯道如日光，千古同一明。胡為舍白晝，摘埴塗冥盲？伯夷聖人遠，雙瞳空晶晶。悲風吹語斷，天闊青山橫。
集／別集／鄭思肖集／心史／中興集二卷／二十礪五百字(P.97)
二十礪五百字
素志欲隱去，蛻名辭筆耕。偶值惡劫來，眼界亂縱橫。窮北洞窟底，竄出老魔精。被髮走如風，四臂獰雙睛。面竅噴毒火，直射日月盲。一海人髓酒，五石瓠為觥。鬼鼓徧空響，白氣幻長鯨。夜叉發群機，砲砲打玉京。老仙戰股立，手扶鰲極撐。晝弒盤古死，紫微貫攙槍。諸天落淚雨，終夜淋漓傾。爍人變醜相，蠭目豺狼聲。餓虎插翼飛，善類誰能攖？送命納彼啖，遊魂嘈冤情。血凍天下土「土」字原作「立」，今據張本改。，赭鐵蛀玄蝱。雨肥髑髏腥，生菌高於楹。獨抱深痛蟄，數與死相爭。讀史見義事，意氣如雲生。圖窮匕首見，今豈無荊卿？真孤匿山中，今豈無程嬰？獲得九尾龜，灼紋橫庚庚。大寶子傳子，垂統無畢程。高聲叫亂世，聾瞽豁痼酲。速卸胡兒衫，仙帶飄佩珩。身辭陷陰路，火邦即蓬瀛。我秉正直心，明比日更明。豪興凌高秋，磊落人之英。決當勇於動，持平平不平。手劈虛空開，身提天地行。千妖百裂死，萬古一擲贏。獨出娑婆外，世界懸空擎。猛飛大山來，突立青崢嶸。劫初第一峰，鬼神不識名。樹粲百寶花，
石削五色瓊。香霏月中髓，碧沁秋痕輕。天上闢新國，以正治八紘。大赦統乾運，平心持道衡。洪福溥無疆，一切命皆亨。下界齊拜舞，笑賀群相迎。愧昔染腥辱，悅今趨義榮。淨脫夙骨臭，瑩然澄秋泓。正性本不壞，生死通一誠。逆爽殄微塵，王氣光大清。犀象怯漢戰，草木助晉兵。周勃軍左袒，杜甫詩北征。趙祀必不絕，宋禮吾足評。我土我百姓，永劫心不驚。天君坐靈臺，誓行前後盟。謂前後臣子盟檄也。念念死亦呪，願寶期必成。口血寧有變，浩劫光晶晶。
叢書／武英殿聚珍版叢書／雪山集／卷十三／五言律詩／舟中作二首(P.4-2)..[清乾隆敕刻武英殿聚珍本]
昨夜□葉落秋風江漢波晶晶紅日淡慘慘素煙多世事今如此吾曹可若何凄凉聊繫棹一和大風歌
叢書／武英殿聚珍版叢書／雪山集／卷十五／七言絶句／上虞相行春口號十首(P.3-2)..[清乾隆敕刻武英殿聚珍本]
嬌風悄悄日晶晶只見花光不見塵行過津頭旗轉腳萬波吹動碧鱗鱗是日微風過浮橋始大作
叢書／武英殿聚珍版叢書／浩然齋雅談／卷中(P.1-1)..[清乾隆敕刻武英殿聚珍本]
范至能嘲蚊語云沈酣尻益高飽暖腹漸急晶晶紫蟹眼滴滴紅飯粒
叢書／知不足齋叢書／南湖集／卷之三　七言古詩２／登城歌(P.9-1)..[清乾隆鮑廷博校刊本]
登城歌
二月二十八花開滿林鶯恰恰春光誰遣插翅飛雪色情知添鬢髮暄風隨我登古城遠樹如簇山如縈一川渺瀰靑鏡平雲翳不定天疑行去船住船縱復橫日輝迸射光晶晶逆聽萬古蒼蠅聲眼穿故國喚不譍鼎湖龍升朝帝廷還領舊物蘇函靈維先忠烈爲列星侍堯受命行專征今上移軍復四京實遵天時協羣情不戰自可屈人兵版圖悉更郡縣名蛇荒島夷頒朔正禮樂制度重脩明漏泉沛澤江海傾小臣筆力鴻毛輕願書
詔命犇驛程滌洗罪眚哀孤惸霜露所墜皆驩盈此意一笑從誰評舊遊安期丹想成未須遣鶴來相迎我方居園學長生後五百歲歸蓬瀛
