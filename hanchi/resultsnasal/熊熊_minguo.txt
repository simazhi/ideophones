史／雜史／遼海叢書／全遼志／卷三／選舉志(P.594-1)
選舉志
按舊志遼自遼金之際始有應選舉者前此未之聞也國朝草創之初首辟畢恭使治遼事一時充拓建署多藉其力號為得人永榮榮：樂以後稍稍登科目列朝著文章搢紳之士迄今斌斌：彬斌斌：彬而每歲貢士又得如中州郡縣之制蓋人文漸以著矣武舉之科自弘治己丑始所得熊熊不二心之士樹勳名死封疆者歷歷可數亦不可泯泯無聞也
余故得悉著云
史／雜史／遼海叢書／慶芝堂集／卷八／七言古詩二／覺羅八姑貞孝詩(P.1197-1)
覺羅八姑貞孝詩并序癸酉都門作
姑名學誠字丹奉宗室大宗伯蘇庫公幼女浙江撫軍雅爾哈善公胞妹幼傷背不字事親孝讀書尚實學不以文詞見長乾隆十七年十一月卒年二十九著有素言八十六則粹然儒者之言噫敦倫砥行吾輩所難而竟得之閨閣處子且敬且媿歌以紀之
吾嘗披卷讀蒙莊天有所全形可忘至人委體若遺土菁華內運神
明昌相刃相鬬萬感集官骸雖具中先戕誰能外形篤至性祓濯靈府生輝光覺羅有八姑派系出天潢父為大宗伯兄秉節鉞膺封疆姑生幼傷背天欲厄之人則強世人重貌不重德惡能低頭宛頸希頡頏蘭蕙甘心在幽谷不與凡卉同芬芳瞻依怙恃永朝夕天倫無忝樂且康研經練史發精蘊陳椒謝絮殊虛張冰作肝腸玉作骨賢媛自古誰能方安得長留此姑作軌範盡化天下閨閣咸端莊奈何維皇不佑善年未三十旋中殤慈闈白髮呼孝女兄亦蹀躞悲雁行殘編摭拾在人口將與日月爭輝煌八十六則聖賢髓熊熊瑞焰騰篇章男兒讀書萬卷騁才駿幾人肯搆顏曾堂見此𥈭眙應阻喪撫躬翻覺形摧藏吁嗟嘻我亦具此堂堂七尺之丰儀嗜古豈屑矜文詞即今因循忽衰老不覺汗下慙鬚眉熏沐反覆還自歎縱能憤激時亦遲我朝德化如關睢公族公姓多歧嶷詎意殘驅弱質一女子姱修直與名儒齊支離疏申徒嘉古人立說非吾欺天全真覺形可遺於戲天全真覺形可遺高山仰止窮攀躋
史／雜史／遼海叢書／愛吟草／題跋／上卷／集錄題常理齋愛吟草及殉節錄詩／題常理齋愛吟草後(P.1341-1)
題常理齋愛吟草後
祝德麟芷塘御史
古云不朽三立言與德功長劍哀國殤寧論文字雄大凡忠義士賦詩不必工偶然存著錄片甲窺神龍理齋遼左傑作宰西南邦死事近廿年碧血埋蒿蓬忽披愛吟草使我心㤝㤝當其之官日取道經蠶叢摹寫雲物趣意象開鴻濛與我入蜀詩太半題相同憶昔歲庚寅持衡策使驄道途歷阻險頭腦慙冬烘分校賴羣彥商榷咸虛衷鏁闈匝月餘相伴燈檠紅詎料三載後兩賢膏賊鋒一為程大足蔭桂一為常西充維時金川酋狼狽敢逞兇王師申薄伐兵威盛梯衝窮獸駭奔竄指顧窟穴空將軍失廟算暗落賊計中誘降為內應間道潛來攻半夜警風鶴六軍化沙蟲君實典度支出內糗糒供賊來多於蟻賊去疾如蜂與糧俱存亡義不返顧躬倉黃昔嶺上臣節遂告終死地無生理飛走路已窮不死安所之毅烈齊凡庸獨異一書生手未習戈鏦卻當臨難際提刀揕賊胸連斃十數人噀血氣猶虹周苛既慷慨溫序仍從容嘗聞髫齔時讀書史事通至明遇吉傳裂眥欽英風授命乃素定大勇填膺腔非同辦倉卒捐軀但忩忩江之水悠悠岷山高巃嵸華表鶴不歸雲樹深千重浣花溪水頭有祠曰慰忠彝典備昭卹贈道銜賜祭葬蔭其子一人馨香秩祀崇武功旋耆定已築鯨鯢封九原目可瞑神其無怨恫同祀廿六人吳鑑南璜趙璞菴文哲皆詩翁況傍杜陵叟斯文得正宗榿林龍竹邊颯爽尋靈蹤此卷在天壤姓氏光熊熊底須聲律求抗墜歌玲瓏多少譚藝家泯沒隨煙雺
史／雜史／遼海叢書／皇清書史／卷一／上平一／一東／熊(P.1407-2)
熊
熊文登字于岸新建人明季官學博
寧庶人婁妃精書翰有人得其手寫黃庭經失其下函熊于岸學博以隸書續成之施於佐清寺中南昌縣志
熊文舉字辨序略云伯兄自十歲好為雕刻古文之學宦斯土者求畫求書戶限幾折遭世疊變兄亦百罹俱困而日事篆刻古文所癖躭者如此何處躬之不休乎雪堂集
朱子莊精心八法作各體書蓋師事于岸熊學博而得其微李元鼎石園集
熊文舉字公遠號雪堂文登弟明崇禎四年進士本朝官兵部左侍郎惟嗜書必手自鈔寫小楷如毫髮一日多或十餘紙終其身不作一草書施閏章學餘堂文集
熊鼎華字梅卿小字乞兒文舉子
作書右手微弱不類楷頹然自放亦微有致一日見文太青贈予詩卷大笑曰此書法何乃大肖兒蓋予典試關中時太青先生病中贈予詩卷書法擺風捩雨最豪於不羈云熊文舉亡兒鼎華殉義志
熊賜履字素九一字敬存號青岳一號愚齋孝感人順治十五年進士官至東閣大學士諡文端
官國史院學士時上召入命作大字先生書敬天法祖知人安民八字上顧侍臣曰書法亦如其人顧不自炫耳孔繼涵撰年譜
熊元文字姬添新建籍諸生工書法揮毫疾書神妙獨絕南昌縣志
熊方瓚字錫功諸生尤工書法裘文達謂熊先生得鍾王神髓行楷俱為西江後來第一同上
熊昌夢字磻漁工書法同上
熊有道字允中宜黃貢生
精研書法自謂得撥鐙訣藍千秋藍戶部集
熊集賢善米書六合縣志
熊方受字介茲號定峯一號夢庵廣西永康人乾隆五十五年進士官兗沂兵備道
書法在董笪之間喜用濃墨直透紙背裝潢後則精神愈出矣謝堃書畫所見錄
熊之勳字桂卿號晴欄一號清來江寧人
善書李斗揚州畫舫錄
熊可象字簡庭號江皋庠生善書法六安州志
史／雜史／遼海叢書／李鐵君文鈔／卷下／傳／石絅菴制府家傳(P.1987-2)
石絅菴制府家傳
公名文晟字公著號絅菴本瓜爾嘉氏滿洲蘇萬籍也公始祖卜哈明成化閒內屬授建州左衞都指揮僉事至曾祖翰避讐廣寧始以石為姓生三子國柱天柱廷柱並隨世祖入關而廷柱功為多由雲騎尉都統八旗晉一等伯少保兼太子太保以鎮海大將軍守京口卒諡忠勇廷柱子綽爾捫官參領兼侍衞生四子公侍衞公之長子也少不急仕進家食以事親康熙初叔某征滇侍衞公篤友于之愛私憂之公從容進曰大人毋苦兒往當得報遂直詣行閒問起居而後歸某年試官江南蘇州府同知時八閩用兵三吳為孔道公承委事一切辦尋以制府于成龍薦特賜袍擢知雲南開化府事道出楚南遇滇民舊被猓夷掠者遮道請贖公到官首請之得反流亡三千餘口逆黨韓有昌謀亂獄不決公讞之誅亂首裁四十人盡釋其他以母憂去服闋起知廣東潮州府瀕海寇盜為潮患公身歷雲青諸澳撫定之負固者偵其來禽殲其魁有吳岸之者將就刑大呼曰即禽固當死然安能盡殺未禽者乎公異之曰釋若若能招之乎曰能遂釋之岸之叩頭請曰願質老母三旬當報德公勞之而去未及期盜爭就撫皆輕悍剽疾者潮向苦盜日未晡即扃戶自釋岸之後適迎春東郊公命岸之率所撫四百人擐甲執兵按隊而出潮民觀者如堵復聽民上元張燈樂十日無所禁蓋潮俗未有者也潮民深德之祀之如昌黎以父憂去服闋起知廣西梧州府改知山西平陽府平陽旱民大饑公請賑不待報亟支官米十七萬石銀十四萬金身給散之當事怒將坐以法公曰活民而死無憾會征西議府養馬公上議曰平陽距大同道遠有警不及赴且災黎忍令復困供億乎當事不可公抵印几上曰官可罷馬不可養事遂寢有頃事聞聖祖嘉之擢貴州布政使所支以賑民者悉免無校尋授雲南巡撫前明沐英以屯租養操軍其租十倍民田久之籍為正賦屯軍多逋逃田荒無徵公請如民田上則起科報可積困遂甦公入覲適安南請普洋
河堞地公謂普洋故我地與我犬牙錯夷狼貪不可許又陳諸不便於民者事悉施行久之改廣東巡撫尋授湖廣總督公疾作再疏乞休不報丙戌年聖祖南巡公迎至淮聖祖慰勞之詢年齒疾狀日賜食復命之任是年五月始允以疾休公既歸搆別業家塋旁幅巾曳杖灌園自娛顏其屋曰安蔬嘗服一裘弊甚指示諸子曰此吾童子時製六十餘年矣欲不可縱志不可滿汝曹其識之著志說鐫於壁以示訓云庚子年八月四日卒年七十有七贊曰
絅菴公我之自出也少為先伯父繩武公所獎誘與先大夫及諸父兄同學八人及長蠖信虎變各樹所業為名公卿光景照耀熊熊乎盛哉公嗣先大夫制楚江漢之化後先在楚人不忘固非予小子所得而私者
叢書２／四明叢書／四明叢書：第五集／宋元學案補遺　清　王梓材　馮雲濠　輯／卷一　安定學案補遺／節孝家學／徐先生安叟(P.58-1)..[張氏約園刊本]
節孝家學
徐先生安叟
徐安叟節孝子未生時節孝夜夢有一伏熊當門兩目有光氣貌清聳與常熊不類後三日而生因呼曰熊熊既三月翦髮為鬌孩而名之曰安叟而訓之曰蓋天下未嘗無美才也然希至於所謂安道者養之弗安耳養得其所安則安於其義義得其所安則無所往而不安也業到於古人之章獨見於天下其法可傳於後世身居窮荒僻陋日與幅巾短褐賤人為耦而名出乎王公
大人之上天下莫不貴之而以之自視無有也惡衣弊冠糟糠不足以糊口人視之以為戚而己則所樂有餘猶充美乎文繡饜飫乎膏粱進則其國尊光退則其國卑辱朝廷得之則治不得則亂蓋其身為天下重輕如此然必待禮至然後進義然後就也起匹夫徒步草萊之中解芒屐而朝脫荷衣而相其處偃然如寢弊廬如乘故車也其君欲治於上民欲治於下朝之老成賢有德與夫天下良士大夫正而無邪者同心而共講曰是法可行於是乎行之譬如一人歌而千萬人和之也若
夫君未信於上民未和於下論議者未同其謀時有未可勢有未便弗為之可也如必為之是猶穀未熟而穫薪未析而爨羹未調而飲之是饑渴人之事也未安乎飲食之正也為民如后稷保民如伊尹安天下如周公視其色愈下其體愈恭於是乎先之以謙也天下非之猶是也天下是之猶非也尊之如父師卑之如奴虜自若也朝為上公暮為逐客吾方安於得失者也刀鋸在前鼎鑊在後吾方安於死生者也惟其安於死生是以不變士至於不變然後盡乎義命者也蓋古之君子其
始也安於所安其卒也所安如此吾所以命汝汝之窮達貴賤在乎命者未可知也蓋父之命子不得不然汝既浸長則浸有所知思念吾所以命汝之意奉以始終無墜厥命節孝文集
叢書２／四明叢書／四明叢書：第五集／宋元學案補遺　清　王梓材　馮雲濠　輯／卷二十五　龜山學案補遺／龜山門人／補　憲敏高息齋先生閌(P.41-1)..[張氏約園刊本]
附錄
召為國子司業時興太學先生奏宜先經術帝曰士習詩賦已久遽能使之通經乎對曰先王設太學惟講經
術而已國初猶循唐制用詩賦神宗始以經術造士遂罷詩賦又慮不足以盡人才乃設詞學一科今宜以經義為主而加詩賦帝然之先生于是條具以聞其法以六經語孟義為一場詩賦次之子史論次之時務策又次之太學課試及郡國科舉盡以此為法且立郡國士補國學監生之制中興已後學制多其所建明新學成奏補試者六千餘人
紹興五年策士首得汪應辰言者乞依雍熙故事賜新進士儒行篇以勵士檢有旨仍添賜中庸送祕書省校
勘先生校儒行篇先生入奏儒行雖間與聖人之意合而其詞夸大類戰國縱橫之學蓋漢儒雜記決非聖人格言欲望止賜中庸一篇庶幾學者得知聖學淵源而不惑于偏邪駁雜之見上可其奏
公既投閑杜門屏居略不以事物自攖日有定課風雨勿渝
樓攻媿序息齋春秋集註曰泰山孫明復著尊王發微深欲明夫子襃貶之旨伊川先生則謂後世以史觀春秋謂褒善貶惡而已至于經世之大法則不知也自有
春秋以來未有發此祕者公亦曰仲尼懼先王經世之大法墜地莫傳欲立為中制俾萬世可以通行故假周以立王法而託始于隱公焉且以文武之道期後王以周公之事業望魯之子孫也以此推之春秋固非一王之法乃萬世通行之法也其推明伊川之意類如此
程洺水書春秋集註後曰公之學蓋欲紹伊川之書以求聖人之心者如言平王在位日久恬于頹靡無復振起之略諸侯專肆變法壞紀亂臣賊子接迹海內平王不可望矣故託始于隱公及二百四十年之後齊晉又
衰政出大夫吳楚橫行中國不復知有周矣故終于越入吳其志慮可謂深長而規模可謂正大惜乎排擯沮抑不使其身獲安于朝廷之上書雖不廢于當時而道則不行于天下愚是以讀公之書悲公之志然猶幸其書之存也
雲濠謹案四庫全書本永樂大典著錄春秋集註四十卷提要云是書以程子春秋傳為本故仍冠以程子原序其說則雜采唐宋諸家鎔以己意不復標舉其姓名又稱其大旨雖宗程傳然如程子據漢薄昭與淮南王書有齊桓殺弟之語遂謂子糾為弟齊桓為兄高氏則仍用三傳史記荀子之文云子糾小白皆襄公弟糾居長為當立絕不依阿牽就務存門戶之私他如解衞人立晉解夫人
氏之喪至自齊解取濟西田諸條皆深得聖人之微旨云
黃南山先賢憲敏贊曰卓乎憲敏受學龜山召和之對君心之間忤時東歸推衍麟史文獻相承亦有孫子
謝山句餘土音泛舟城南弔高憲敏公長春觀詩江村道觀塵徑封云是少師之遺宮少師薪傳自將樂力為橫浦排禪宗道統恐亦非所容當年正學傳三雍中興師儒數首功諍友侃侃愛五峯它山之錯玉可攻終乘一舸完高蹈臥看江市漁火紅息齋春秋甲諸傳參稽典禮資厚終此是當年著書處故應瓣
香長熊熊少師子弟俱不惡華文父子才力雄可惜風節微有玷裘治將無媿此翁湖上香飄金粟空寒潭無復潦水蒙我來觀下弔遺踪世家子弟慎所從
叢書２／四明叢書／四明叢書：第五集／宋元學案補遺　清　王梓材　馮雲濠　輯／卷三十一　呂范諸儒學案補遺／橫渠門人／補　修撰李潏水先生復(P.25-1)..[張氏約園刊本]
補修撰李潏水先生復
梓材謹案樓攻媿序靜齋迂論言先生及與橫渠浮休諸公游所著潏水集四庫書目提要云是集如謂揚雄不知道謂井田兵制不可遽言復古皆確然中理其他持論亦皆醇正不止朱子所稱論孟子養氣一條又久居兵間嫻習戎事故所上奏議大都侃侃建白深中時弊亦不止洪邁容齋隨筆所稱排詆邢恕諫用戰車戰艦二疏至其考證今古貫穿博洽於易象算術五行律呂之學無不
剖晰精微具有本末在宋儒中可謂有體有用者矣
潏水遺說
小雅雖言政猶有風之體大雅之正幾于頌矣
㮚氏為量鄭玄以方尺積千寸此乃九章米粟法某家舊有一銅敦乃周成王時物甘人侵扈命正人出師復扈邦賜有功師氏而數亦皆備
孔子世家欲尊大聖人而反小之其所以稱夫子者識會稽之骨辨墳羊之怪道楛矢之異測桓釐之災斯以為聖而已矣何其陋也
梓材謹案深寧困學紀聞考史引潏水李氏說如此謝山三箋云潏水原本作淇水按淇水乃李侍郎清臣有集其年輩稍前於潏水潏水則復也閻氏改淇為潏殆以是書引潏水為多耳
同州韓城縣北有安國嶺東西四十餘里東臨大河瀕河有禹廟在山斷河出處禹鑿龍門起于唐仁愿所築東受降城之東自北而南至此山盡兩岸石壁峭立大河盤束于山硤間千數百里至此山開岸闊豁然奔放怒氣噴風聲如萬雷廟像豕首而冕服舊傳鯀入羽淵化為黃熊又云鯀為玄熊熊首類豕肖像以此而廟乃稱禹非也然鄉人不敢以豕肉薦必致神怒大風發屋
拔木百里被害
朱子曰舊說禹鑿龍門而不詳言其所以鑿誦說相傳但謂因舊修闕去其齟齬以伏水勢而已今詳此說則謂受降以東至于龍門皆是禹所新鑿若果如此則禹未鑿時河之故道不知卻在何處而李氏此說又何所考也李氏之學極博所論禹像豕首當是鯀廟為黃熊之像而不考漢書啟母石處註中言禹亦嘗變熊則俚俗相傳塑禹像為豕首自不足怪也
梓材案朱子文集記潏水集二事其一記而辨之如此其一即因邢恕之奏打造船五百隻於黃河順流
放下至會州西小河內藏住而潏水奏其不然已載先生本傳朱子辨之曰禹貢所言雍州貢賦之路亦曰浮於積石至於龍門西河會於渭汭則古來此處河道固通舟楫如恕策矣復之言乃如此何也
史／地理／雲居山志／卷之七　寺記／雲居諸緣老人上足知悟和尚開建芙蓉山苾蒭禪林碑記　戒顯(P.82)..[民國年間雲門寺排印本　　本書與法鼓文理學院合作製作]
雲居諸緣老人上足知悟和尚開建芙蓉山苾蒭禪林碑記
戒　顯
方內名山巨壑。前代上祖。創成叢林梵剎。棋布星羅。卽奧壤窮陬。無處不遍。竊謂勝地搜闢已盡。後有起者。雖過量龍象。力能開疆啟土。但能中興。不能開山矣。及觀雲居嫡裔知悟和尚所開芙蓉山苾蒭蘭若。峯環脉匯。秀善畢集。蓉峯正主。天半削成。對面羣巒。堆藍叠翠。加以香爐秀起。彌勒一峯。天然箕踞。拱對山門。又九龍吐水。獅象守關。卽諸方名剎。讓其圓整。始知有勝人又有勝地。向之所疑。殊不謂然。所謂人傑地靈者非耶。師世籍進賢余姓。禮諸緣斷翁和尚。祝髮於燕京西山萬佛堂。法名常亨。稟古心律祖戒。先是南康雲居祖席。廢於兵燹。諸緣老人以慈聖太后椒房國戚。望高輦轂。膺達觀可大師囑。疏請于朝。蒙溫旨降香頒帑。幷賜龍藏寶旛滲金毘盧像。老人由是贖產建殿。締搆一新。而赤身戮力。始終贊助者。知悟亨翁也。藏殿成。師往建昌募鐵瓦作葢。至今鱗鱗。標榜歐阜。事訖。卜靜閩中。住馬祖故跡。名佛跡嶺者久之。弟子祖滿同居士張平山入閩。敦請至此芙蓉山。山故宋熙寧時古跡。
師賞其奇秀。先住靜三年。縛茆栖止。以甲寅春躬自鋤荒。大肆開闢。駈鼪鼯斬株杌。薙草抉石。削成基址。建天人師殿。殿下係大溝塹。師奮精衞力。畚土築平。建龍華殿。次後建大士殿。及厨庫飯堂。迴廊從舍。次第告成。凡叢林所應有者。無不備具。加金碧丹藻。堊墁精工。絫石合土。祝成堅地。一進寶坊。疑登化樂。嗚呼。非師乘大願力具大經緯。烏能受勤苦於諸祖開山之後。鼎興剏闢。建大伽藍若是之周圓精麗也哉。余辛卯初。住雲居。諗知有苾蒭越十有五年。說法疎山次。始一造訪。儼如至天上雲居。歎末世開山。有此異地。又喜諸緣老人。瓜瓞綿衍。發秀旴江者。奇功勝蹟。堪與祖山而並峙也。乃為文以記之。師始終創建。歷四十年。至七十八而西歸。而荼毘輔號大功臣者海雲繼雲慧雲志雲明心諸公也。詩曰。崚嶒秀絕此芙蓉。熊熊萬壑爭朝宗。沈埋今古悲荒叢。何人能奮五丁功。卓哉雲居知悟翁。稜稜脊骨真人雄。旣鎔鐵瓦壯歐峯。復來此地誅蒙茸。手鋤荊棘開花宮。琳瑯丹艧誇精工。內衍箕裘引象龍。晨昏禪誦鏗賁鏞。雲居天上聳穹窿。靈秀收歸在此中。萬年不朽此奇蹤。書之貞石永無窮。
子／釋家／大正新脩大藏經／第五十二冊　史傳部四／二一○三　廣弘明集三十卷／卷二十／法義篇第四之三／梁太子綱上大法頌并表答／大法頌并序(P.240-1)
大法頌并序
皇太子臣綱上
皇帝。以湛然法身不捨本誓。神力示現降應茲土。龍顏日角參漏重瞳。衡表連珠文為玉斗。自納麓開基。天地之德已布。封唐啟跡。日月之照先明。百揆之序方舜。九河之導均禹。尚弘事殷之體。且屈在田之則。自五昴朝飛告赤文之瑞。其雨七日受綠色之符。神器有歸鼎運斯集。焦門厭棄德之君。鮪水發白旄之陣。然後受皇天之睠命。當四海之樂推。豈假祀蚩尤於沛庭。託河氷於王霸。于時鳳鳳
芃音裂序蒼蒼舛度。乃選五石以補之。坤軸傾斜積氷發坼。乃緯九藪而正之。陰兔兩重陽烏三足。乃定王業以暉之。攝提乖方孟陬失紀。乃置清臺而辨之。維冠冕於己頹。綴珩珮於既毀。自憑玉几握天鏡。履璿璣而端拱。居巖廊而淵默。於今三十有二載也。是以天德一於上。地數二於下。復朗參辰。不易日月。兩曜如合璧。五精如連珠。禋宗類昊虔丘禮澤。敬行五祀功被百神。川岳呈祥風煙効祉。青雲千呂黃氣出翼。聽瑜山之威鳳。製大夏之貞筠。陽管叶春雌鍾應律。上林之課匪疏。相府之占無謬。奏六英於若水。張咸池於洞庭。秉翟動和天之樂。建華宣易俗之奏。協律有渢渢之序。典樂致雍雍之節。詩書乃陳緗縹斯備。蒲輪受伏生之誦。科斗薦魯宅之文。蒸栗殺青。玉牒石記。填委廣內。暉煥騏驎。置台命秩。法河依嶽。建職樹司。圖雲祥火高山容與亦黻逶迤。色麗文翬章妍織鳥。諫鼓高懸芻言不棄。肺石通怨書謗橋板。草名指佞便辟去朝。獸稱觸罪姦回放黜。是以龍翔鳳集河溓海夷。露下若飴泉浮如醴。桂薪不斧而丹甑自熟。玉皋詎牽而銀甕斯滿。河光似羃樹采成車。氛氳四照暉麗五色。神明磥硌徵祥布濩。金鱗鐵面貢碧砮之賝。航海梯山奉白環之使。戴日戴斗靡不來王。太平太蒙無思不服。方叔邵虎之臣。均鼙應鼓之將。秉龍虎之祕韜。握朱玄之異略。受脣於廟堂之上。揚威於關塞之下。出玉門而直指。度金城而奏策。蕩雜種之殘妖。匡
中原之塗炭。北臨地脈西出天渠。昆夷罷患夙沙自服。獲犬戎之鹿懸密須之鼓。槀街有受纓之虜。渃水觀受降之酋。四表無塵六合共貫。皇德隆矣。太平之風浹乎無外矣。天子內韜無生之至慧。外應體乾之弘跡。將欲改權教示實道。遣方便之說。導化城之迷。乃端扆宸居吁而言曰。若夫眇夢華胥。怡然姑射。服齋宮於玄扈。想至治於汾陽。輕九鼎於褰裳。視萬乘如脫屣。斯蓋示至公之要道。未臻於出世也。至於藏金玉於川岫棄琴瑟乎大壑。卑躬菲食茨堂土階。彤車非巧鹿裘靡飾。斯蓋示物以儉。亦未階於出世也。解網放禽穿泉掩胔。起泣辜之澤。行扇暍之。慈。推溝之念有如不足。納隍之心無忘宿寤。蓋所以示物以為仁。亦未階乎出世也。紫府青丘鈃山漳水。敦河上之道文。悅岐伯之章句。甘泉啟太一之壇。嵩山置奉高之邑。碣石刻羨門之誓。不其作交門之歌。斯蓋止愛久齡事在諸己。篤而為論彌有未弘。雖獲巃嵸之禪。終墮長生之難。徒階三清之樂。不袪八倒之境。豈若然智惠之炬。照生死之闇。出五陰之聚。升六度之舟。浮眾德之海。踐不生之岸。於是莊嚴國界建立道場。廣行利益開闡佛事。驅彼眾生同躋仁壽。引茲具縛俱入大乘。九有傾心十方草靡。如憑津濟咸賴歸依。曄乎若朝日之開眾華霈。乎若農夫之遇膏雨。功德之翼已圓。智惠之門必備。以為般若經者方等大法。峻極靡際深邃不底。籠萬善乎無相。兆九垓而無邊。譬猶枝川派別入
大海而同味。眾芳雜綵到須彌而一色。空空不著如如俱會。不合不散無去無來。種覺可生允茲佛母。群典弗逮是號經王。乃欲振一音雨法雨示五眼引重昏。昭陽紀歲玄枵次星。夾鍾應乎仲春。甲申在乎吉日。將幸同泰大轉法輪。茲寺者我皇之所建立。改大理之署。成伽藍之所。化鐵繩為金沼。變鐵網為香城。照神光於熱沙。起清涼於炎火。千櫨嶻百栱穹隆。紅壁玄梁華榱玉砌。三階齊列四注周流。上玉翼而捫天。飛銀楹而蔽景。虹拕蜿垂承甍繞。蓮抽井倒冒字臨窓。彤彤寶塔。既等法華之座。峨峨長表。更同意樂之國。下鑿白銀之塹。傍暉金薄之塼。高門洞啟。不因銅馬之飾。寶殿霞開。無假鳳凰之瑞。金輪燭日。妙臨淄之地下。層臺累架。邁宛委之空飛。夏宇凝霜溫室含暖。雕樓之內蠖動而響生。洞扉之裏鷦歸而氣激。幢號摩尼旛懸金縷。盤徑十丈鈴圍四斛。舒七寶之交枝。流八功之淨水。地芝候月天華逆風。法鼓夜鳴聲中聞法。瓊枝旦動葉裏成音。妙德陽之宮。麗未央以閫。故銅欄三丈追嗤井幹。玉樓十二遙恥神仙。譬彼清涼之臺。同符蘭臺之寺。忉利照園之東。帝釋天城之北。故以辛壬癸甲。綿蠻黮。吁哉其不可狀。鏘鏘旰旰瓌譎雜錯。邈乎其不可名。於是璧日揚精景雲麗色。熏風徐動淵露微垂。後距屯威前茅警迾。武晈星連鴻鍾吐響。運天宮之法駕。啟天路之威神。百靈扶持千乘雷動。六虬齊軫七斗垂。暉雲罕乘空鉤陳翼駕。超光躡
景日被天迴。金蓋玉輿豹服鼉鼓。驪沃若天馬半漢。綠弓黃弩象飾魚文。佽飛。案節。不勞斬蛟之劍。虎賁弢羽。豈假鳴烏之射。湛湛弈弈轔轔弈弈。出乎大通之門。天子降彫輦之貴。行接足之禮。頂拜金山。歸依月面。如聞萬歲之聲。若觀六變之動。於是乃披如來之衣。登師子之座。均百慮之紛總。愍三請之慇懃。啟真慧之深宗。明度彼之弘教。二諦現空有之津。二智苞權實之底。大乘豁其靡礙。道心究其歸涯。因果不攝不運而行。真俗莫求弗動斯到。不以二法會乎中道。盡佛淵海入佛法藏。極修妬之妙典。研龍宮之祕法。宣娑婆之奧旨。闡眾聖之微言。正水既沾邪難自息。慧日普照毒霜並消。除黑闇於四生。遣無明於三界。巍巍乎若彌樓之在巨海。穆穆乎譬眾星之繞圓月。于時天龍八部側塞空界。積衣成座散華至膝。三千化穢土之質。火宅有離苦之期。惡道蒙休泥犁普息。莘莘學侶濟濟名僧。皆樂說如辨才。智慧如身子。踰乎青目黑齒。高彼廣膝赤髭。咸符瀉瓶之思。並沾染氎之施。如金復冶似玉更雕。聞所未聞得未曾得。欝搖動色請益無勌。百司具列簪履相趨。豐貂焜煌華綬苒蒻。謂舍衛之集大林之講。無以過也。將令一一佛性逢了因而俱出。一一佛土咸遣二而除三。比夫歌南風尚黃老臨辟雍講孔宅公麼安足而語哉。距于三月甲辰。法席圓滿。如來放大光明。現希有事。熊熊吐色珠火非儔。瞳瞳上映丹紫競發。榮河恥其祥潤。汾陰
陋其暉影。掩入殿之紫雲。奪鴻門之妙氣。昔法華初唱毫照普臨。般若聿宣通身盡笑。王城之瑞千載更逢。豈非聖主同諸佛身降茲妙相。等諸佛力若符契焉。猶秉淵默之謙虛。弘懍焉之至誡。為而不宰推而勿居。以百姓之心為心非關諸己。荷負無勌攝受四生。皇太子臣綱。視膳東廂親承大法。以為西巡東狩贊頌以興。柴山望祀詠歌斯作。況頂開而受露。鞠躬而聞道。敢述盛德之形容。以為頌曰
玉牒悠敻。青史綿長。道沿五勝。風殊百王。商丘命瑱。姬水開潢。河澄待聖。海謐期皇。方天譬地。功歸有梁。垂拱南面。克己巖廊。權輿教義。製造衣裳。九韶革響。六樂改張。儀鳳婉婉。擊石鏘鏘。廣脩壁水。洞啟膠庠。輕軺徵聘。旌帛搜揚。蘭臺且富。廣內斯藏。芸香馥簡。綠字摛章。文功既被。武跡斯彰。題雕臆鏤。舌紫支黃。南街請質。北闕來王。飛旌集翰。勒跡書狼。銀車引附。黑節招荒。文同海截。化普龍鄉。西踰月窟。東漸扶桑。卑宮類禹。解網如湯。衢室納異。明臺引良。善旌弗卷。諫鼓其鏜。萬符集祉。百神啟祥。黑丹吐潤。朱草舒芳。珠懷鏡像。星含憙光。液池下鵠。高梧集凰。赤熊旦擾。素雉朝翔。觀玉伯友。訪道西王。遊經建木。巡指盛唐。終非運出。豈曰津梁。我有無礙。共向圓常。玉鑾徐動。金輪曉莊。紫虬翼。綠驥騰驤。虎文駐。龍驂啟行。闌干玉馬。照曜天狼。玄旄映日。翠鳳暿陽。前飛格澤。後擁陸梁。風移霆
掃。參差焜煌。峨峨寶座。郁郁名香。法徒學侶。塵沙堵牆。慈雲吐澤。法雨垂涼。三密不限。四辨難量。猶茲海寶。譬彼山王。慧流總被。藥木開芒。佛日出世。同遣惑霜。帝釋歌詠。幽祇贊揚。空華競下。天琴自張。山含影色。地入豪光。非煙繞氣。陸藕開房。澤普三界。恩均八方。巍巍堂堂。為舟為航。伊臣稽首。萬壽無彊
叢書２／四明叢書／四明叢書：第四集／春雨樓初刪稿　清　董秉純　撰／卷五　贈序／陳功柱先生六十壽序(P.20-1)..[張氏約園刊本]
陳功柱先生六十壽序
丙戌正月下浣陳先生六十壽門弟子董秉純將致書京師求李水部匯川之文以侑觴令子之綱曰子之求文於水部以水部知先生之詳也抑取乎官階七八行耶如非取乎官階七八行則文之莫如子宜於是秉純再拜稽首而為之序曰先生年三十五館予家近日軒予時纔弱冠朝夕侍左右先生方博翻經史尤銳意左氏傳高赤之異同劉賈許穎之從違服杜趙啖之優劣細書夾註課讀少閒矻矻不休漏不四下不止自壬戌
歷丙寅五年無寒暑一日間也時觀察長洲葉公為培風社招郡中名士朔望大會於校士之廳先生與水部暨屠太和鴈湖包南岡闇齋黃浮梁墨舫李教習谷勳姜石泉石津徐廣文千波邵莊浪東侯范主簿青巖其最也每一會畢觀察大書諸公文硃墨淋漓揭之儀門之樹通國喧傳諸公愈益爭奇鬬險百出不厭而學使者今尚書芝庭彭公方以國初諸遺老文則繩士農山西堂之徒陸離瑰瑋有光熊熊燭天先生與水部諸公競效之商盤周誥誥屈聱牙宋豔班香琳瑯滿目匯川
千波鴈湖青巖暨先生並列高等時時來近日軒談藝鏃礪括羽指顧朝陽之桐高岡之鳳予時劒負聽之心儀為神仙中人何其盛也已而諸公果皆履青雲翔天路或看花上苑或種花百里最下亦得回旋學博丞簿之間而先生十踏省門卒不得售於是慕汝南之月旦退處於陶朱猗頓之間一賈於家再賈於市然而南轅雖改北轍愈非尺短猶譏寸長何益遂盡喪其數十年之羊鴈彳亍前卻偪迫詰詘乃重理夏楚為兒童傳句讀而先生老矣何其衰也雖然先生所扼塞身外之名
而已若其受於天而得之身內未嘗困也先生有父踰耋望耄長德考終有弟舒鴈行列白首無間左對孺人眉案相莊右顧稚子瑤環羅列而之綱稟承先生之學懷文抱質苕發穎豎卓然為吾黨畏友今茲初度之辰鸞停鵠峙捧觴而上壽者趨庭之大賢升堂之都講東榮西序笙歌告備雖以譾劣如純亦得膏脣拭舌伸𥿄濡筆進其攝提庚寅之詞孰非先生榮光岳氣之所磅礴側出者先生亦可以進一觴已余又讀韓退之歸老南城莊詩曰不惟兒童輩亦有杖白頭饌我籠中爪勸
我此淹留願為同社人雞豚燕春秋而虞山尚書以為退之才力志氣一世之雄及才騁而旋志放而返則思息機摧撞謀家國鄉社之樂余於是知先生此讌匯川諸公必有聞而羨慕不及者盛衰云乎哉他日錄此文一通寄京師視何如也
叢書２／四明叢書／四明叢書：第七集／見山樓詩集　清　張翊儁撰／卷二　辛酉至壬戌／輓星白師(P.30-1)..[張氏約園刊本]
輓星白師
愁雲四起天濛濛湖山到處飛妖烽戈矛環堞圍且攻戰士三月食不充天崩地裂聲隆隆百萬兕虎頭巾紅斫人快劍橫青銅積屍高與城垣同城亡與亡臣之忠我公就義何從容錦帶手綰官閣東梅花萬樹環當中學署後圃梅花皆公手植臨難自經園亭中握拳透爪髮上衝憤懷耿耿噴長虹巫陽下招騎白龍浩然正氣返紫穹一門忠節人所崇庚申賊陷杭城長公子暨眷屬殉難四人魂魄天上相追從眾仙迎導開珠宮翠幢羽葆排重重羣盜駭歎羅拜恭一棺盛以龍門桐海水浪浪飛艨艟歸骸千里來吳淞公子年少
嗟飄蓬赤城道阻山巃嵸韓門弟子涕滿胸親視含殮輸寸衷公櫬與王中丞櫬同寄泉漳館江蘇守吏具棺槨冠服於二月七日改殮苦無識公貌者儁聞請往啟櫬面色如生俟殮畢哭奠而返勁骨不共殽尸封泥丸削盡青芙蓉七旬顏色猶清丰是日距成仁之期七十日矣沐浴洗濯光熊熊加以朝服昭敬共象犀玉佩搖玲瓏孤櫬拂拭塗丹彤魂樓好卜機山峯當事議擇地浮厝他時簡牘達帝聰昭忠典禮天家豐勒碑大筆誇文雄浯溪赤石爭磨礲我昔摳衣謁我公論文昕夕開愚蒙風骨稜稜憂沖沖歲寒早信凌霜松降生有神嶽與崧懍懍大節驚疲癃設奠拜
公公罔恫和以琴瑟鳴金鏞翩然披髮來遙空寒濤落日生悲風
