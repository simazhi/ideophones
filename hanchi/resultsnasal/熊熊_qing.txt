子／類書／清稗類鈔／宮苑類　公共處所附／光緒己丑八月祈年殿災(P.158)
光緒己丑八月祈年殿災
京師北門外有祈年殿，光緒己丑八月二十四日寅刻，雷電交作，大雨如注，忽霹靂一聲，直擊祈年殿前所懸之額，碎墮陛上，雷火燃著懸額之木。未刻，殿中火起，煙燄自槅扇窗櫺出，燒著樑柱，其光熊熊，如赤虹亙天。守壇官弁鳴鑼報警，步軍統領發令箭，傳集官兵及五城坊官水會奔救，殿宇過高，水激不到，雖雨勢傾盆，又為琉璃亭頂所隔，奉祀劉世印率人進殿，將列祖列宗楠木雕刻之九龍大寶座取出，而皇天上帝之寶座火已燃及，無從措手。戌刻後，祈年殿八十一楹及檀木雕成之朱扉黃座悉為灰燼。數十里內，光同白晝，香氣勃發，蓋其楹棟皆以香楠木為之，大逾合抱，為明成祖時所建也。火至天明始熄，丹陛上之漢白玉石欄杆悉炸裂。二十六日，奉詔懲處太常寺各官及壇戶有典守之責者，嘉獎五城水會紳董，並以寅畏天災君臣交儆之意宣示內外大小臣工。
子／類書／清稗類鈔／藝術類／老道療蛇傷(P.4170)
老道療蛇傷
某邑有貴介子某，嗜獵，臂鷹牽犬，長日出入森林間。林固多蝮蛇，公子不暇計也。一日，逐一雉，披荊伐榛，匆迫中誤蹴一蛇。蛇躍起，反噬公子面，急避之，囓處覺麻，而不甚痛，歸家略敷以藥，亦不為意。越宿，忽奇腫，奄然欲絕。家民惶駭，延名醫，醫望見病者狀，即顰眉蹙額，謝不敏。於是舉室號咷，備治後事。忽聞門外串鈴聲，旁人走告病者家曰：「外有祝由術者，自言善治奇疾，姑試之，生死觀此一著，如何？」家人乃召之入，視之，乃一形容枯槁之老道，手一旛一鈴，無他物。姑導其入，乃撫視病者一周，即曰：「是非棘手症，我能立時使之起。」言竟，即就地撮土，以唾涎和之，戟指作咒，口喃喃，咒時並以濕土滿塗公子面，公子乃不類人形。復命取熾炭來，炭火熊熊，即以置其面，衾枕悉炙焦，而公子之面無恙也。越一炊許，炭熄土落，腫亦消，乃語眾曰：「內毒尚未盡也。」於是烙以燼炭，並以炭末畫一符於背，公子乃吐黑水，起立如平時。
子／類書／清稗類鈔／鑒賞類／林同人藏銅雀瓦硯(P.4376)
林同人藏銅雀瓦硯
銅雀瓦之琢為硯者，類皆贋物，蓋其色澤款識皆不足以動人，吳中駔儈類能為之。甘泉宮址在陝西淳化縣山中，康熙辛丑，侯官林同人從其尊人宦遊長安，與祝光遠自三原往遊其地。見道旁耕夫鋤田，積瓦礫如邱阜，皆隱隱有文，多刓缺不可識。因憩於樹下，見有小物墳起，剔之，遂獲一瓦，甚完好，字畫獨全，亟懷以歸。瓦徑五寸強，厚一寸弱，圓一尺六寸弱，上有「長生未央」四字，背平，可研墨，以水漬之，有翡翠紋，如古彝器，即唐、宋以來所謂瓦頭硯者是也。以入土歲久，其質理自溫潤可愛耳。王文簡公士禎為題詩云：「漢宮一百四十五，《三輔黃圖》：漢畿千里，內外宮館一百四十五所。橫絕南山包九嵕。未央、建章最廣麗，渭北更起甘泉宮。甘泉之山化金碧，千門萬戶交玲瓏。通天臺高屹宮表，下瞰雲雨青濛濛。武皇求仙跨滄海，射魚牽犬東門東。秦始皇記立石東海上，以為秦東門。孫卿已誅五利死，飛廉桂館猶巃嵸。上陵磨劍勢一變，雲陽煙草悲秋風。甲帳珠簾盡黃土，何况片瓦埋荒叢。林生好古極幽賾，短衣匹馬空山中。太乙壇邊弔鉤弋，悲歌躑躅斜陽紅。此瓦出土事非偶，長生古篆疑神工。濯以清泉襲綈錦，攜歸嶺海光熊熊。令弟同人之弟古人也。繪圖亟示我，使我懷古憂心忡。終南、渭水舊遊歷，漢家陵闕隨飛蓬。豈知一瓦供賞識，遠與石鼓岐陽同。兄視羽陽弟銅雀，纖兒慎勿加磨礱。」
子／類書／清稗類鈔／方伎類／客為魯伯陽占牙牌數(P.4605)
客為魯伯陽占牙牌數
光緒時，內監張秀林為直隸候補道魯伯陽納賄於朝，圖江蘇蘇松太道。其所費，為銀二十四萬兩，
議定先付八萬，得缺付八萬，蒞任半載付八萬。道路傳說，物議沸騰。丹徒丁叔衡太史聞之，偶與客談及，客以牙牌數卜之，得句云：「魯陽揮戈，千古奇事。朝暾熊熊，頃刻即逝。」
魯在保定，其子留京，謀之於四大恆錢肆，願出重息舉此債，有成議矣。一老賈不允，謂魯年逾七十，人壽幾何，且資格未合，慮為疆吏所梗，不令到任，而又賄賂公行，言官未必箝口。以是，事遂不諧。乃商之於票號，而亦不應。然諭旨已下，索賕者多，爭向其子勒索。而江督劉忠誠公坤一果電告總署，令暫緩赴任。御史高燮曾、李慈銘亦疏請交督撫察看。其子大懼而遁，魯卒不得到任，仍留直隸候補，牙牌數之言，至是而驗。
子／類書／清稗類鈔／戲劇類／前場(P.5035)
前場
在戲臺拉前場，非易事也。場面節奏，須全熟於胸，方無臨事周章之失。將跪則需墊，將坐則移椅，稍不應節，毆詈偕來，故非斵輪老手，不易稱職。所尤難者，為放燄火。燄火者，以紙煤引火，夾於指間，手撮松香屑盈握，衝火而出，俾到地仍燃，其燄之濃淡長短急徐，須與戲相配。如火燒《木哥寨》一齣，用燄火最多，此起彼顛，前仆後繼，或繞場連熾，或當胸忽燃，或迅如流星之光，或斷如燐火之燄，最難在收場之際，其人俯躬以入，火即從其僻處倒擲而出，光如匹鍊，作拋物線，到地熊熊，並發火燄而止。能此者，闔座之人無不鼓掌稱善。
子／宗教／道藏輯要／壁集／六　天仙金丹心法　目錄等／天仙金丹心法弁言／張伯端(P.20-2)..[清光緒丙午年(1906)成都二仙庵重刊本]
靑牛氣迥玉函流道德之香黃鶴樓空雲影繪蓬萊之采向五明而闢路潛敷日月光華資雙翼以培風觸起鯤鵬氣焰故因心立法分慧照以熊熊而運法傳心閟真源而湛湛揮一柱一絃之節從將脉絡分明望三熏三沐之誠莫教塵埃卻著則有黃芽白雪劉漢將軍玉鼎金砂李唐進士鐵杖撑開世界霞端烘臏相之丹金針繡出鴛鴦洞口浣媧皇之石三尺簡𩫈驢背曲響振雲窩一阬花艷火中蓮香縈玉笛辭戚畹光輝之盛閒
遊島外烟蘿採乾元混沌之和笑看人間富貴蒲龕說偈飛來雨舍天花匣劍藏鋒泣斷山精野鬼開暗室以金燈寶炬爰請敕而傳書泛慈航以錦纜牙檣遂臨壇而捉筆花明曉樹陽晞湛露之天雪捲寒濤影靜澄江之練語丁甯而不厭何妨集腋成裘辭祕密以能明詎止攢花製錦聯珠合璧追入夢之堯賓授鉢傳衣想散花之摩詰蓋願厯三千法界依覺路以長驅何辭分億萬靈心斬邪關而寂照余也沖齡志道壯嵗從師嘗厯刼於三經幸成功乎九轉緬追隨鶴駕秋殘螢火借吹噓欣遍誦鴻章井底蛙鳴難擬議十六卷淸圓朗潤蟾蜍之魄三秋數千言典贍高華鸑鷟之翔萬里文皆載道遙窺曲阜薪傳語必
驚人不假如來棒喝剖玄珠於赤水詒白玉於藍田誠丹學之龍門而道家之鳳羽也試看意花不染蕙蘭同臭味之馨還瞻心樹爭攀桃李擢宮牆之秀幽禽遷木隨綵鳳於帝梧鳴石在川應黃鐘於仙琯可比莊周栩栩幻出前身自同羊祜嘻嘻歡生再世欲歸功於天地天地何言斯衞道於古今古今不朽名高八斗詎云曹植才窮義邁三都甯直洛陽紙貴只恐罡風攝影護持煩營領之神須從化雨飛甘噓植慰東皇之望紫陽道人張伯端稽首
子／宗教／道藏輯要／畢集／九　張三丰真人全集三／卷五　雲水集／前集／籋雲歌賜夢九(P.4-1)..[清光緒丙午年(1906)成都二仙庵重刊本]
籋雲歌賜夢九
君莫羡鴻行遠鶴翥空君莫誇豹披霧虎嘯風聽我歌一曲其氣更熊熊渥𥦠余吾生靑龍是名天馬馬之雄西涉流沙數萬里一蹴上與靑雲通雲程迢迢雲氣濛濛雲衢渺渺雲影溶溶忽然幾陣罡風吹入四蹄上直踏十三萬仞來蒼穹噫嘻乎快不可追高不可及怕有仙之人兮與爾長相後
子／宗教／道藏輯要／畢集／十　張三丰真人全集四／卷八　水石閒談　古今題贈　隱鏡　彙記一／古今題贈／張問安　遊草堂後復行靑羊宮厯二仙菴歸飲庚堂齋中書事(P.68-2)..[清光緒丙午年(1906)成都二仙庵重刊本]
張問安
字季門遂甯人考廉應考敎習就校官著亥白詩草
遊草堂後復行靑羊宮厯二仙菴歸飲庚堂齋中書事
郊遊向草堂路轉靑羊宮老子顧我忽微笑天人之貌真猶龍神羊嶄然見頭角輦自都下由先公祈禱能使腰腳健人來箇箇摩靑銅院後參天十萬竹一龕萬緣藏其中以下減去數句尤健寺隣復愛好庭宇二仙祠桂陰尤濃繞徑尚嫌着屐遠連臂竟作踰垣從金魚尺半戲淺沼花犬三五驚幽叢當門大壁嵌橫石蛟
龍鬱勃光熊熊如箝在口指畫肚誰歟書者張三丰歸來相對說奇遇酒肴羅列雙燈紅
子／宗教／道藏輯要／翼集／十　靑城山記／卷上／諸山記(P.4-1)..[清光緒丙午年(1906)成都二仙庵重刊本]
諸山記
靑城之山最高而最上者為大面山一名趙公山因趙昱隱此而名潛確類書云大面山為七十二福地之一羅真人所居輿地紀勝云在三
溪之北高七十二里蓋其地山勢陡峻雲霧時隱下視羣峰兒孫羅列每春冬積雪封逕如銀海玉山人踪罕到惟虎豹之跡時出入耳凡遊者皆以盛夏新秋天淸氣暖窮數日力方可登陟瞻眺過此則不可往去由大面山北趨而漸低者為
大坪山幽杳高曠樹茂林深登大面者必經之道東去為老君巖巖有老君廟山因以名又東為
三台山又東為
𢭔斷山前明萬厯間謂山中有王氣令鑿斷之故名又東少南為臥牛山古名石梯山又名伏牛山有異花芝草食之可以長生見輿地紀勝再東為
大牛心山少北為
小牛心山又名端翠山輿地紀勝云獨立雲中諸峯不接上有石池為仙人藏劍之所又東為
登龍山卽古龍門山一名石峯山又名看花山危橋相向若層門然中峯有紅躑躅花陰靄數步遂改名看花山宋馮山人隱於三溪路牛心山前看花山後當卽此少北為鳳凰山山產麩金居人多因以富然亦易為地方擾累東北則為橫山一嶺橫出上下皆平疇過此盡陸地矣由大面山直東為
八卦台卽古壓月山輿地紀勝云山在靑城縣西晉朝置上皇觀於上上有桂木名花靈芝仙草李阿常游是八卦台卽古壓
月山也杜光庭記云靑城山八大洞應八卦以通八水其中五大洞上應列星之宮瑤林寶樹金沙玉田水淸而甘草靈而秀八卦之名殆由此歟輿地紀勝云成都山為靑城案山前臨麻姑洞深不可測舊志云靑城道宮丈人上淸為最餘皆在山麓五里至上淸宮又至成都山則為半山至大面則為巔以此考之八卦臺似卽成都山仙人洞卽麻姑洞然無磪指不敢遽定再東為
王婆崖崖中有熙四年趙真修路八字是宋時已多遊者崖有龍洞石定江水入之聲若雷鳴東下卽滴水崖懸溜數十丈淸涼可飲按王象之云龍居溪在成都山下眾谷之水皆注其
中懸流九十尺下有龍洞殆卽此水歟存之以俟博雅東下為龍滾邊俗名羅鍋扁卽龍洞水出口處過此亦盡平陸矣由大面山南趨為
通靈溝俗名偷營溝以獻逆自此入破太安寺故也再南為
長坪山輿地紀勝云山在味江之上昔杜宇與居人避水其上城壘居第往往尚在有太安寺寺門蓋花坪老澤路也又方輿勝覽云長坪山捫蘿而上鳥道三十里為牡丹
坪殆卽此歟再南為
沙坪山當卽古花坪又古寶唐山產佳茶明楊慎和章水部茶歌跋云往年在館閣陸子淵謂沙坪茶信絕品何無稱於古余
曰毛文錫茶譜云玉壘關寶唐山有茶樹懸崖而生笋長三寸五寸始得一葉兩葉晉張景陽成都白兔樓詩云芳茶冠六淸逸味播九區此非沙坪茶之始乎據此則沙坪之山又卽寶唐山矣詩云玉壘之關寶唐山丹危翠險不可攀上有沙坪寸金地瑞草之魁生其間芳芽春茁金鴉觜紫筍時抽錦豹斑相如凡將名最的譜之重見毛文錫洛下盧同未得嘗吳中陸羽可曾覓逸味盛誇張景陽白兔樓前錦里旁貯之玉盌薔薇水擬以帝臺甘露漿餅聚龍雲分麝月蘇蘭薪桂淸芬發參隅迢遞渺天涯玉食何由獻金闕君作茶歌如作史不獨品茶兼品士西南測陋阻明陽官府神仙多蔽美君不聞夜光明月投人按劍嗔又不聞二腫蟠木先容為上珍由通靈溝東趨為馬蝗岡岡下為棊盤石相傳古仙人對奕處北趨為
木魚山又北為
鉸子山靑烏家謂為靑城翊衞由馬蝗岡北折而東為
第一峯卽古高臺山也高峯秀出襟帶諸山水村山郭一覽無際山有聖燈每晴霽光焰熊熊飛行各嶺仍還舊處而滅吳船錄云岷山數百峯悉在檻欄下如翠浪起伏勢皆東傾夜有燈出四山以千百數謂之聖燈說者多不决或云古人藏丹之光或云草木之靈亦有光或又謂神龍山鬼所作其深信者則謂仙聖所設化也由第一峯南趨蒼翠萬狀者為
三十六峯卽古之天倉山也輿地紀勝云在延慶觀南連崖隱軫為三十六倉神仙密藏金石異寶米鹽雜貨於中又云諸峯屹然有三十六每峯各有一洞杜廣成云前十八曰陽峯後十八曰陰峯宋吕大防詩云天倉三十六褰擁翠微間晁公遡詩
天公夜半剪冰花三十六峯如玉立卽此南折而東為涼風頂又東為
禪師崖崖為入山險隘有一夫當關之勢明季太安寺僧了空鑑隨率眾禦賊觸崖死難鄉人義之繪像崖間以祀今山民婚喪凡鼓吹過境必祭而後可行蓋英靈所致云再東為
筆架山峯巒數曲因形賦名再東為
香積山輿地紀勝云山寺前有瀑布有鷄骨禪師塔山有頂名孤鶴形勢孤峭矯若鶴立故絡繹而下岡巒競秀蔥鬱怡人幽溪曲逕隔絕塵寰又復別有天地由第一峯而北為
丈人山范成大謂至上淸宮下視丈人峯直牆堵耳卽此唐岑
參有靑城丈人峯詩云五岳之丈人西望靑瞢瞢雲開露崖嶠百里見石稜龍溪盤中峯上有蓮華僧絕頂小蘭若四時嵐氣凝身同雲虛無心與谿淸澄誦戒龍每聽賦詩人則稱杉風吹袈裟石壁懸孤燈久欲謝微祿誓將歸大乘願聞開士說庶以心相應丈人之南為
鬼城山俗名月城山錄異記云王蜀壬子嵗七月十三日靑城鬼城山滯雨崖崩暴水大至在丈人觀後高百餘丈殿當其下將憂摧壞俄墜石如岸偃水向東竟免漂陷觀中嘗苦汲自此暴水出處流泉直注厨內其味甘香冬夏不絕丈人東南為
元真山輿地紀勝云在丈人觀前上有神草如稻苗食者昇仙東北為
飛赴山方輿勝覽謂飛赴寺在靑城飛赴山下者是也從此徑
趨平原矣由第一峯而東為
混元頂三峯特起駢羅鼎峙狀若覆釜蔥翠離奇第三頂下為天師洞洞在峭壁間崇竦千尋直下如削檐檻飛空下視股栗洞口羣山若拱若揖浮嵐空翠盡在襟袖山外靑疇綠野厯厯在目洞中有天師像開元御勅碑西漚李惺有憶靑城天師洞舊遊詩云十三樓高接玉京四無人影四無聲爐邊斜倚柏燈坐醉後倒拖藜杖行大雪封山惟一白寒潭受月恰雙淸茫茫此境何由再夢入松關路亦生洞北綿亘東趨者為
龍居山俗名靑龍岡一名排坊岡再東為
太平山一名藥王山山趾卽太平場市聚也洞南為偏橋橋當兩崖中斷下臨深溪一落千丈細逕如線僅支一木蟻附而行
游者輒止今已鑿山通道作天然橋翼以石欄坦夷無碍度橋而南為
祖師殿為
軒轅頂卽甯封棲真黃帝問道之處舊有軒皇臺今廢又南為擲筆槽槽深數十丈自南而北直達偏橋不下里許按王象之碑目云天師戒鬼筆迹深一十三丈濶三十丈在大龍橋側名勝志云龍橋處兩峯之間相去百餘步峯巒危竦橋在峯半漸促漸小可五六寸長一丈五尺兩岸懸崖俯臨不測山傍有誓鬼石天師與鬼兵為誓朱筆畫山靑崖中斷今斷處石並丹色據此則大龍橋卽今之偏橋朱筆所畫之靑崖卽今之擲筆槽
也南折而東為
白雲溪乃文潞公為張俞罷宅處又東為
乾元山錄異記云乾元之南六十餘里地名東柱西柱眾山連接峯巒秀異又云東有數峯峭拔一峯最高云是蒲仙上昇之所是乾元之名又最古矣再東為
三獅山重岡秀出狀若伏獅橫截南下諸山別具意態靑烏家謂所以鎮水口也蓋靑城諸山以大面為祖高臺為樞天師洞為中主羣山環衞空翠四合每春融日麗朝焰溟濛樹色山光狀若城郭圍繞空際故曰靑城云
史／地理／廣東新語／卷四　水語／142十龍潭(P.144)
142十龍潭
十龍潭。在東莞縣東南三十里。其山曰深溪。與彭峒、大嶺、青嶂相連。甚幽邃。山有一大瀑布。注處輒為一潭。凡十注。遂成十潭。初潭在谷口。春水初生。潭上之石輒掩其直瀉。水皆橫飛以入潭。狀甚詭激。右折為第二潭。水稍平。石齒歷歷可數。其上蒼壁平削。飛溜濺空。白晝轟雷砰磕。破頂門而出。毛骨為之寒豎。其下瀦水相環。如雙輪迴轉。為第三第四兩潭。又上峰益鑯峻。水益湍駛。溪中多有美玉。色如紺青。樵人以礪斤斧。異花芬郁。雲霧晦冥。白沙朱草之間。虎跡嘗暖。此山之最深處也。是為第五潭。上百步為第六潭。左右多怪石。突怒偃蹇。橫抵飛湍。勢若熊羆決鬬。以與潭水衝擊。常有火光熊熊。隨風四射。然火光非生於石也。凡海水寒則生陰火。潭水熱則生陽火。此陽火也。潭水寒而與石衝擊之。過則熱。熱故生陽火也。如是者。凡在第七、第八、第九潭皆然。磴道峭危。往往中絕。涉澗蛇蝮行。乃得至大瀑布下。大瀑布高千尺餘。排峰直注。水花成片如雲。既墜復起。從空旋舞。備極瓌詭之觀。其下為第十潭。水甚黝黑。是為激龍之淵。天旱。人輒怒其龍而投以熱鐵。則大雨。故曰激龍。石上有古刻飛泉及紫虛洞天六大字。筆法用顏魯公。
史／地理／廣東新語／卷五　石語／213端溪硯石(P.195)
213端溪硯石
侯官高兆固齋云。端州分野直星紀。僧一行曰。天地兩戒山河。與天之雲漢始末。謂星紀得雲漢降氣。為百川下流云。羚羊峽距郡東三十里。束三江之水。其山產石類瑊玏。唐宋以來。才人文士。采作硯材。蘇文忠稱為寶石。蓋東西粵扶輿之脈蘊閟也。未至峽十里為大山。皆牛毛細皴。宛如畫境。峽山青蒼對峙。江流泓淨。頗似嚴瀨。峽石鑛凡十一。北岸坑曰阿婆。曰白婆墳。其石質黯黝不鮮。佳者亦有火捺紋、蕉葉白。可亂水巖、朝天巖。惟青花中。黃星密灑如塵。眼大于螺。若人張目。湛湛無神。真賞家以此辨定。碧點長斜。似眼無瞳。每石一片。可得十二三點十數點者。梅花坑在峽外三水境中。峽將盡岸。南山坳有洞。書宋治平四年。差太監魏某重開。土人名曰巖仔坑。其石叩之聲泠泠。久磨能滑。旁有塚。相傳其時開鑿中虛。崩閉數百十人。太監死焉。守土者葬其冠服于此。坑下度小山曰新坑。其石細潤微青。蕉葉白亦青。西上越水澗隔裏。曰朝天巖。土人名山坑為隔裏。其石堅實。不能滑膩。火捺紋成結不運。若蠟炬著堊壁斜燄。及燒損几案處。蕉葉白色晦氣黃。純潔無痕者亦可貴。古塔巖其石比朝天巖。無火捺紋、蕉葉白。古塔巖後為屏風背。其石木如。譬豬肝曝
于風日。宣德巖在屏風背下。去水巖二里許。其石髣髴水巖。今不可得。巖仔坑東有洞。廣如屋。曰棲安洞。舊時開坑石工所棲之所。又東有小山圓阜。下為水坑。折上數十武。有萬曆二十八年。差督理珠池市舶內官監太監李鳳。開坑封坑月日立石。洞臨江口。小于圭竇。石工裸身。盤盛豨膏。燃火腰鎚。螺旋而進。入洞西轉。有淵不測。先投以石。聞水聲。急轉西折。不則墜深淵矣。正洞容工一二十人。由正洞入西洞。西洞漸寬。東洞舊納四人。二人運鑿。二人仰臥。膝前置磁盤燈于胸以燭之。不能坐立捧。今容七鎚。且十四人矣。取石一人秉鎚一人捧燈。三洞。正洞石上上。次東洞。西洞又次之。土人皆名曰老坑。石三層。上層近山沙。透漏如蠹蝕曰蟲蛀。其質微遜中層。常有翡翠雜拉。中層火捺紋、蕉葉白。其絕品。東瓜穰、青花及眼生蕉葉白。下石工所名下層石也。又下。麻鵲斑紋成魚凍。或如唾涎。亦有眼。眼中瞳含沙多脫去。此中石時有蔚藍者。秀色可餐。不一見。下此底坂石云。中層、下層火捺紋。如朝霞蔚起。散若馬尾。若刷絲縈繞。絢采熊熊。大當錢。有芒。曰金錢火捺。品上上。黫然黑色曰鐵捺。如蚓曰鳳涎。皆石疵。蕉葉白上下四旁。必有火捺紋掩映。舊坑皎潔比紈素。近坑白中雜出青花也。青花上品。若澗沚細藻。朱碧瑩然。繻縷隱隱。又如魚兒隊行。青花明顯如石花菜者。石工稱為芊紋。品中中。三洞眼各異。正洞眼赤。圜如珊瑚鳥目。石嫩眼侵土氣者若象牙。其瞳分明亦足賞。東洞眼碧。色數暈。對之奕奕射人。曰鸜鵒眼。
圓正明媚者不易得。他洞偶一有之。西洞眼黑。圜瞳一黍如豉。三洞石。正洞下層第一。入手溫潤柔膩有生氣。鮮潔蒨麗。磨之與墨相親。摩挲心動。東洞西側深處曰飛鼠巖。其石有紋曰黃龍。斜亙石面。工指為瑕。正洞亦有黃龍紋。游揚如雲氣如薄羅。亦移人情。三洞俱水中。冬日引水盡乃可取。正洞北潭底水深不可引。時有鬼神。東洞徑傾仄。水工列小童。長跪舉杯勺揚水。水乃涸。以故開坑先引水閱月。費金錢至累千金。舊制把總一員。專轄守坑。律令盜坑石比竊盜論。其厲禁如此。永樂、宣德間開坑。未幾俱罷去。崇禎末。蜀人熊文燦總督兩廣日。指揮蘇萬邦致石工于江西。縕火中夜開坑。不敢自日中也。丁亥後守禁罷。至今凡六開坑。工受官役日有程。不擇膚理。鑿伐坼裂。宋元明五百餘年未聞也。大抵石理日剝。精華日盡。氣韻顏色。不能一執成說。要以老坑具妍姿者為定。予至端州值開坑。所見三十年前石與今異。訪之石工。其言殊別。徵其說各護所偏。予既喜身親古人未言之見聞。復重慨夫文明之璞。一旦割裂而出。天地真蘊。山川元氣。漸至竭耗。不數十年。此山便成陵谷。無有問津之處。爰述于編。庶幾後之君子觀覽寶藏。知此石實雲漢之鍾萃。三江五州之榮衛。或可以小慰于真宰也。陳恭尹陳恭尹字元孝。順德人。邦彥子。隱居不仕清。自稱羅浮布衣。有獨漉堂稿。跋云。硯之用。發墨不損毫。二者盡之矣。不損毫常硯皆能之。唯發墨之妙。非親試水巖不知也。他硯麤則銼墨。細則拒墨。水巖即不然。
玉肌膩理。拊不留手。著水研墨。則油油然若與墨相戀不捨。墨愈堅者。其戀石也彌甚。以他硯並之。水之分數同。墨同。手同。而為研之數。水巖常少於他硯十之三四。每春夏間積雨時。墨竟日用之。則稜角軟腐反張。唯水巖可免此病。驟以他硯易之。頃刻不勝其苦矣。硯糟之水。隆冬極寒。他硯常冰。而水巖獨否。具此數妙。雖使椎樸無文。猶將拂拭用之。況其體質之美。千奇百變。不可殫窮。豈南離文明之德。獨萃於端溪耶。固齋所考。剖析辨證。已無遺義。然近歲往往有一二所新出之石。氣韻顏色。幾足亂真。不深心識別。鮮不為所眩惑。亦有出自水巖。如固齋所云。精華日見。不能一執成說者。大均跋曰。予嘗譔石語一篇。言端溪石頗詳核。而以天地英華。日消月剝為恨。固齋客端州。盡得三洞之精蘊。辯晢毫芒。大洩神理。俾羚羊寶藏。一一肺肝如見。美惡精麤。莫逃淵鑒。自唐宋以來。罕有能言及此者。真端溪之幸也。固齋來值開坑。所見三十年前石與今異。其美亦不如昔。因慨夫文明之璞。一旦割裂無遺。天地真蘊。山川元氣。漸至竭耗。不數十年。此兩峽將成陵谷。將雲漢之扶輿。三江之榮衛。無以復完。恐為斯地之災眚。噫嘻。誠仁人君子之用心哉。予嘗為文弔水巖。有曰。嗚呼水巖。有此寶藏。斧斤自戕。精靈日喪。尺寸之膚。雲情水狀。氣含九淵。無以自養。日燠月寒。晝夜摩盪。似剛似柔。面粹背盎。白葉青花。瓊瑤不讓。大璞難完。經營巧匠。天地大文。惟人醞釀。豈在一卷。光華可仗。水坑雖美。於寶無當。作
者之聖。不以為尚。述者之明。不以相貺。嗟爾三洞。有消無長。山腹穹然。穿穴相向。無石可觸。雲不能上。發育無功。厲生腑臟。負之而趨。巖巖大創。有力之人。肩項相望。山靈自災。敢云妄。曷不崩頹。淪於沆漭。捲彼牂江。以自深廣。
史／地理／廣東新語／卷二十五　木語／703木棉(P.615)
703木棉
木棉。高十餘丈。大數抱。枝柯一一對出。排空攫挐。勢如龍奮。正月發蕾。似辛夷而厚。作深紅、金紅二色。蕊純黃六瓣。望之如億萬華燈。燒空盡赤。花絕大。可為鳥窠。嘗有紅翠、桐花鳳之屬藏其中。元孝詩。巢鳥須生丹鳳雛。落英擬化珊瑚樹。佳絕。子大如檳榔。五六月熟。角裂。中有綿飛空如雪。然脆不堅韌。可絮而不可織。絮以褥以蔽膝。佳於江淮蘆花。或以為布曰緤。亦曰毛布。可以禦雨。北人多尚之。綿中有子如梧子。隨綿飄泊。著地又復成樹。樹易生。倒插亦茂。枝長每至偃地。人可手攀。故曰攀枝。其曰斑枝者。則以枝上多苔文成鱗甲也。南海祠前。有十餘株最古。歲二月。祝融生朝。是花盛發。觀者至數千人。光氣熊熊。映顏面如赭。花時無葉。葉在花落之後。葉必七。如單葉茶。未葉時。真如十丈珊瑚。尉佗所謂烽火樹也。予詩。十丈珊瑚是木棉。花開紅比朝霞鮮。天南樹樹皆烽火。不及攀枝花可憐。南海祠前十餘樹。祝融旌節花中駐。燭龍出似金盤。火鳳巢來成絳
羽。收香一一立花鬚。吐綬紛紛飲花乳。參天古幹爭盤挐。花時無葉何紛葩。白綴枝枝胡蜨繭。紅燒朵朵芙蓉砂。受命炎洲麗無匹。太陽烈氣成嘉實。扶桑久已摧為薪。獨有此花擎日出。
舟自牂牁江而上至端州。自南津、清岐二口而上至四會。夾岸多是木棉。身長十餘丈。直穿古榕而出。千枝萬條。如珊瑚瑯玕叢生。花垂至地。其落而隨流者。又如水燈出沒。染波欲紅。自春仲至孟夏。連村接野。無處不開。誠天下之麗景也。其樹易長。故多合抱之幹。其材不可用。故少斧斤之傷。而又鬼神之所棲。風水之所藉。以故維喬最多與榕樹等。予詩。西江最是木棉多。夾岸珊瑚十萬柯。又似燭龍十日。照人天半玉顏酡。
史／地理／勅建淨慈寺志／卷十五　園亭二／南山亭(P.1-1)..[清光緖十四年錢塘嘉惠堂丁氏重刻本　　本書與法鼓文理學院合作製作]
張賓鶴同讓山尊者南山亭看紅葉分韻得山字詩霜飇颯而至忽徧湖上山山木森似蔚一夕呈初顏初疑赤城霞氣象涵萬千又疑武陵華遠近蒸川原錯雜文錦綴厯落古影斑熊熊火雲駢閃閃幌旌翻光華見神鬼繢畫愁荊關我來得僧侶犖确同登攀造物何狡獪幻作春工妍坐覺秋興逸吟詩破天慳斜陽送孤鳥湖色淪煙鬟鐘動萬籟寂鼓枻淩風還
史／地理／勅建淨慈寺志／卷十七　古蹟二　摩崖／中庸(P.9-1)..[清光緖十四年錢塘嘉惠堂丁氏重刻本　　本書與法鼓文理學院合作製作]
桑調元觀摩崖家人卦詩偉哉洓水書辭嚴筆亦正空山留此蹟萬古鬼神敬淋漓襲氣母磅礴衝斗柄蒼崖臘碣古老腕純鉤勁晚天煙靄重溽暑花苔盛光怪出嵌巖熊熊照幽敻
史／編年／清實錄／高宗純皇帝實錄／卷之六百四十九／乾隆二十六年十一月下／22日(P.266-2)
○丙辰
上以二十五日詣
南郊齋宮齋宿豫行慶賀
皇太后聖壽節詣
壽康宮行禮王大臣於
慈寧門眾官於午門行禮
○
御製
聖母皇太后七旬萬壽連珠書屏恭進
皇太后曰臣聞山川納祿厥彰祥源苞符延洪斯引福紀是以泰筴執契推貞恒於
璇庭洛文則書敷元吉於
瑤戺臣聞壬以任養乎物坤珍既闡申以重巽乎命天庥是滋是以璿流毓慶歲陽聿徵
大德。金根兆祉支位用輯
繁禧臣聞子半肇統。斯天地見於復律元正候
則鍾呂還為宮。是以迎長日之至。履端撓甲求中聲之先。萌柢伶筩。臣聞軒瑟調徽。帝紘暢其醳攫。羲畫觀象。天數諧乎掛揲。是以上
瓊褘之曼壽。探萬萬以介
大年溯錦帨之誕祥。合五五乃叶
令節。臣聞一六。乘數。七得相生之始。萬億基算。十為遞成之積。以是
寶籙駢羨而凝祚。譬諸章啟蔀元。璣籥撙總以迓釐。時其圖衍疇策。臣聞四府統元。蠉蠕懷
而喣嫗五德盛木。勾萌鬱以䓲茂是以
承天育物。則啿啿登春。安土長人。乃穰穰
綏壽。臣聞鴻化煙熅。亭育博其愛醇意彌浹。恩勤大其慈。是以合萬國之歡。惟殷祈頌。依
三春之暉。敢曰報施。臣聞融風翕習。八紘欨於大順。協氣汜濩六幕蒸為太和是以挹
祥輝者。式金玉之度。誦
德音者譜韶韺之歌。臣聞燠沭垂溫布德孔時。徽柔導訢。孚心有惠。是以
恩紀渥洽。邇澤懷其子良。慶駢豐施逖光函其愷悌。臣聞居敬直內允儷乎方儀作肅秉心載錫之純佑是以盤盂之琢。由
戢孔訓而安。珩璜之型惟
服周銘則壽。臣聞通復有源。含萬而立幬載所積。得一以凝。是以德淵懇款。為
聖人之本景撰悠遠惟
至誠之徵臣聞符乾媲昊乃以時行齊日得天。曰惟久照。是以華鐘景興。
躬表矱於求衣銅漏課勩先劬心於問燎臣聞示本於俗。太素扶其質。崇儉於上皇風播其徽。是以
訓垂國闈。不侈罽軿之御。道端
宸掖。惟曳繻練之衣。臣聞霄雯佑德。厖禠洽於化光。虹樞迪熙醰粹孚乎旭卉是以篤
昊縡之祐。靜言申虔稟
淵謐之榘。蘉惟寅畏臣聞有邰詒慶厥初顯昭。周原建家克昌基本是以
思齊式禮。嗣音於徽牒。懷福履綏。纘順於
懿壼。臣聞坤輿厚載。廣輪資其大生箕範敷錫。繇條用以藩廡。是以
泰元富釐。德亨乎品物。圓舒麗象。好從乎風雨。臣聞澍潤般裔。鳴鼓時應。甘滋震灑。滿缶有吉。是以徹
琱御而節步。速委雲於靊霳。降釦砌以達忱。大嘉貺於太乙。臣聞三盆效功。美利其溥六騩興事。前典斯劭。是以鞠衣時薦。分繭練以令
辰。桑壇歲臨。濯龍宣夫
徽詔臣聞星軒承曜。順彰皇闈。蘭掖景化。職懋彤史。是以
母範作則。四教迪穆雍之祥。內政式序。九御憲令善之軌。臣聞文母貽緒。麟振其趾。豳室衍支。瓜綿其瓞。是以
含長樂之飴。兆千億以蕃盛。環
大安之輿。裕雲礽而愉悅。臣聞族雲垂於霄堮。蔭匝磐石。榮光燭於宿海。潤盈玉潢是以為
善之樂 。甄埴乎
誼美。展親之隆。泳翱乎
德洋。臣聞蘋潤淑化。漸訖九服。雁塞熙度靖共六珈。是以油軿朝正。拜
堯舜於宮。椒殿燕喜。合中外為家。臣聞鞮譯萬里。宣徽則通。淵竁億臣。慕義斯至。是以干呂入律。占
慈仁而奉琛。航澥梯嶂聞
錫類而獻贄。臣聞卭籠雖嶚。稜武可讋槃木雖
獷嘉信所懷是以鑱碉櫓而鞠旅威暢筰徼傃
琁略而底績格先干階。臣聞來庭肇功常武昔譜於乙亥。款關拓疆。都護初置以戊巳是以掃伊犁之穴。竹書紀而符吉。銘格登之崖。
鴻稱熙而歸美臣聞蒲類以西。鑿空所未度蒙汜之濱仰流則偕徠是以櫜弓定勳。版圖既綜隸屬國磨盾告捷雲物乃象
禧觀臺。臣聞瑤池彈璈。必陳充庭之樂蘭陛協
律。廣集介雅之章。是以鞮鞻新歌。貢音於僸裔。花門小部。列伎於舞場臣聞寶盈丹邱。露甕琢瓊。珍薈若水。桂實纂棗。是以于闐繅英。三采則擢蘂碧樹。筠沖匭甘。四核則扇芬萐草。臣聞金萱榮庭。億葉煌扈。星筠周阿。貫時旉與。是以敞
高闈而翼祺。則篤其慶。鞏
慈宮以歛福。有那其居。臣聞閬風暢於崐崚。九光爥彩。恒春藹於巒雉四序佇馥。是以
西那所都。松竹秩其芋寧。
南陔載循。堂室劑以涼燠臣聞虞磬九成。儀足節以樂心。萊綵五色。舞斕斒以隆養。是以
鈞庭辨華。進
千萬壽而燕衎。曾城苕亭。奏十二安而音鬯。臣聞履安之吉。靜而充符恒固之應動若操券是以
頤性時泰。備庥徵以用康。
禔躬日強叶亨衢以行健臣聞萬八千歲之朔。
攝提貞孟。三百六旬之首。羲和授圖。是以朝元
長信。率臣寀而拜閶闔。上壽
慈寧。具家慶而飴𢉜㢝臣聞榑桑曣溫。候晷知贏。昭華隸通。龡琯依永。是以揣稱愛日駐輪於鼂陽。怡
顏獻春。調饍於初景臣聞農祥慶其豐鳧藻翔洽夫億兆。泰蔟鳴其豫鳳噦雝喈乎二六是以洞庭斯張。導龢
軒樞。豳堂用躋。羾情文囿臣聞鼇炬冠山爛若霞電。龍燭煇夜爚如星虹。是以月宇
嘉娛。燄鶴騰上而扈扈。霄崢麗賞火蛾綴空其熊熊。臣聞蕤賓亭午。引年以昌陽九節長贏殷仲延籙以雜組萬縷。是以迴嶼艤鷁玉鱠羅於
蓬池。撇波躍龍。金支颺於
華涍臣聞洞淵之蘤蓲蘛。瑛琢其鄂昆流之苓窋䆛。珠垂其房是以
文疏引薰。澤芝馡於五沃。芳盌調露冰蕅侑以千常。臣聞三五而盈。璧爓朗乎澄顥。八千為秋。桂窅窊其古柯。是以
慶霄延望舒之規琅磬鏘韻。修齡酌臯塗之液。金罌穆波。臣聞菊潭滲甘滋其永年。萸林綴朱。佩以陽日是以芳醴鬯節。則九英載馨粉餈飫豐。則萬寶咸實臣聞玉積縣圃。不若北陸冱澤鴻戲鏡海奚翅南溟培風是以太液磑即。國俗循而習武嘉平儲與。
慈幰蒞而旌功臣聞繚垣規圜惟南乃以建其極。襟苑宅奧。非海莫能喻其大是以飲池鹿馴。扈
斑麟之車。比屋麟次翼
儀鸞之蓋。臣聞高山天作度其隰原豐水東注自彼沮淶。是以掖
輦長白。則駢苞之樹森遡澗混同。則圓折之珠出。臣聞霞砂毖泉。溫池濎濙。雲根呀谷。古嵐霮䨴。是以氣霽波籞。
葆生之汞既長。翠積巖館。
都福之庭斯在。臣聞脩序沖景。暄凊所以均節。秀臯清區。爽塏所以承豫是以錘峰嘉涼升眺昭其宜。鏡波澄華
憩遊得其助。臣聞懷瓊之獸呦。而林衡告獮籋雲之駟同。則圉奚載鑾。是以
鏤象導夫金郊。邁彼甫草珍庖尚以馨饍藐乎上蘭。臣聞填星貫於中央。標建珠緯。崈門詄乎太室簡儲石函。是以胥庭俶瑞啟洞天之六。
交路展衛。呼曼齡者三臣聞東為群物之始虞狩肆覲。岱惟方嶽之長魯瞻奄有。是以青社班春。詡蒼祇之榮滋日觀賓暘。睎若華之曜久臣聞岷江導源川增其長勾吳茂俗富熅於地。是以藻舟翼泛櫂鼓奉
安悆之祺鱗隰穱秀。簷茨拜溫給之賜臣聞東南之美竹箭橚矗。斗牛之野。桑麻鋪棻是以陟虎林而繢湖則八繭摛錦臨樟亭而祝海。則千巖蔚雲臣聞臺懷懸居。妙持清涼之宇。
室利演乘。普現吉祥之雲是以曇霏金花。最上應瑞乎香界。鬘涌寶卍。無量同
壽乎祕文。臣聞一和扶榦。階符繁其蔭。三雍育才黌市榮其枝。是以嘉植承楙乎絳旬。協洽
開秩。喬柯兆菀於豐雅棫樸誦詩。臣聞金方致環。伻來琳館。梁鄒即鹿祝敶畝邱。是以
甲子周綺。稱兕穈至於象譯。庚辛媲純。靈麅馴伏於塞秋。臣聞鉤鈐之潤。可以在玉衡之平旗翼之壽。可以窺瑤光之正。是以溟嶽和晏。
筦運乎
璇極蓋輿清怡囊括乎金鏡。臣聞豐融昷於穹宰。而農扈告稔。盈沖芔於柔祇。而富媼披英是以陰陽蓲敷。則調燭布其大洽柯穗𡍪㙷則普淖誦其宗生臣聞錫羨阜運則衢多期頤之嬉含淳敦風。則居有萃睦之協是以閩耆牉樂皆
熙光所陶陝閭烝義實訢藹所浹臣聞重光協乎鳳紀次先甲之三。已盛苞乎星序際正陽
之四。是以嶠西
介景。百昌若時而悉新弧南表瑞。萬物成章以方熾臣聞軒闈祚綿。萬區陶珍於胊鼎祁幄祉錫九寰𣂏醲乎衢尊。是以景飆融貺
鏐檢躋而流慶湛瀣覃澤鵠書翔而逮恩臣聞霱蔭之垂。不遺被褐祥風所灑暨乎窐衡。是以作人左右。倬為章於壽考。宣譽先後。篤惟
德於周京臣聞萬年賡庥。拜嘉於召虎三。壽頌眉延喜於子魚。是以
茀祿引康。翽羽集彼藹吉熾昌式燕。黃髮宜茲樂胥臣聞以天下養者。膺禔孔厚。惟庶民從者欨愉大同。是以臺萊統
尊。稱闐夫蒼赤川阜增嘏臚懽訖於瀛濛臣聞大圜彪列蘿圖輯於堯紀泰鴻環均藻華昌乎姬籙是以三光同衡行肇祚覘祥
袠增七政比躔以摛耀。儷緯詞屬臣聞象載炘炘九垓均禧。偉兆郁郁億齡展盛是以洊申無疆
慈善膺洪算之茂。誕畀多益。保佑錫
純嘏之慶
○諭曰、翰林院編修傅王露檢討職銜周中規。並年登耄耋。遠來京師。獻冊慶祝。洵屬昇平人瑞。俱著賞給贊善職銜。並各加賞緞二疋。
○諭軍機大臣等、永貴等奏回部各城阿奇木等伯克。俱由辦事大臣給與印信執照。開載職掌造冊報明軍機處等語。軍機處承辦頗多。理藩院專理蒙古事務尚可兼辦回部著將理藩院五司內。派出一司。專
辦回部事務其酌擬司名。及應設官員數目承辦事宜該部詳悉定議具奏
○又諭曰海明等奏、阿克蘇阿奇木伯克色提巴勒氐同眾伯克回人。帶領百歲男婦等恭進
皇太后聖壽節貢物。此等年老回人地處荒徼輸誠進獻。甚屬可嘉著寄知海明等令加倍賞賚。並諭伊等知之。
○又諭曰永貴等奏原任布政使傅靖在阿克蘇、喀什噶爾、効力贖罪。頗知勤慎等語。傅靖著加恩賞給七品筆
帖式職銜
○以吏部左侍郎勒爾森為左都御史。署兵部右侍郎德保為吏部侍郎。
○以戶部尚書李侍堯 。兼理正紅旗漢軍都統。
○以上駟院卿九十七署正藍旗滿洲副都統。工部右侍郎納世通。為鑲黃旗漢軍副都統
史／編年／清實錄／宣宗成皇帝實錄／卷之四百二十二／道光二十五年十月／10日(P.296-2)
○戊戌。
皇太后七旬聖壽節。遣官祭
太廟後殿。
奉先殿。
上率皇子及王公大臣官員、詣綺春園行慶賀禮。畢。奉
皇太后幸同樂園。賜皇子及王公大臣蒙古王公額駙等食。奉
皇太后御正大光明殿。進喜起舞樂章九章。
上綵衣躬舞。捧觴上
壽。命惠親王綿愉、
皇四子奕詝皇五子奕誴、皇六子奕訢、瑞郡王奕誌、宗室載初、溥和、溥煦、以次進舞。禮成。奉
皇太后還綺春園。侍膳。
○御製
聖母恭慈康豫安成莊惠壽禧崇祺皇太后七旬萬壽賦并序曰。臣聞坤珍闡繹。順承上協於乾樞。頤養宣和。曼羨載徵夫泰筴。稽媯汭塗山之牒。遙著徽音。炳軒圖姬籙之華。茂膺
純嘏。蓋重熙篤慶。洽衎樂於慈宮。斯五韙翔禨。啟延洪之壽㝢。欽惟
聖母恭慈康豫安成莊惠壽禧崇祺皇太后陛下。
璇闈儲祉。
蘭掖端型。體合撰於黃輿。軼思齊於彤史。
恭先作肅。慎戒彌虔。
慈厚旉仁。誠求永保。克叶
康彊之吉。爰昭
豫順之符。
安民則德遍懷柔。
成物則功垂悠久。
莊中正而有敬。
惠洽心孚。
壽平格以無疆。
禧繁履戩。由是歡臚萬國。鳧鷖詠
崇祿之來。暉永三春。行葦介
祺祥之景。晉
鴻稱以熙號。禮奉
尊親。祝
燕喜之修齡。
恩推錫類。六宗肇祀。三命酬勳。興賢之澤育菁莪。旌節之門標綽楔。弛赭衣之法網。蠲紅粟之逋租。扶鳩杖以引年。唐封歡溢。掖
鸞車而稟
訓。祁幄祥甄。茲者、花燦瑤池。籌添海屋。六乘乎一。七為來復之初。萬積於千。十乃遞成之始。
字繙算亥。券握延庚。綵絢斒斕。樂諧喜起。九章撫鳳儀之奏。導舞孫曾。千官肅鷺序之班。羾情臣庶。萃共球而納賮。達鞮譯而矢歌。咸稱北斗之觴。擬緝南山之頌。謹拜手稽首而獻賦曰。懿夫齊日延光。配天播憲。大嘉貺於恆升。勰富釐於敦艮。扇徽則明德和熹。濟美則宣仁章獻。莫不麟炳化隆。鴻芬壽曼。八琅戛乎鈞璈。十華祕其珤券。而以較
萱殿之繁禔。奚啻相徑庭於千萬。猗歟
聖母。德音是茂。行飭珩璜。儀充黼繡。繭館繅春。罽軿御晝。端表矱於求衣。劬投籤於問漏。是以銜萼吉祥。朗鑑仁壽。幬泰紘以均禧。孚
乾縡之庥祐。溯自纘承初服。虔奉三無。循陔安暇。馨
膳欨愉。駐梯雲之山館。侍泛舟於蓬壺。大衍兆
五旬之算。長生環
六甲之圖。
絣億齡而展盛。煒景瑞於嵩呼。歲躔在已。月紀
為良。寶媊煜曜。
璆冊騰芳。麟擘珍脯。鴛𣂏玉漿。仙人之珥四寸。織女之機七襄。遂乃東西尉候。中外冠裳。峩峩翼翼。濟濟蹌蹌。相與觀英莖之樂。而奏韶濩之章。躬上
壽以奉觴。敬怡
顏而起舞。衣披萊服之斑。律叶虞廷之譜。振以旌麾。節以鏞鼓。宗牒綴行。孫枝按部。紛竦峙以回翔。飭聲容於文武。緬
慈顧之歡欣。莫罄夫
德恩之洋普。
彤闈有懌。紫誥斯宣。布闓畿甸。
錫福垓埏。靡上儀之不洽。綜彝典其克全。翔以風而膏以雨。載如
地而冒如
天。紹前制以裒舉。膺
洪算於萬萬年。爰作頌曰。蔚佳氣兮藹
莘宮。朗
壽星兮光熊熊。樂九成兮舞八風。俾單厚兮福祿同。又頌曰。洪惟
昊縡。凝寶命兮。佑我
文母。稟
慈聖兮。作則
懿壼。運璣鏡兮。
秉心醰粹。頤神性兮。
長樂含飴。炳鴻慶兮。萬八千春。蹈且詠兮。
○諭軍機大臣等、賀長齡 奏、查明永昌府屬回匪
滋擾情形。現籌捕勦等語。該回匪等因教習拳棒。被縣查拏。疑為漢民舉發。輒敢糾眾報復。節經設法開導。仍復堅持相抗。擾掠附近村寨。實屬頑梗異常。現據該督飭委迤南道周澍、會同提督張必祿、嚴密堵禦。相機勦捕。務須諄飭該道等斟酌情形。妥慎籌辦。毋任稍有疏縱。亦不得過涉張皇。總期邊防永謐。漢回相安。方為妥善。將此諭令知之。
史／地理／天童寺志／卷七／塔像攷／慧定禪師密雲悟和尚塔(P.31-2)..[清嘉慶間重刊本　　本書與法鼓文理學院合作製作]
勅賜慧定禪師密雲悟和尚塔寺之南山幻智菴右
宗伯虞山錢謙益撰銘序曰崇禎十四年癸巳上以天步方艱物多疵
癘命國戚田弘遇捧御香祈福普陀大士還賫紫衣賜天童悟和尚弘遇齋祓將事請悟陞座說法祝延聖壽還朝具奏上大佳悅俞其請詔所司議修成祖文皇帝所建南京大報恩寺命爲住持弘遇御命敦趨以老病辭踰年而示寂又二年甲申國有大故龍馭上賔越十有五年戊戌嗣法弟子道忞具行狀年譜申請謙益俾爲塔上之銘於乎先皇帝現身轉輪廻心付囑懲黃頭之左道禮白足于耆年智眼遙矚龍光昭囘法音信衣如授佛記誠法末希有盛事也乾坤焚蕩人天雨泣佛日長新祖燈未艾草土舊臣劫灰餘燼其忍不刳心雕腎假詞空門以導揚仁皇之未命謹拜手稽首捫淚而誌之曰師諱圓悟號密雲嘉靖戊寅歲生常州之宜興蔣氏八歲知念佛輒動世間無常想十五能躳耕以養親二十六閱壇經歡喜讀誦知有向上事負薪入市釋肩橫立街竟日不見有人三十安置妻孥依禹門傳和上脫白執爨賃春負米百里外時以己事記傳瞪目直視雜以詢罵慙
悶成病二七日汗下乃蘇服勞四載始納僧服掩關千日矢明此事傳屢加勘驗終不許可師亦自諗一似有物昭昭靈靈辛未泯懷如是者六載秋日過銅棺山頂豁肰大悟忽覺情與無情煥肰等現大端說似人不得正大地乎沉境界從前礙膺渙肰冰釋與其往復縱辯箭鋒相觸如紀昌飛衞之交射幾于輾車直過拽倒繩牀矣傳入神京叅侍二載而上雙經禮天台探禹穴海門周公汝登唱道東南以宗傳證聖學師與之水乳相契祭酒陶公望齡司空王公舜鼎交叅扣擊師之法道盈千海東自二公始也傳龍池且老撾鼓集衆以衣拂付師傳入滅心喪三年始徇衆請陞座開法秀眉齒瞠目側耳一聞提唱肅肰改容開荊五年百廢具舉一日告衆者裏無人證明且向別討下座卽登匡廬過衡岳結夏後應天台通圓之請幡肰南就樹縛屋坐夏才三十輩開發者數人明年移海塩之金粟師初出龍池夢旂亭下有大井可飲千人有偉丈夫指曰是師住處金粟故有
千人井師居六年食堂滿萬指矣已復應閩人黃檗之請有瞽男子杖而師師爲開示霍肰識通而去明州司李黃君端伯餐風味道迎主山阿育王寺住三月又遷天童自是一住十一年師六住道塲于金粟天童最久建立恢弘機緣翕集此二地爲最盛始至皆灰塲草地斷礎敗甓旣而高簷三丈連閣四周金田香界隨地湧出天童宗風洋溢海宇輪號交蹠竿牘旁午三韓南詔氊車蕃舶莫不炷香頂禮重譯問訊盛矣哉近古未有也應緣甫畢息機投老曳杖入通圓萬衆挽之不可鳥道騰空學人糜至鱗宗翼集蔚爲僧海而師報齡盡矣居六月示微疾晨起案行工築亭午臥榻少選趺坐頻申而逝崇禎十五年壬午七月七日也世壽七十七僧夏四十四明年癸未弟子建塔天童迎全身窆幻智菴之右隴余觀忞公請師說法以謂掀翻露布洞示眞源當門踞坐秖以一棒接人如大火聚觸著便燒如太阿劒血不濡縷辦眞實心行眞實行悟眞實道說眞實法化眞實衆
折旋俯仰咳唾掉臂乃至挑磚運瓦搬土拽石或笑或罵有烹有煉無事而非眞實法門大矣哉一切衆生中之平等寂滅光明幢也忞公師之嫡子馬駒蹋蹴可信不誣而余之心服師者有三霜雹利養傳舍殿堂挂壁一瓢隨身兩厀仗緣偶住撩衣自行黃龍心丹稜浩之芳規也全提正令不當人情劈面鉗錘驀頭坐按不惜貴要之顏騂不護飽參之舌短眞點胸秀鐵面之孤風也牢衞法城堅持智刃唱高皇之御制攘斥島夷鐫護法之虛詞鏟除邪種明敎嵩大慧杲之餘勇也五百年鬬諍牢固機緣錯迕妨弘多師以慈心接之以直道御之以正理格之以妙辯摧之消有無于三幡竆立要于四載務使其霜降水涸智訖情枯而後已初則攝抑多門終乃鎔融大冶事有激而相濟理有倒而相資非銕石鑽磨則火光不發非峽之束鬬則水勢不雄天其或者假發難端激揚眞說握提婆之正印化同異爲大通于人何尤于物何有佛無定法禪有綱宗無取雷同何妨料揀舜老訶
天衣說葛藤禪翠嵓罵舜老說無事禪各具隻眼都無句正用以破壞籬壁斫伐稠林何獨以貶駁諸方爲師訽病乎五燈之譜非我作故是則不看他面非則誤在前車未識画裏之龍徒訟夢中之鹿爭嫡孽則黃帝之兄同年考祖禰則玄元之孫後至斯則可以聽其吹萬付諸兩行者也師鬀度弟子三百餘人嗣法如大潙如學鄧尉法藏梁山海明徑山通容金粟通乘寶華通忍龍池通徹天童道忞雪竇通雲鶴林通門善權通賢天童通奇十有二人皆親承爐鞴其未及付授者又若干人王臣國士叅請皈依者不可勝數偕忞公二通輩結集語錄書問標揭眼目者江陰黃介子毓祺也師旣沒介子裁書介鶴林門公屬余爲塔銘遭世變不果作而介子殉義以又十年矣余爲此文鄭重載筆平心直書誓不敢黨枯仇朽欺誣法門用以副忞公門公後先之請且慰介子于九經也銘曰有大浮屠住浙河東樹大法幢聲光熊熊晚提法印坐天童山如妙高峯巖巖關帝居穆
淸具天眼通揀別斯人以殿正宗唯師之興耕稼陶漁誓鞭識牛以裂身車銅棺之巓擺脫囚僒大地虛空平沉稍殞踞曲盝牀雷轟電激棒如雨點佛祖辟易棒頭有眼光爍天下其如婆心磁石不捨棒頭有口吼無畏音縱彼叫嚎終啞喑門庭揭揭戈戟差差明明天王作證明師天衣放光天鼓發音天龍神鬼罔敢弗欽閻浮日中鬱單夜半龍漢不遐楚凡孰判太白名山上摩斗垣我刻銘詩色正芒寒石室籌滿白夜分稻麻韋粟瓶拂如雲抝折拄杖拋擲拂子余與老人覿面伊始海門弟子虞山蒙叟錢謙益槃譚謹造
史／地理／續修雲林寺誌／卷八／禪祖補遺附／傳臨濟正宗第三十五世雲林在瞻元和尚塔銘(P.19-2)..[清光緖十四年錢塘嘉惠堂丁氏重刊本　　本書與法鼓文理學院合作製作]
傳臨濟正宗第三十五世雲林在瞻元和尚塔銘有序
師諱德元字在瞻號耐亭吳興潯溪丁氏子生而端
靜風采不凡總角卽禮龎山妙智寺西嵐禪宿為驅烏入塾肄業屬句倣書恒度越餘子一時名流爭相刮目焉年二十受具戒於餘不之覺海寺歸而嚴淨毘尼晝夜六時精勤念力暇則神游典籍杜門宴寂卽有叩戸者傴不為轉也旣而忽憬悟曰文字非究竟法出家兒當别大事可不求諸遂杖笠辭師參先師薅草老人於鷲峰之下老人一見器之俾充執侍妙密鉗椎惟師克辦肯心不違終食日征月邁參究累載眞積力久將有所得一日聞老人舉萬法歸一公案恍然契悟獲印可也然師每持毖愼不露圭角
願居學地透盡淵微乃證不染不遷之域乃冺差別次第之門匪上智宿根能至此哉得法之後服勤有年厯充庶職輔弼叢林識大體謹細務任勞任怨不亢不隨故一眾秩秩恒以老成目之嵗庚午出世於華亭船子道場進院次僧堂閴寂師住未幾學侶輻凑檀護歸崇乃於垂機化物之餘復營土木鼎新山門並天王殿而西林舊面於奐然改觀矣唱導三載漸欲化成會老人有助之呼師卽橫肩榔栗退返鷲峰過雁流雲曾不少畱顧戀應緣解脫有如此至癸酉夏老人示寂眾議住持同門曲為一遜師獨毅然
而起乃獲先繼席焉提策方來不務緣飾赤心白行為法為人從此道風遐布緇素雲歸一時賢士大夫交相許可故方伯葉公呵護孔嚴又以法喜召師兼攝此其因緣作合為何如視彼包苴暮夜詭遇終朝者顧不可少風範一世耶二十二年春恭遇
翠華再幸師率眾跽迎
鑾輅仰荷蒙
顧問奏對從容上協
天心重沐紫衣之
寵錫並佐以帑金衣緞荷包
恩賜曡曡人爭榮之師則不以自衒意漠如也卒因維摩善病欲息勞肩謀之於眾乃投艱大於禹兄而自此石門掃軌屏絕諸緣惟以泉聲林影自娛永作終焉之計又可不謂之知微善退歟爰記其時則在己卯春之二月也越明年庚辰秋疾復作師知化緣將畢誡門弟子尅日營建窣堵百事具備預定歸期力拒醫藥終日危坐不交一言至十五早果索浴更衣委順而化師誕生於康熙庚子七月廿八入滅度於乾隆庚辰九月十五閱世四十有一坐夏二十有四三坐道場得法者若干人得戒者若干人歸依者幾
千眾塔全身於天聖院之左正面蓮峰之下按師生平內性耿介外則坦夷與人易親逢强不弱不矯情以立異不逐物以邀名又能嘉與後進善誘多方喜臨池嗜諷詠然只以自娛不輕炫燿所有上堂小參示眾拈頌等語先是門弟子將欲梓傳師以為一大藏敎言言見諦句句朝宗後學初機尚不一覽刊此區區奚為盡付丙丁不畱隻字惜也今日無以問世惟師三坐名藍播十載之清風
賜一朝之紫服光明又伊誰得而抹卻之也哉師歸藏後諸門弟子等乞予銘其塔顧予不文言之莫能行
遠然辱在同條知之最稔若不直為表彰竊恐一生美盛久而無徵抑有後賢聞風而起者將何考鏡而致景行之懷歟用是敢忘固陋序而銘之銘曰熊熊香象毓於潯溪截流而渡為法羽儀嚴操冰雪早證菩提了得一統萬法咸歸萬有朗融卽心是佛出世西林垂機化物繼住鷲峰宏揚祖道響震威音驚聾啟聵門開甘露碩大無朋紫衣
寵錫
聖遇何隆匪師之獨有光於宗吳山楚水花雨香風夫何秋晚彫此覺樹本無生滅示有來去不來不去法
身常住奕奕光明燈傳萬炷巍巍窣堵靈所憑兮玲瓏八面維山之西蓮花作供白雲為侶千古萬古瞻之仰之時維乾隆二十七年嵗次壬午仲秋月上浣之吉黃海同門弟宣信槃談謹撰并書嗣法眾門人洎法孫等仝立石
史／政書／清朝通典／禮典　凡二十二卷／卷五十八　禮十八／軍禮一／大狩／乾隆三十六年／御製後哨鹿賦(P.2431-2)
御製後哨鹿賦
或問哨鹿之時之法之義蓋已蘊賅前賦矣若夫冒凜冽之霜晨衝蒙翳之林薄踐岝㟧之巉峰涉沮洳之幽壑十哨未必一來十來未必一獲獲乃心忻失斯興索多見其勞鮮聞其樂則何不張堂堂之圍按徐徐之度收藉藉之富免皇皇之謔而故為是寒征而曉作者何哉曰吁是何言耶是何言耶見土障葛燈而嗤為己過者非忘其先也耶逸則淫而勞則思季氏之婦猶聞之固可弛其惕乾耶或曰惕乾者蓋不若是矣意者慎大寶居法宮屏九御接三公劭農政熙天工豈謂當即鹿于隍中耶曰子知其一未知其二坐吾語汝賦以見茲若夫高談堯舜深處廟廊文恬武嬉內弱外強孰不喜夫逸體而庸詎知其頹綱也哉且也身歷其難者告之以人之難而知而不知人之餒者方謂何不食肉糜也是也神區天闢後法
先垂詰戎習眾謹度節時圍以示正哨以出奇得之艱者趣斯永躬其勞者樂亦隨蓋理境之當窮不絜矩而深思也於是秋本蕭長塞猶凄所宵風定兮林靜曉月上兮山岨儦儦者妬群俟俟者攜侶遵彼之蹊如或殷殷而佇吹長哨以通情似應聲而答語去亦弗追來亦弗拒則有強者捍捩弱者趦趄猜者飄瞥怯者踟躕忼慨者者恲性昏瞀者模糊雖人情之萬熊亦奚有以異諸緣輳物來獲一勝百其來也亦惟
去之是慮其獲也夫何失之足昔去與來固難期之儻然失與獲亦無定之屢易吾因以參如幻於現前愛景光而為適也爾其問夜宵衣據鞍策馬萬帳燈明七萃聲寡是則始出營而覽離奇晃耀之狀也若夫炬影漸遠夜色猶暝峰嶺纔分林樹未形乍如夢遊玉樓十二仙人京羽其曉蟾初吐或半或圓隔葉瀲露度水翻瀾又如虹橋可躡徑欲造廣寒高山出雲雲去山在變幻頃刻步步觀改則何異夫黃山之海赤烏扶桑露歛氛開攻瑰靺鞈熊熊回回又奚數其初陽之臺於焉入深樾凌崇巒密容單騎疏見線天干年落葉鱗祴谷填色作黃金風吹不翻臭如沉水履若罽氊㣶徊乎靜真乎忽訝夫身入布地之園而伊尼之群方且左右前後與人周旋失兮獲兮勞兮樂兮率已相忘於無何有之禪矣問者茫然不知所謂懡㦬跼蹐唯唯而退
史／政書／清朝文獻通考／王禮考　凡三十卷／卷一百四十　王禮考十六／大狩　二／乾隆四十六年(P.6070-2)
御製後哨鹿賦
或問哨鹿之時之法之義葢已蘊賅前賦矣若夫冒凜冽之霜晨衝蒙翳之林薄踐岝之巉峯涉沮洳之幽壑十哨未必一來十來未必一獲獲乃心忻失斯興索多見其勞鮮聞其樂則何不張堂堂之圍按徐徐之度收藉藉之富免皇皇之謔而故為是寒征而嘵作者何哉曰吁是何言耶是何言耶見土障葛燈而嗤為巳過者非忘其先也耶逸則淫而勞則思季氏之婦猶聞之固可弛其惕乾耶或曰惕乾者葢不若是矣意者慎大寶居法宮屏九御接三公劭農政熙天工豈謂當即鹿于隍中耶曰子知其一未知其二坐吾語汝賦以見茲若夫高談堯舜深處廟廊文恬武嬉內弱外強孰不喜夫逸體而庸詎知其頹綱也哉且也身歷其難者告之以人之難而知而不知人之餒者方謂何不食肉糜也是以神區天闢後法
先垂詰戎習眾謹度節時圍以示正哨以出奇得之艱者趣斯永躬其勞者樂亦隨葢理境之當窮可絜矩而深思也于是秋本蕭辰寒猶淒所宵風定兮林靜曉月上兮山岨者妬羣俟俟者攜侶遵彼之蹊如或殷殷而佇吹長哨以通情似應聲而答語去亦弗追來亦弗拒則有強者捍捩弱者趦趄猜者飄瞥怯者踟蹰忼慨者恲性昬瞀者糢糊隨人情之萬態亦奚有以異諸緣輳物來獲一勝百其求也亦惟
去之是慮其獲也夫何失之足惜去與來固難期之儻然失與獲亦無定之屢易吾因以參如幻于現前愛景光而為適也爾其問夜宵衣據鞍策馬萬帳燈明七萃聲寡是則始出營而覽離奇晃耀之狀也若夫炬影漸遠夜色猶暝峯嶺纔分林樹未形乍如夢遊玉樓十二仙人京乃其曉蟾初吐或半或圓隔葉瀲露度水翻瀾又如虹橋可躡徑欲造廣寒高山出雲雲去山在變幻頃刻步移觀改則何異夫黃山之海赤烏扶桑霧斂氛開玫瑰靺鞈熊熊回回又奚數其初陽之臺于焉入深樾淩崇巒密容單騎疏見線天千年落葉鱗祴谷填色作黃金風吹不翻臭如沈水履若罽氊徊乎靜直乎忽訝夫身入布地之園而伊尼之羣方且左右前後與人周旋失兮獲兮勞兮樂兮率己相忘於無何有之禪矣問者茫然不知所謂跼蹐唯唯而退
臣等謹按哨鹿之法於古未聞遼史營衛志秋捺鉢曰伏虎林每歲車駕至皇族而下分布濼水側伺夜將半鹿飲鹹水令獵人吹角效鹿鳴既集而射之謂之鹻鹿又名呼鹿殆即其遺法歟我
朝歲舉校獵之典而哨鹿亦兼行之圍場稱木蘭者因哨鹿而得名也會典未載哨鹿之法恭讀
御製哨鹿二賦體鹿情之聚散狀哨法之精微至理之該括靡遺辛苦之形神曲繪發宣
祖德如見宵衣問夜之勤雅合聖經不忘文恬武嬉之戒大哉
王言蔑以加矣謹載於篇以昭典故焉
子／筆記／世載堂雜憶／紀伍老博士(P.163)
袁世凱取消帝制，孫大總統由日本歸滬，國會議員及中國名流，歡迎於霞飛路之尚賢堂。老博士與唐少川幾至用武，經孫先生調解，唐少川先走，憤怒始息。是時法國內閣總理又將抵滬，彼原贊助民國黨人者，滬上名人設宴招待。少川謂伍老宅極宏大，可容多人，伍老卻之；少川謂伍老家有多財，何吝假座？況不需老者出餐費也。時伍老自外國歸，港、滬大治房產，人多譏其發洋財，正中伍老所忌。乃離座罵少川曰：我生你都生得出，乃說話譏誚我，在大庭廣中。孫先生叉手隔之，亟送伍老登車回家。
黎元洪繼袁世凱任為中華民國大總統，任命唐紹儀為外交總長。段祺瑞派不願唐來，故少川行抵天津，段派用奇計，使唐不得入京，陰聯北洋有權威將軍反對，事涉恐嚇。以少川為北洋最老前輩，段不能制也，乃改任伍廷芳為外交總長。當時府院交惡，黨人部長與議院、總統府人員，聯合謀倒段，乃免內務總長孫洪伊，以謝段派。及議院阻擱對德參戰案，
督軍團不遂解散國會之密謀，伍博士實有大力。於是免段祺瑞內閣總理職，張勳入京，黎元洪走入交民巷，而復辟之亂作矣。先是段既免職，特任李經羲為國務總理，李察時局不利，辭謝。而督軍團既與中央脫離關繫，元洪頗自危，乃召張勳入京，共商國事，實則徐世昌函黎畫策。六月七日，張率兵由徐州北上，先派兵入京，電陳調停條件，限期解散國會，黎懼，允之。但總統下令，須國務總理副署。伍博士以生死爭曰：欲我副署，先取我頭去。黎無奈，免伍職，以步軍統領江朝宗代理國務總理；七月十二日，即以江副署之命令，解散國會。江朝宗得代理國務總理令，匆遽乘車往外交大樓伍老博士住所，索國務總理印章。伍不見。江朝宗立門外不去，大呼：江朝宗代理國務總理，奉大總統特任也，請伍老先生交印章於江朝宗。伍乃派人告江曰：請你回去，人送來。江曰：不給印章，死也不走。伍告家人曰：都不要理他，看他在門外站到幾時。江欲排闥而入，門鎖。多人在外阻攔，二三時，不得入室，叫鬧皆不理。江無法，喪氣垂頭，走下大樓，回家領兵。不一小時，江統率步軍統領衙門兵士多人，金鼓齊備，不軍服者亦有數十人，軍人在樓下圍繞，便服者隨朝宗登樓，伍仍閉門不理。朝宗大呼：請伍老先生交出國務總理印章來。便服亦狂呼，樓下兵士大吹大擂，狂呼不止，繼以鎗聲，伍仍閉門不理。時已入夜，朝宗無法，號令從人，嘈雜不息。窺伍仍無動靜，乃在大樓附近縱火，光燄熊熊，人叩伍老之門，大呼曰：火燒近大樓矣。伍老知火尚遠，不答；江計無所施。終夜無片刻不轟鬧，伍老亦不能成寐，倦矣。伍朝
樞謂其父曰：江朝宗非得印章不可，不副署解散國會令，足對得住中華民國與黎總統，不如與之。伍老乃令朝樞擲印章於門外曰：汝可蓋印作大官。朝宗倒地拾印，發布解散國會令。張勳入京復辟，伍老博士乃由鐵路循道返上海。
子／筆記／嘯亭雜錄／雜錄／卷九／玉甕(P.271)
玉甕
承光殿南，乾隆十年建石亭以置元代玉甕。按：輟耕錄「黑玉酒甕，玉有白章，隨其形刻為魚獸出沒波濤之狀，其大可貯酒三十餘石。徑四尺五寸，高二尺，圍圓一丈五尺。至元二年告成，置廣寒殿」云。其後屢易朝代，廢置某道院中，以為醬瓿。有工部侍郎三和者，善博古物，於道院見之，因賤價贖以歸。進上，仍置故處。純皇御製玉甕歌以紀其事，命廷臣賡和，以鄭虎
文之詩為最。其詞曰：「天啟聖瑞玉甕出，惟聖克受昭聲歌。臣愚未睹法宮寶，伏讀睿藻心為摹。甕廣三尺容五石，隨形窅突浮圓荷。刻劃類鑄象鼎物，長風蹴踏萬里波。腥涎怪物走蛟蜃，呀呷睒瞲騰黿鼉。陽冰不冶陰火闃，怪變滅沒吞江河。伊誰鏟削運鬼斧，或巨靈掌剛柯。吾思此玉當在璞，磈然萬古藏嵯峨。百靈孕含胚太極，潤及草木輝巖阿。原為聖役剖鑿出，宛轉人世襲臼窠。那知德薄不能有，供玩耳目羞媕婀。如延津劍泗水鼎，神物終化理不訛。於時恭承陛下聖，萬方貢獻聲猗那。人無遺賢物鮮棄，希世寶肯終煙蘿。熊熊龍氣光燭夜，乃而得歸搜羅。轉內府輸朽貫，千金易致駟馬。陳之廣殿重圖訓，奠如金甌無傾陂。龍翔鳳翥發天唱，四十八人鳴相和。嗚呼隱見會有遇，委棄道院歲已多。冬菹實腹泥沒足，學士憑弔資吟哦。拂拭偶及光萬國，經天不掩同羲娥。甄幽拔隱寄深慨，誰其會者空摩挲。異物且貴況奇士，努力明盛無蹉跎。」
子／醫家／本草洞詮／第十五卷　獸部／熊(P.5-2)..[日本鈔本]
熊
熊者雄也。熊形如豕。羆形如馬。猛憨多力。能拔樹。虎亦畏之。春复臕肥時。皮厚筋弩。每升木引氣。或墮地自快。俗呼跌臕。即莊子所謂熊經鳥申也。其足名蹯。為八珍之一。古人重之。熊脂甘微寒一曰微溫無毒。治風痺積聚。寒热羸瘦。飲食嘔吐。殺勞蟲。熊肉功與脂同。劉守真云、熊肉振羸。兔目明眎。因其氣有餘以𥙷不足也。熊膽苦寒無毒、主清心退熱。平肝明目。去翳殺蟲。治時氣熱甚。變為黃疸。暑月久痢。疳𧏾心痛疰。然多偽者難辨、周蜜密云、熊膽善辟塵。試之以淨水一器。塵幕其上。投膽米許。則凝塵豁然而開也。
集／總集／石蓮盦彙刻九金人集／王若虛／滹南遺老王先生文集／卷十五／史記辨惑七／字語宂複辨(P.392-1)
楚考烈王卒李園盡滅春申君之家而李園女弟初幸春申君有身而入之王所生子者遂立是為楚幽王予謂遷先記李園女弟事既已詳悉備見則於此但云園女弟所生子立或直云太子立足矣何必費辭如是哉
趙簡子疾五日不知人既寤語大夫曰我之帝所有一熊欲來援我帝命我射之中熊熊死又有一羆來我又射之中羆羆死予謂中熊字不須要中羆事但云我又射殺之可也
趙襄子滅智伯豫讓曰智伯知我我必為報讐而死以報智伯則吾魂魄不愧矣多以報智伯字
石奢為楚相行縣道有殺人者追之乃其父也縱其父而還自繫焉但云縱之可也
趙奢傳云廉頗之免長平歸也失勢之時故客盡去免歸即失勢時也何必再下此句
叢書／知不足齋叢書／七頌堂識小錄／卷之首　序(P.1-1)..[清乾隆鮑廷博校刊本]
韋際飛致雲言於池河驛見貢猿雌雄各一抱一子傍聚獮猴數十擲跳喧𧱉貢者言猿惡人間哭泣聲聞則腸絕故以是亂之雌白而黑環其面頸以下亦黑若衣領雄黑而白環其面領緣亦白與之棗栗伺其引手接則引遠猿必引臂及之左長則右縮信通臂也猿聲悲故有峽中沾裳之謠兹乃畏人之聲悲異哉
先君子性恬澹惟喜蒐羅典籍他無所嗜丁未官
京師五年是時名卿大夫公餘揚扢風雅則有龔芝麓汪鈍翁王阮亭諸先生好古鑒賞家則有梁真定孫退谷兩先生文酒相娛樂總名曰雅會羣推先子博識相與商搉古今考辨真贋次第間錄成帙諸公慮傳布遭徵索囑勿以錄示人因儲篋衍六十年矣諸公旣往收藏亦化爲雲烟每一展卷覺當時文物風流卽今可見熊熊奕奕詎謂斯錄可終冺哉庚子菊月上澣男凡重校付梓
