集／總集／全上古三代秦漢三國六朝文／全上古三代文　凡十六卷　／卷十一／三代　十一　／董安于／書趙𥳑子夢之帝所事(P.80-2)
書趙𥳑子夢之帝所事
趙𥳑子疾。五日不知人。大夫皆懼。醫扁鵲視之。出。董安于問。扁鵲曰。血脈治也。而何怪。在昔秦穆公嘗如此。七日而寤。寤之日。告公孫支與子輿曰。我之帝所。甚樂。吾所以久者。適有學也。帝告我。晉國將大亂。五世不安。其後將霸。未老而死。霸者之子且令而國男女無別。公孫支書而藏之。秦讖於是出矣。獻公之亂。文公之霸。而襄公敗秦師於殽。而歸縱淫。此子之所聞。今主君之疾與之同。不出三日。疾必閒。閒必有言也。居二日半。𥳑子寤。語大夫曰。我之帝所。甚樂。與百神遊於鈞天。廣樂九奏萬舞。不類三代之樂。其聲動人心。有一熊欲來援我。帝命我射之。中熊熊死。又有一羆來。我又射之。中羆羆死。帝甚喜。賜我二笥。皆有副。吾見兒在帝側。帝屬我一翟犬。曰。及而子之壯也以賜之。帝告我。晉國且世衰。七世而亡。嬴姓將大敗周人於范魁之西。而亦不能有也。今余思虞舜之勳。
適余將以其冑女孟姚配而七世之孫。董安于受言而書藏之。以扁鵲言告𥳑子。𥳑子賜扁鵲田四萬畝。史記趙世家。
集／總集／全上古三代秦漢三國六朝文／全後漢文　凡一百六卷　／卷十一／李熊(P.530-2)
李熊
熊為蜀郡功曹。公孫述建號。拜大司徒。
集／總集／全上古三代秦漢三國六朝文／全晉文　凡一百六十七卷　／卷八十六／步熊(P.1959-2)
步熊
熊字叔羆。陽平發干人㠯卜筮名。後為成都王穎所辟。穎敗坐誅。
集／總集／全上古三代秦漢三國六朝文／全晉文　凡一百六十七卷　／卷一百二十二／郭璞　三　／山海經圖贊上／西山經／神陸吾(P.2160-2)
神陸吾
肩吾得一。㠯處昆侖。閒明是對。司帝之門。吐納靈氣。熊熊魂魂。藏本。
集／總集／全上古三代秦漢三國六朝文／全晉文　凡一百六十七卷　／卷一百三十二／何熊(P.2217-1)
何熊
熊。爵里未詳。
集／總集／全上古三代秦漢三國六朝文／全梁文　凡七十四卷　／卷十二／簡文帝　五　／南郊頌　幷序　(P.3018-2)
南郊頌幷序
臣聞惟天為大。聖人敬其德。知幾其神。聖人契其道。故龍官弱言之后。合揆於蒼昊。鳥紀垂衣之君。昭格於上帝。莫不巍巍乎穆穆乎。渙汗於綠篇。氛氳於丹冊者矣。我梁皇帝之御天下也。乘熛祇之盛曜。即璧日之遐照。等乾覆之燾養。合坤載之靈長。四三六五之意。十堯九舜之明。名與功偕。業將時並。自撥亂反正。伐罪弔民。馮玉几。握金鏡。君臨萬國。於今二十有二載也。緯天維。理地軸。移澆風於末俗。反湻正於區中。化不言而先顯。教不嚴而已肅。流樂復雅。遠符雲韶之世。墜禮還章。非因忠信之薄。九垓同軌。四海無波。儲明變照。儀天作兩。三衮咸作。叶化台光。麴糱王風。鹽梅帝載。塵清世晏。蒼兕無蓺文類聚有所字。用其武功。運謐時平。蓺文類聚作雍。鵷鷺咸蓺文類聚有竝字。修其文德。桃林散甲。華山弢刃。玉門罷候。紫塞沈鋒。屠羊釣壑之士。厭洗耳而襲簪佩。版築藏巖之逸。去燥穀而紆珩組。異人俊乂。既閒出而在官。世鏡河仙。亦雍容而廊廟。蹇蹇同於多
士。諤諤比乎得人。五典三墨。既葳蕤於璧水。九流八索。亦繽紛於石渠。畫一之政。萬代表於時和。三章之律。百姓沐於仁壽。於是龍光之地。日浴之鄉。紫舌黃支。頭飛鼻飲。自西自南。無思不服。款關質子。稱臣內向。珠樹素禽。越火枝之地。銀甕邛杖。踰沈羽之涘。出赤野而連翩。度玄妙之泱漭。於是嘉祥被。眾瑞登。蓺文類聚作發。金人澤馬丹甑玉雞三角九尾四眉蓺文類聚作肩。六足抽鋪地之九莖發端門之連理。參差於郊藪。布濩於宮闕。蓺文類聚作闈。府無虛月。史弗能記。周稱黃鳥之旗。夏有玄珪之錫。無以踰此嘉祥。方茲總萃。道洽世昌。國殷民阜。鄉知舜讓。邑比堯封。委粟西畝。神絲被澤。可謂我化若風。民應如草。我靜如鏡。物動猶煙。天子猶未明求衣。日昃不勌。撤膳匪躬。詢輿訪道。鑾旗徐動。棄千里而弗乘。寶瑟無虞。捐百金而不服。廣行四等。被慈雨於枯根。大闡三朝。驚法雷於羣夢。曲成萬物。去殺愛生。幽獘之民。與蒼雷而共悅。否滯之義。同谷風而開杼。昆蟲得性。跂蠢欣生。三驅有緩前之禽。九門無餧獸之藥。至德之事如此。太平之風如彼。乃以恭肅神祇。理通孝敬。江左以來。爽塏未闢。爰命將作。揆日載營。三靈叶響。百工咸事。宛如神造。儼類仙居。沖祕隱嶙。跨千畝於晉日。閑曠麗遠。吞七里於漢年。五達四通。廓郊彌野。蓺文類聚作澤。南瞻重嶽。北眺芒嶺。東臨灞滻。西望舊豐。紆餘委蛇。𠀉陵起伏。澎湃嶢。山川異態。飛梁邃宇。洞爥宂蓺文類聚作燭空。懸。紫殿仙宮。霞騫鳥翥。霧映倒梁。日光疏鈑。玉桃卷葉。銀樹抽芳。百果千株。三珠八柱。朝葉與密露共鮮。晚花與薰風俱落。露禽乍聚。望比翼之翱翔。歸飛時宿。聞同心之夜響。故以熊熊灼灼。炫兩明而仰七曜。紛紛沐沐。承五烟而帶三靈。圓𠀉閑靜。紫壇肅設。五精之場。千神之位。八堦弘麗。四維博敞。宛若千仞。狀懸流之仙館。煥如五彩。同瑤山之帝壇。石牒神昌之瑞方臻。金縷飛光之徵永固。是雕是琢。鄙茅茨之為儉。非珠非玉。嗤甘泉之巳奢。望昔方今。
獨高千古。沿襲異等。質文斯中。於是歲在單閼。星次訾陬律中太簇。日惟辛卯。特有事於南郊。甸師清野。封人壝宮。朱幕夕峙。帷宮宿設。曉漢斜陰。挈壺升漏。天子御玉輅。動金根。八驥揚衡。雙龍翼蓋。雲罕徐迴。鳴鐃韻響。風承豹尾。日映鶡冠。萬騎天行。千乘雷動。石鎧犀衣之士。連七萃而雲屯。珠旗日羽之兵。亙五營而星列。鬱鬱阡阡。震震填填。充溢乎國都。彌彌下脫漫字於鄽邑者也。若乃迴輿降蹕。薦禮帝儀。揖太清。秩羣望。被大裘。服山冕。恭蒼璧之明祀。穆靈壇之禋敬。黍稷非馨。明德惟馨。日曜彤精。天澄翠色。百僚師師。九官濟濟。千神叶福。萬億均慶。六典斯僃。三禮必該。焚柴告成。罔不欽若。翠烟升綠。同河濱之瑞雲。丹燎燭天。若帝鄉之美氣。雲門麗舞。咸池廣樂。已叶九韶之曲。復諧六列之奏。金匏既動。望蜿蟬之遊龍。玉磬徐鳴。觀參差之舞鳳。桂轊駕肩。士女填噎。接袂為幃。連裾猶堵。鼓腹擊轅。行歌舞抃。然後紆玉輦而謝書生。登靈臺而望雲物。欽明美化。跨萬古於茲日。廣運愉樂。表千載於當今。方當巡云云之禮。啟亭亭之業。封天荅睠。禮地徵靈。南山之壽無極。七百之基長固。豈不懋哉。豈不盛哉。菲薄微臣。謬與藩服。馳心休禮。𥞊馬之願無由。徒罄褊辭。清風之藻多愧。敢敷庸理。獻頌十章。其辭曰。
元始道一。渾德氛氳。遙哉邃古。敻矣初分。磅礴地載。清朗天文。大人覩物。生民樹君。蛇驅龍準。作樂垂衣。皇圖炤灼。帝篆葳蕤。廓寥中代。合聖與誰。於鑠我后。命世天飛。玄默馭辯。寂照秉真。就雲握厤。望日臨民。謙光履德。義禮稱珍。車書同軌。天下歸仁。期章孔僃。盛化弘道。酌衢敬賓。欽賢愛老。變正是珍。燭車非寶。如海之深。如日之杲。肅恭明神。逖聽前踵。配天道尊。迎陽義重。玄酒陶匏。燔柴雲聳。跨舞初學記作舜。論韶。籠堯稱拱。赫矣郊宮。載惟靜謐。初學記作郊宮載靜。紫壇新閟。肅肅禁圍。陰陰仙室。六戎列野。八鸞照日。架初學記作深。殿星羅。重宮霧出。蒲萄金橘。靈壽木難。表禁開暑。貞檜陵寒。山池壯麗。階
閤彤丹。葉垂疊雨。花落重巒。康哉盛德。初學記作德盛。美矣世初學記作時。豐。三辰炳耀。七政永隆。五方來洎。四隩茲通。懸繩度笮。駕鹿追風。既隆懋化。復覩瑞滋。金車出野。玉露霑墀。紫概初學記作脫。神草。華平瑞芝。長愉汪濊。永固雍熙。照天漏涘。遠肅邇睦。惠靡齊民。恩彌比屋。式光惇史。踰斯郁郁。皇哉康哉。同斯景福。文苑英華七百七十二。又見蓺文類聚三十八。初學記十三。皆有刪節。
集／總集／全上古三代秦漢三國六朝文／全後周文　凡二十四卷　／卷十／庾信　三　／趙國公集序(P.3934-1)
趙國公集序
竊聞平陽擊石。山谷為之調。大禹吹笛。初學記作筠。風雲為之動。與夫含吐性靈。抑揚詞氣。曲變陽春。光迴白日。豈得同年而語哉。柱國趙國公。發言為論。下筆成章。逸態橫生。新情振起。風雨爭飛。魚龍
各變。方之珪璧。塗山之會萬重。譬似初學記作㠯。雲霞。赤城之巖千丈。文參厤象。即入天官之書。韻涉絲桐。咸歸總章之觀。論其壯也。則鵬起半天。語其細也。則鷦巢蚊睫。豈直熊熊旦上。增城初學記旦作朝。增作層。扎日月之光。燄燄宵飛。南斗觸蛟龍之氣。昔者屈原初學記作平。宋玉。始于哀怨之深。蘇武李陵。生初學記作至。于別離之世。自魏建安之末。晉太康㠯來。彫蟲篆刻。其體三變。人人自謂握靈蛇之珠。抱荊山之玉矣。公斟酌雅頌。諧和律呂。若使言乖節目。則曲臺不顧。聲止操縵。則成均無取。遂得棟梁文囿。冠冕詞林。大雅扶輪。小山承蓋。蓺文類聚五十五。初學記二十一。
史／正史／史記／書　凡八卷／卷二十七　天官書第五(P.1289)..[底本：金陵書局本]
大荒駱歲：[一]【索隱】爾雅云「在巳為大荒駱」。姚氏云：「言萬物皆熾盛而大出，霍然落落，故曰荒駱也。」歲陰在巳，星居戌。以四月與奎、婁（胃昴）晨出，曰跰踵。[二]【集解】徐廣曰：「一曰『路𡺍』。」　【索隱】天文志作「路𡺍」。字詁云𡺍，今作「踵」也。　【正義】跰，白邊反。踵，之勇反。熊熊赤色，有光。其失次，有應見亢。
史／正史／史記／列傳　凡七十卷／卷八十一　廉頗藺相如列傳第二十一／李牧(P.2449)..[底本：金陵書局本]
【索隱述贊】清飇凜凜，壯氣熊熊。各竭誠義，遞為雌雄。和璧聘返，澠池好通。負荊知懼，屈節推工。安邊定策，頗、牧之功。
叢書／古今逸史／吳越春秋／卷一／吳太伯傳第一(P.1-1)..[明吳琯校刊逸史本]
吳越春秋一卷
漢　趙　曄　撰
明　吳　琯　校
吳太伯傳第一
吳之前君太伯者論語作泰伯后稷之苗裔也后稷其母台氏之女姜嫄韓詩章句姜姓嫄字說文邰炎帝之後姜姓封邰國晉語曰黃帝以姬水成炎帝以姜水成故黃帝為姬炎帝為姜是姜者炎帝之姓史記嫄作原台作邰邰國在京兆武功縣所治釐城漢地理志作𣀗與邰同為帝嚳元妃年少未孕出游於野見大人跡而觀之中心歡然喜其形像因履而踐之身動意若為人所感後姙娠恐被淫泆之禍遂祭祀以
求謂無子履上帝之跡詩生民篇所謂履帝武是也天猶令有之姜嫄怪而棄于阨狹之巷牛馬過者折折疑當作辟易而避之詩云誕置之隘巷牛羊腓字之復棄于林中適會伐木之人多詩云誕置之平林會伐平林復置于澤中冰上衆鳥以羽覆之詩云誕置之寒冰鳥覆翼之后稷遂得不𣦸姜嫄以為神收而養之長因名棄為兒時好種樹樹亦種也禾黍桑麻五榖相去聲五土之宜靑赤黃黑陵陸地水高下粢稷黍禾蕖麥豆稻各得其理堯遭洪水人民泛濫遂遂疑當作逐高而居堯聘棄使敎民山居隨地造區妍窮也營種之術三年餘行人無飢乏之色乃拜棄為農師封之台號為后
稷姓姬氏后稷就國為諸侯卒子不窋立帝王世紀后稷納姞氏生不窋括地志曰不窋故城在慶州弘化縣南三里遭夏氏世衰失官奔戎狄之間其孫公劉周本紀不窋卒子鞠立鞠卒子公劉立公劉慈仁行不履生草運車以避葭葦公劉避夏桀於戎狄變易風俗民化其政公劉卒子慶節立其後八世而得古公亶甫慶節子𦤃僕𦤃僕子荖弗荖弗子毁隃世本隃作榆毁隃子公非公非子高圉高圉子亞圉世本作亞圉雲都皇甫謐曰雲都亞圉字亞圉子公叔祖類公叔祖類子古公亶毛詩史記甫皆作父父通自慶節至是為八世修公劉后稷之業積德行義為狄人所慕薰鬻戎姤而伐之薰鬻孟子作鬻史記作薰育漢匈奴傳作葷粥音同古公事之以犬馬牛羊其伐不止事以皮幣金玉重
寶而亦伐之不止古公問何所欲曰欲其土地古公曰君子不以養害害所養孟子曰君子不以其所以養人者害人國所以亾也而為身害吾所不居也古公乃杖策去邠踰梁山而處岐周徐廣曰新平漆縣東北有𡺳亭杜預云𡺳在新平漆縣東北索隱曰𡺳卽邠也又徐廣曰岐山在扶風美陽西北其南有周原顔師古曰梁山在夏陽岐山在美陽卽今岐州岐山縣箭括嶺也曰彼君與我何異邠人父子兄弟相帥負老携幼揭釜甑而歸古公居三月成城郭一年成邑二年成都而民五倍其初古公三子長曰太伯次曰仲雍雍一名吳仲史記作虞仲少曰季歷太姜生少子季歷卽王季也季歷娶妻太任氏音泰壬詩大明篇摯仲氏任毛氏箋摯國任姓仲中女也史記作太任列
女傳太任摯任氏之中女生子昌昌有聖瑞尚書緯帝命驗曰季秋之月甲子赤爵𠾑丹書入于酆止于昌戸其書云云此葢聖瑞丹書文多不載古公知昌聖欲傳國以及昌曰興王業者其在昌乎因更名曰季歷太伯仲雍望風知指曰歷者適也知古公欲以國及昌古公病二人託名採藥於衡山南岳遂之荊蠻斷髮文身為夷狄之服示不可用古公卒太伯仲雍歸赴喪畢還荊蠻國民君而事之自號為勾吳漢地理志太伯奔荊蠻號曰勾吳顏師古註夷俗語發聲猶越為干越也吳人或問何像像疑當作據而為勾吳太伯曰吾以伯長居國絕嗣者也其當有封者吳仲也故自號勾吳非其方乎荊蠻義之從而歸之者
千有餘家共立以為勾吳數年之間民人殷富遭殷之末世衰中國侯王數用兵恐及於荊蠻故太伯起城周三里二百歩外郭三百餘里在西北隅名曰故吳大伯所都謂之吳城在梅里平墟今無錫縣境人民皆耕田其中古公病將卒令季歷讓國於太伯而三讓不受故云太伯三以天下讓於是季歷蒞政修先王之業守仁義之道季歷卒子昌立號曰西伯按孔叢子羊容問子思曰周自后稷封為王者之後至太王王季文王此為諸侯奚得為西伯乎子思曰吾聞諸子夏曰殷帝乙之時王季以九命作伯於西受圭瓉秬鬯之賜故文王因之得專征伐此諸侯為伯猶召公分陜謂之召伯也遵公劉古公之術業於養老天下歸之西伯致太平伯夷自海
濱而往西伯卒太子發立發武王名任周召周公旦召公𠁗而伐殷天下已安乃稱王追謚古公為太王追封太伯於吳太伯祖卒葬於梅里平墟卽太伯故城之地劉昭云無錫縣東𦤃山有太伯冡去墓十里有舊宅其井猶存𦤃覽云太伯墓在吳縣北梅里聚二說不同此云平墟當以劉說為正仲雍立是為吳仲雍仲雍卒子季簡簡子叔達達子周章章子熊熊子遂遂子柯相相子疆鳩夷夷子餘喬疑吾吾子柯廬廬子周繇繇子屈羽羽子夷吾吾子禽處處子專專子頗高高子句畢立史記世家熊子遂作熊遂喬作橋廬作盧專作轉譙周古史考作柯轉畢作是時晉獻公滅周北虞虞公以開晉之伐虢氏子去齊齊子壽夢立夢左傳莫公切
史記正義同而吳益疆稱王凡從太伯至壽夢之世與中國時通朝會而國斯霸焉
叢書／古今醫統正脈全書／黃帝素問靈樞經／卷九／陰陽二十五人第六十四(P.11-1)..[民國十二年(1923)北京中醫社修補清光緒間江陰朱文震刊本]
陰陽二十五人第六十四
黃帝曰余聞陰陽之人何如伯高曰天地之間六合之內不離于五人亦應之故五五二十五人之政而陰陽之人不與焉其態又不合干眾者五余已知之矣願聞二十五人之形血氣之所生別而以候從外知內何如歧伯曰悉乎哉問也此先師之祕也雖伯高猶不能明
之也黃帝避席遵循而卻曰余聞之得其人弗敎是謂重失得而洩之天將厭之余願得而明之金匱藏之不敢揚之歧伯曰先立五形金木水火土別其五色異其五形之人而二十五人具矣黃帝曰願卒聞之歧伯曰慎之慎之臣請言之木形之人比於上角似於蒼帝其為人蒼色小頭長面大肩背直身小手足好有才勞心少力多憂勞於事能音耐下同春夏不能秋冬感而病生足厥陰佗佗然大角之人比於左足少陽少陽之上遺遺然左角之人比於右足少陽少陽之下隨隨然二曰少角釱
音第角之人比於右足少陽少陽之上推推然一曰右角判角之人比於左足少陽少陽之下括括然火形之人比於上徵似於赤帝其為人赤色廣䏖音引脫面小頭好肩背髀腹小手足行安地疾心行搖肩背肉滿有氣輕財少信多慮見事明好顏急心不壽暴死能春夏不能秋冬秋冬感而病生手少陰核核然質徵之人比於左手太陽太陽之上肌肌然一曰質之人一曰大徵少徵之人比於右手太陽太陽之下慆慆然右徵之人比於右手太陽太陽之上鮫鮫然一曰熊熊然質判之人比於左手太陽太陽之
下支支頤頤然一曰質徵土形之人比於上宮似於上古黃帝其為人黃色圓面大頭美肩背大腹美股脛小手足多肉上下相稱行安地舉足浮安心好利人不喜權勢善附人也能秋冬不能春夏春夏感而病生足太陰敦敦然大宮之人比於左足陽明陽明之上婉婉然加宮之人比於左足陽明陽明之下坎坎然一曰眾之人少宮之人比於右足陽明陽明之上樞樞然左宮之人比於右足陽明陽明之下兀兀然一曰眾之人一曰陽明之上金形之人比於上商似於白帝其為人方面白色小頭小肩背小腹
小手足如骨發踵外骨輕身淸廉急心靜悍善為吏能秋冬不能春夏春夏感而病生手太陰敦敦然釱商之人比於左手陽明陽明之上廉廉然右商之人比於左手陽明陽明之下脫脫然左商之人比於右手陽明陽明之上監監然少商之人比於右手陽明陽明之下嚴嚴然水形之人比於上羽似於黑帝其為人黑色面不平大頭廉頤小肩大腹動手足發行搖身下尻長背延延然不敬畏善欺紿人戮死能秋冬不能春夏春夏感而病生足少陰汗汗然大羽之人比於右足太陽太陽
之上頰頰然小羽之人比於左足太陽太陽之下紆紆然眾之為人比於右足太陽太陽之下絜絜然一曰加之人桎之為人比於左足太陽太陽之上安安然是故五形之人二十五變者眾之所以相欺者是也黃帝曰得其形不得其色何如歧伯曰形勝色色勝形者至其勝時年加感則病行失則憂矣形色相得者富貴大樂黃帝曰其形色相勝之時年加可知乎歧伯曰凡年忌下上之人大忌常加七歲十六歲二十五歲三十四歲四十三歲五十二歲六十一歲皆人之大忌不可不自安也
感則病行失則憂矣當此之時無為姦事是謂年忌黃帝曰夫子之言脈之上下血氣之候以知形氣奈何歧伯曰足陽明之上血氣盛則髯美長血少氣多則髯短故氣少血多則髯少血氣皆少則無髯兩吻多畫足陽明之下血氣盛則下毛美長至胷血多氣少則下毛美短至臍行則善高舉足足指少肉足善寒血少氣多則肉而善瘃音竹手足寒血氣皆少則無毛有則稀枯悴善痿厥足痹足少陽之上氣血盛則通髯美長血多氣少則通髯美短血少氣多則少髯血氣皆少則無鬚感於寒
溼則善痹骨痛爪枯也足少陽之下血氣盛則脛毛美長外踝肥血多氣少則脛毛美短外踝皮堅而厚血少氣多則胻音杭又下孟切脛也毛少外踝皮薄而軟血氣皆少則無毛外踝瘦無肉足太陽之上血氣盛則美睂睂有毫毛血多氣少則惡睂面多少理血少氣多則面多肉血氣和則美色足太陽之下血氣盛則跟肉滿踵堅氣少血多則瘦跟空血氣皆少則喜轉筋踵下痛手陽明之上血氣盛則髭美血少氣多則髭惡血氣皆少則無髭手陽明之下血氣盛則腋下毛美手魚肉以溫氣血皆
少則手瘦以寒手少陽之上血氣盛則睂美以長耳色美血氣皆少則耳焦惡色手少陽之下血氣盛則手捲多肉以溫血氣皆少則寒以瘦氣少血多則瘦以多脈手太陽之上血氣盛則口多鬚面多肉以平血氣皆少則面瘦惡色手太陽之下血氣盛則掌肉充滿血氣皆少則掌瘦以寒黃帝曰二十五人者刺之有約乎歧伯曰美睂者足太陽之脈氣血多惡睂者血氣少其肥而澤者血氣有餘肥而不澤者氣有餘血不足瘦而無澤者氣血俱不足審察其形氣有餘不足而調之可以知
逆順矣黃帝曰刺其諸陰陽奈何歧伯曰按其寸口人迎以調陰陽切循其經絡之凝濇結而不通者此於身皆為痛痹甚則不行故凝濇凝濇者致氣以溫之血和乃止其結絡者脈結血不和決之乃行故曰氣有餘於上者導而下之氣不足於上者推而休之其稽畱不至者因而迎之必明於經隧乃能持之寒與熱爭者導而行之其宛陳血不結者側而予之必先明知二十五人則血氣之所在左右上下刺約畢也
叢書／古今醫統正脈全書／鍼灸甲乙經／卷一／陰陽二十五人形性血氣不同第十六(P.31-2)..[民國十二年(1923)北京中醫社修補清光緒間江陰朱文震刊本]
黃帝問曰余聞陰陽之人於少師少師曰天地之間不離於五故五五二十五人之形血氣之所生別而以候從外知內何如岐伯對曰先立五形金木水火土別其五色異其五聲而二十五人具也
木形之人比於上角蒼色小頭長面大肩平背直身小手足好有材好勞心少力多憂勞於事奈春夏不奈秋冬感而成病主足厥陰佗佗然　大角一曰左角之人比於
左足少陽少陽之上遺遺然　右角一曰少角之人比於右足少陽少陽之下隨隨然　鈦角音太一曰右角之人比於右足少陽少陽之人鳩鳩然一曰推推然　判角之人比於左足少陽少陽之下括括然
火形之人比於上徵赤色廣䏖脫面小頭好肩背髀腹小手足行安地疾心行搖肩背肉滿有氣輕財少信多慮見事明了好顏急心不壽暴死奈春夏不奈秋冬感而生病主手少陰竅竅然一曰核核然　太徵之人比於左手太陽太陽之上肌肌然　少徵之人比於右手太陽
太陽之下慆慆然慆音惕又音倘右徵之人比於右手太陽太陽之上鮫鮫然一曰熊熊然　判徵之人比於左手太陽太陽之下支支然熙熙然
上形之人比於上宮黃色大頭圓面美肩背大腹好股脛小手足多肉上下相稱行安地舉足浮安心好利人不喜權勢善附人奈秋冬不奈春夏春夏感而生病主足太陰敦敦然　太宮之人比於左足陽明陽明之上婉婉然　加宮之人比於左足陽明陽明之下烗烗音欬然一曰坎坎然　少宮之人比於右足陽明陽明之上樞樞
然　左宮之人比於右足陽明陽明之下兀兀然一曰眾之人一曰陽明之上
金形之人比於上商白色小頭方面小肩背小腹小手足如骨發踵外骨輕身一曰發動輕身淸廉急心靜悍善為吏奈秋冬不奈春夏春夏感而生病主手太陰敦敦然
太商之人比於左手陽明陽明之上廉廉然　右商之人比於左手陽明陽明之下脫脫然　左商之人比於右手陽明陽明之上監監然　少商之人比於右手陽明陽明之下嚴嚴然
水形之人比於上羽黑色大頭面不平一云曲面廣頤小肩大腹小手足小作大發行搖身下尻長背延延然不敬畏善欺給人殆戮死奈秋冬不奈春夏春夏感而生病主足少陰污污然　太羽之人比於右足太陽太陽之上頰頰然　少羽之人比於左足太陽太陽之下紆紆然　眾之為人比於右足太陽太陽之下潔潔然　桎之為人比於左足太陽太陽之上安安然
