集／詞曲／全金元詞／上冊／金詞／王喆／換骨骰(P.164-1)
又
幼慕清閑，長年間、便登道岸。上高坡、細搜修鍊。遇明師，授祕訣，分開片□。堪讚。真性靈燦燦。也兀底。　功行雙全，占逍遙、出塵看翫。覩長天、化成仙觀。向雲中，有一箇，青童來叫喚。風漢。凡骨骰換換。也兀底。
集／詞曲／全金元詞／上冊／金詞／王喆／如夢令(P.207-1)
又
九八般般洽協。普徧盡歸調燮。處處見光輝，燦燦尤增煒燁。相接。相接。長出瑤枝玉葉。
集／詞曲／全金元詞／上冊／金詞／王喆／二郎神(P.219-2)
二郎神
觀塵境盡。總把浮名修整。此假合形骸皆不悟，猶然待、巧粧馳騁。百歲韶華能有幾，到七十、難逃逝景。隳裏面真真，罪業愈重，無由袪屏。　如省。當初一點，瑩清明炳。速認他、從來呼甚麼，元是圓成光影。又喚金丹仍燦燦，好做主、重令永永。願凡世、人人箇箇，迴頭澆淳休逞。
集／詞曲／全金元詞／上冊／金詞／王喆／山亭柳(P.226-1)
又
春景精研。花草新鮮。夏日赫綻紅蓮。忽然秋早至，見山亭、柳上鳴蟬。飈地朔風來到，飄白雪、徧山川。　百歲光陰如撚指，一靈真性好搜玄。得後摠周全。養就神和氣，結成丹、燦燦團圓。五道耀明齊聚，簇擁上、大羅天。
集／詞曲／全金元詞／上冊／金詞／馬鈺／滿庭芳(P.268-1)
又　贈淳化染何先生
染家為作，閑閑思忖。講些是非試聽。攬下綾羅紈綺，滿樁一甑。緣甚鍊教傷熟，為惜他、顏色故恁。
染軸了，更須碾砑，且圖光瑩。　拋散水漿無限，遇人來、取要即當便認。解了瑕頭纏縛，自然見姓。恰如修行一著，無縈繫、可觀真性。常清靜，顯神光，燦燦有準。
集／詞曲／全金元詞／上冊／金詞／馬鈺／遇仙亭(P.290-1)
遇仙亭　繼重陽韻
喜喜蓬頭。達達根由。永永誓不貪求。漸漸歸于正覺，申申燕處優游。萬萬塵緣識破，專專志做持修。　遇遇風仙傳口訣，疑疑滌盡更何搜。燦燦不昏幽。玉玉金光結，心心願做渡人舟。累累功成行滿，真真去訪瀛洲。
集／詞曲／全金元詞／上冊／金詞／馬鈺／報師恩(P.295-2)
報師恩　繼重陽韻　藏頭
元言語已曾聞。下山侗再告君。訣傳來成造化，情咄去沒毫分。　圭爛飲醺醺醉，卯相吞燦燦雯。義顯彰真寶錄，京山上箇眠雲。拆起雲字
集／詞曲／全金元詞／上冊／金詞／馬鈺／西江月(P.317-2)
又
物物般般般認認。常常戰戰兢兢。心心念念恐沉
沉。得得來來損損。日日清清淨淨。時時湛湛澄澄。惺惺灑灑這靈靈。燦燦輝輝永永。
集／詞曲／全金元詞／上冊／金詞／馬鈺／遇仙槎(P.341-1)
遇仙槎　贈清風散人
勤勤物外修，謹謹心中掃。漸漸絕塵緣，細細通玄奧。　靈靈大藥成，燦燦神光好。得得遇仙槎，穩穩歸蓬島。
集／詞曲／全金元詞／上冊／金詞／馬鈺／滿庭芳(P.386-1)
又　論金玉
玉洞玄玄，金鑪燦燦，清中金玉希奇。金龍玉虎，玉走與金飛。撞透金門玉戶，見金蓮、玉蕊爭輝。金玉好，天風搖曳，玉葉與金枝。　錡錡金與玉，金
嬰玉姹，玉步金闈。顯金光玉艷，玉貌金衣。此箇靈金靈玉，結金丹、玉性無虧。真金玉，鈺成玄寶，出自本師知。
又
妙行真人，重陽師父，遇師呂祖玄通。十年了道，歸去得乘風。一紀三番下界，性正直、凡事依公。天上現，無為手段，超顯自然功。　全真文集裏，藏機隱密，妙在其中。論龍吟虎嘯，嬰姹嬌容。玉內金光燦燦，神丹結、躍出靈宮。人還悟，速修清凈，休受世間崇。
集／詞曲／全金元詞／上冊／金詞／王處一／蘇幕遮(P.449-1)
又　述懷
我風狂，真九百。豁蕩乾坤，爽氣猶嫌窄。大道通融非有隔。地靜天清，寸步輕輕驀。　晚雲收，秋月白。萬象參羅，燦燦流清色。休道東牟無羽客。妙用玄機，得得真常得。
集／詞曲／全金元詞／上冊／金詞／丘處機／無俗念(P.452-2)
又　述懷
羣山四瀆，暮天晴、揮斥陰魔潛伏。太一巖前風道快，千尺波翻蟾足。怒雪驚濤，衝堤拍岸，雷輥雲
飜逐。青鷗白鷺，月明江上飛速。　高下萬疊千羣，相呼相召，會合清江曲。寶月神珠時逗引，輥出都忘鈐束。踴躍飄飄，玲瓏燦燦，價忽連城玉。含弘光大，上天入地翻覆。
集／詞曲／全金元詞／上冊／金詞／王丹桂／無俗念(P.486-2)
又　嘆世
蟾烏景急，暗催人、兩鬢銀絲如織。終日區區猶不省，蓋為家緣煎逼。蝸角虛名，蠅頭微利，得也成何濟。聞身康健，好尋雲路活計。　拂袖落魄婪躭，水邊石上，笑傲閑吟綴。一粒神丹光燦燦，免
使塵清連累。坦蕩逍遙，優游自在，占得真消息。功成歸去，永居蓬島仙位。
集／詞曲／全金元詞／上冊／金詞／王丹桂／滿路花(P.493-1)
又　贈小崔評
人間何最苦，說著替君愁。眼前生滅景、象悠悠。虛名薄利，隨分少貪求。幸遇嘉時節，乘興偷閑，訪尋霞侶雲儔。　更那堪、猛悟回頭。物外恣飄游。布袍襟袖闊、好風流。紛紛塵事，一筆盡都勾。磨瑩先天寶，燦燦輝輝，恰如朗月當秋。
集／詞曲／全金元詞／上冊／金詞／王丹桂／長思仙(P.500-1)
長思仙　本名長相思　贈平山劉志常、神山劉志本
平山劉。神山劉。更易俗流作道流。人情誓莫留。　悟驊騮。禁驊騮。燦燦神珠得自由。光明常逗遛。
集／詞曲／全金元詞／上冊／金詞／王丹桂／木蘭花慢(P.501-1)
又　用長春真人韻
憶當時穎脫，道情濃，世緣疏。愛古洞深溪，蒼松翠柏，萬景齊敷。簞瓢粗為遣日，樂貧閑、況味勝蓴鱸。千古昏昏醉夢，廓然一旦樵蘇。　瑤圖。寶籙幽微。精勤佩，未嘗辜。慶靈驗昭昭，心花燦燦，並沒凋殂。威雄猛持慧劍，屏三尸、六賊泯狂徒。永保胎仙出入，往來紫府清都。
集／詞曲／全金元詞／上冊／金詞／侯善淵／酹江月(P.519-2)
又
玄元道體，大奐方、無隅無形無物。濕化胎生皆受炁，感應通玄潛伏。包括乾坤，含容天地，日月皆收蓄。迴光返照，曠然攝化盈目。　分明頓著心珠，衝虛豁朗，燦燦開神谷。養就胎仙肌貌雪，出入隨風香馥。暮嗅靈芝，朝飡仙桂，夜隱蟾宮宿。怡然懽樂，求同先聖真福。
又
茅庵瀟灑，靜無塵、獨坐垂簾孤僻。鎮日閑閑清澹泊，別有恬然活計。握固存真，心無雜念，忘我兼忘世。玉嬰神變，自然與道相契。　光明照耀十方，凝空燦燦，大闡非為細。遍納無極通造化，物物頭頭俱濟。掌握乾坤，完容法體，玉貌真清麗。超凡出世，上朝三暻神帝。
集／詞曲／全金元詞／上冊／金詞／侯善淵／沁園春(P.524-1)
又
善惠謙柔，濟苦憐貧，隨方就圓。善治家潤國，修身養命，深窮造化，莊列齊肩。抱守玄陽，靈源密固，內闡雙關育浩然。通玄路，放眉間妙色，光接雲煙。　冥冥杳杳無邊。運日月精華混物鮮。照
洞虛豁朗，凝空燦燦，胎星一點，出化先天。遍應諸方，週盈法界，拍塞無瑕道德全。威神力，顯平生手段，奪取仙權。
集／詞曲／全金元詞／下冊／元詞／尹志平／江城子(P.1178-2)
江城子　和蒼蓋郭秀才韻
乘車坐馬走東西。論玄規。入幽微。天下崢嶸，隨分立階梯。吾教流通天地祐，無不喜，盡歸依。　其中消息與誰期。解忘機。識無為。霞友雲朋，心地要平夷。抱樸全真明日用，神燦燦，性輝輝。
集／詞曲／全金元詞／下冊／元詞／潛真子／蘇幕遮(P.1251-2)
又　曲江上，看月華澄淨，有箇烏飛
燦燦明，天河曲。蚌上光輝，內長娑羅木。卯兔千年毛似玉。陰裏生陽。只要人知悟。日中烏，生三足。陽內藏陰，本向離中住。二物同收歸一處。對景觀形，輒莫生塵污。
集／總集／文苑英華／賦　凡一百五十卷／卷第四　賦四／天象四／海日照三神山賦　紇干俞(P.25-1)
海日照三神山賦以耀輝相烛珠庭燦然為韻
紇干俞
海日飛光神山之陽流一氣於天表自三峯而景彰龍車迥馳麗于高而特異金闕互映混其彩以交相原夫出巨浸以貞明次崇岡而久照當峻極之離立滅塵氛而引耀遂使授人之歷分乎命以正其方涉海之倫駭乎目以觀其徼遲隱見於危壁藹晶熒於遠嶠披道接靈之府含華蘊粹之仙秉至陽而不極體元氣於自然駭景克存訝魯陽揮戈於在側騰精獨往疑羲和弭節於其顛于以繫時於焉絕俗幽莫可辨明之所燭異景暫凝乎地首奇峯載列於鼎足影搖林樹漸昇桑野之躔色動鯨波尚想甘泉之浴且霞標建其南服日觀揭其東隅雖照臨之等類亦
重深之道殊豈若丹極赫以戒晨仙宮朗而增煥方運行而不息乃曈曨而未旰森瓊樹之離離曳羽衣之燦燦此日而御惟山有輝諒難徵於紀牒思載瞻乎海沂彼或栖真方丈必期乎悠久如將處代崦嵫且懼於浸微是以養志忘形馳暉以寧福地無阻玄門寢扃誓將越渤澥陵杳冥仰無私之照窮不死之庭願參光而有待庶群仙兮是聽
集／總集／文苑英華／賦　凡一百五十卷／卷第五十五　賦五十五／禋祀二／東郊朝日賦　陸贄(P.251-1)
東郊朝日賦以國家行仲春之令為韻
陸贄
日為炎精君實陽德明至乃照臨下土德盛則光被四國天垂象聖作則侯春分之節時則罔愆順周官之儀事乃不忒於是載青旂儼翠華盖留殘月旗拂朝霞咸濟濟以皇皇備禮容於邦家天子躬整服以待曙心既誠而望賖倏而罷嚴更闢禁城五輅齊駕八鸞啟行風出郊而草偃澤先路而塵清卷餘靄於林薄動神光於旆旌初破鏡而半掩忽成輪而上征杲耀榮光分輝於千品萬類烟熅瑞色均燭於四夷八紘一人端冕以仰拜百辟奉璋而竭誠
故曰天為父日為兄和氣旁通帝德與日德祺遠清光相對帝心與日心齊明時也春事既用夾鍾律中登觀臺而瑞集覩芳甸而農眾東為陽位故出拜於國東仲居時中乃展禮於春仲既而盛禮畢陳錫銮回輪家有罄室巷無居人備禮服之燦燦殷游車之轔轔人望如草我澤如春惟天德與聖壽配朝日而長新伊茲禮之可持歷前代而脩之漢拜庭中成煩褻之細事魏朝歲首失禮經於舊時國家欽若天命率由時令矯前王之失德修古典而施敬俾伯夷之掌禮侔軒后以作聖恭承命於春卿遂觀光而興詠
集／總集／文苑英華／賦　凡一百五十卷／卷第一百十五　賦一百十五／寳一／沽美玉賦　白行簡(P.525-2)
沽美玉賦以懷寳迷時豈曰君子為韻
白行簡
美矣哉有玉於茲不磷不緇韜而藏則傷乎秘寳懷而匿又慮乎失時是以露瑤華之烱爾就朝市而沽之且以辨玉璞之名且以見至珍之道耀盈尺之燦燦彰合拱之皓皓使思之者覩於貞清仰之者知乎堅好首六瑞以為瑞排眾寳而稱寳然後厥聲載路厥價載聞蘊十德以光代先駟馬以薦君亦何必隱映其華韜藏其美行於魯謂迷邦之士入於宋比越卿之子豈獨用為薦神亦自以為厲己一作一自以為身危一自以為厲己且時見玉而既重玉待時而以諧獻楚之忠誠必賞求秦之價直非乖自可覆之於匱鬻之於懷間彼琅玕照追師之笥離于衣褐裨天子之諧寧令善價不再良晨無質且遠於簪裾永踈於筐篚夫然則玉工貽誚君子不韙韞藏之則爾能沽之則吾豈如垂棘之璧不琢之珪亦當出彼嚴石鬻此規携是以百爾之行一與之齊未有玉逢價而更惜士於時而自迷然則事有可而必行辭有為而焉說道既危而思隱善求顧一作售求善而無伐故沽玉者遵於賜言待價者存乎子曰沽哉於斯文而
盖闕
集／總集／文苑英華／賦　凡一百五十卷／卷第一百三十九　賦一百三十九／蟲魚一／黑龍飲渭水賦　白居易(P.640-1)
文苑英華卷第一百三十九
蟲魚
黑龍飲渭水賦一首　　葉公好龍賦一首
漢武帝射蛟龍賦一首　窮魚賦一首
北溟有魚賦一首　　　魚登龍門賦二首
漢武帝遊昆明池見魚衘珠賦一首
烹小鮮賦二首　　　　魚在藻賦一首
黑龍飲渭水一無水字賦以出為祥下飲渭水為韻
白居易
龍為四靈之長渭居一作為八水之一飲亹亹之清流浴彬彬之玄質翻若一作忽兮下降賁然躍出首蜿蜒以涌煙鱗錯落而點漆動而無悔爰作瑞於秦川應必有徵乃效靈於漢日觀其攸止察其所為行藏不忒動靜有儀睛昡燿文彩陸離下泉于焉表異守黑于以標奇一作躍于泉於焉表異守其黑所以標奇不一徒爾異心有以一作或隱或見時行時止順春秋而隱見随晦明而行止一作順於東下而無乖應昏明十一作而有以於是稽大易按前史口符叶聖人之昌運飛而上天表王者之休徵見一作下而飲水於是一作爾乃下長流一作降長川俯高岸秋騤騤以矯矯一作氣點點以黯黯光燦燦而爛爛紫雲随而瑞氣氤氳白日照而文章炳煥一無此十六字聞之者心駭而易色一作屏息覩之者目眙一作而改觀呼吸二字一作一呼一吸而聲起風雷宛轉二字一作或躍或騰而勢超雲漢爾其矯首陸梁拖尾廻翔蹈流鳴躍劈波騰驤爾其至騰驤十八作觀夫莫智匪常莫黑至祥契昌期於南面合正色於北方拖尾廻翔臂波騰驤飲清瀾之澹澹一作浩浩
噴一作動素浪一作波之湯湯頓頷一作額而碎珠迸落奮髯而細雨飛楊讋水族則一作驚水府兮鱣鮪奔走駭泉室則黿二字一作兮蛟鼉伏藏信可符帝王之度叶邦家之光表三秦之加瑞呈二漢之徵祥自信可至徵祥二十四字一作玄雲從而淺深一色白日照而左右交光且夫一作彼順氣一作候時出處憑虛上下度若一作弱水而斯馭知一作去鼎湖而是駕同張華一作開茂先之飛劍見長房之竹一作枝化豈若一有此字炎精冥契水德潛稟黑質黯三字一作玄甲臂以凝黛玄文裴以摛錦一作文章裴兮擒錦逼而察也類天馬出水以一作而遊遠而望之疑長虹截澗而飲既一作已而跨白雲一作負蒼天騰一作去清渭排冥冥之寥廓度一作反浩浩之元氣則知水物之靈鱗蟲之貴展一作盛矣哉抑斯龍之所謂
凡一作皆集本
集／總集／文苑英華／詩　凡一百八十卷／卷第三百二十　詩一百七十／郊祀／宿齋／奉和李相公攝事南郊覽物興懷呈一二知己　韓愈(P.1653-2)
奉和李相公攝事南郊覽物興懷呈一二知己集作舊
韓愈
燦燦辰角曙亭亭寒露朝川原共澄映雲日還浮飄上宰嚴祀事清途振華鑣圓丘峻且坦前對南山標村樹黃復綠中田稼何饒顧瞻想巖谷興歎倦塵囂惟彼顛冥集作宣非者去公豈不遼為仁朝自治用靜兵以銷勿憚吐握集作促勤可歌風雨調聖賢相遇少功德今宣昭
集／總集／文苑英華／謌行　凡二十卷／卷第三百四十　歌行十／雜贈／入奏行贈竇侍御　杜甫(P.1760-1)
入奏行贈竇侍御時統檢察使
杜甫
竇侍御驥之子鳳之雛年未三十忠義俱骨鯁絕代無烱如一段清氷出萬壑置在迎風寒露之玉壺柘一作蔗漿歸廚金盌凍洗滌煩熱足以寧君軀政卞圜杜詩注作整用踈通合典則戚聯豪貴躭文儒甲兵集作兵革未息人未蘇天子亦念西南隅吐蕃憑陵氣頗麤竇氏檢察應時須一作才能俱運粮繩橋壯士喜斬木火井窮集作寒猿呼八州刺史思一戰三城守邊却可圖此行入奏計未小密奉聖主集作旨恩宜殊繡衣春當卞氏註作飄飄霄漢立綵服日向卞氏註作燦燦庭闈趨一有開濟人所仰飛騰時正須十字省郎京尹必俯拾江花未落四字卞氏注作多暇還成都携酒肯訪浣花老為君著衫捋髭鬚十四字一作肯訪浣花老翁無為君酣酒滿眼酤與奴白飯馬青芻
集／總集／文苑英華／序　凡四十卷／卷第七百五　序七／文集七／著作佐郎顧君集序　皇甫湜(P.3638-2)
著作佐郎顧君集序英華分文粹序詩集序作兩門按皇甫湜集題作顧況詩集序則當在七百十三卷英華既編入文集門或恐不專是詩姑仍其舊
皇甫湜
吳中山泉氣象文粹作壯英淑恠麗太湖異石洞庭朱實華亭清唳與虎丘天竺諸佛寺鈞錦繡絕君出其中間翕輕清以為性結汵汰以為質呴鮮榮以為詞偏得文粹無得字於逸歌長句駿發踔厲往往若穿天心出月脇意外驚人語非尋常所能及最為快也李白杜甫已死非君將誰與哉君諱況字逋翁以文入仕其為人類其詞章嘗從韓晉公於江南為判官驟成其磊落大績入佐著作不能慕顧集作順為眾所排為江南郡丞累歲脫縻無復北意起屋於茅山意飄然若將續古三仙以壽九十卒湜以童子見君楊州孝感寺君披黃衫白綃集作文粹作絹鞈頭眸子瞭然燦燦集作文粹作烱烱清立望之真白珪振鷺也既接歡然以我為楊雄孟
軻顧恨不及見四文粹作三十年於茲矣知音之厚曷嘗忘諸去年從丞相涼公襄陽有曰集作白顧非熊生者在門訊之即君之子也出其詩果工袖君集八字集作出君之詩集二十卷泣請集作示余發之涼公適移蒞宣武軍余裝歸洛陽諾而未副今又稔矣生來速文乃題其集之首為敘
集／總集／文苑英華／序　凡四十卷／卷第七百十六　序十八／詩序二／雲母泉詩序　李華(P.3698-2)
文苑英華卷第七百十六　　　　　　序十八
詩序二
雲母泉詩序一首　　　登頭寺東樓詩序一首
泛沔州城南郎官湖詩序一首
顧著作宣平里賦詩序一首
晚春崔中丞林亭會集詩序一首
賀蘇常二孫使君隣郡詩序一首
周公瑾墓下詩序一首　游雲門寺詩序一首
鄂州何大夫創製夏亭詩序一首
甘子堂各賦一物詩序一首
韋賓客宅宴集詩序一首
秦徵君校書與劉随州唱和詩序一首
蕭侍御喜陸太祝自信州移居洪州玉芝觀詩序一首
崔衞二公同任渭南縣尉日宿天長寺唱和詩序一首
暮春陪諸公游龍沙熊氏清風亭詩序一首
吳尊師華原露仙館詩序一首
雲母泉詩序
李華
洞庭湖西玄石山俗謂之墨山山南有佛寺寺倚松嶺松嶺下有雲母泉泉出石中引流分渠周遍庭宇發源如乳湩末派如淳漿烹茶淅蒸灌園漱濯集作齒皆用之大浸不
盈大旱不耗自墨山西北至石門東南去東陵廣輪二十里盡生雲母牆階道路燦燦一作烟烟如列星井泉溪澗色皆純白鄉人多壽考無癖痼疥搔之疾華深樂之穎川陳公天寳中與華同為諫官公性與道合忽於權利方挂冠投簪顧華以名山之契乾元初公貶清江丞移武陵丞華貶杭州司功恩復左補闕上元中俱奉詔徵公自清江至武陵道路多虞詔一作制書不至華泝江而西次于岳陽江山延望日夕相見二字一作相顧屬思與高賢共飲雲母之泉躬耕墨山之下敢違朝命以狥私欲秋風露寒洞庭微波一聞猿聲不覺涕下況支離多病年齒一作甫始衰願藥餌一作餌藥扶壽以究無生之學事乖志負火爇予心寄懷此篇亦以書予一作公之志也次有古詩茲不具載
一作皆唐文粹
集／總集／文苑英華／碑　凡九十一卷／卷第八百七十八　碑三十五／祠廟一／少室山少姨廟碑　楊炯(P.4631-2)
少室山少姨廟碑
楊炯
臣聞崑崙集本文粹並作閬西北之地二本無此字天門也則五帝處其陽陸三王居其正地太集作泰山東南之地二本無此字日觀也則秦皇刻其石銘漢帝探其玉策故知建都邑正方位劃文粹作畫崇墉刳濬洫必憑天地之險然後四海為家擁神休尊明號叶時月同量衡必致山川之祠然後群神受職少室山者山岳之神秀者二本無此字也憑河圖而括象文粹作地用遁甲以集作而開山發揮宇宙之精噴薄陰陽之氣璧立而千仞削成而四方北臨恒碣猶如聚米南望荊衡財文粹作纔通用同覆簣共工氏觸皇天之八柱未足擬議龍伯人鈞溟海之五文粹作三山無階響像考於含神霧文粹作紐白玉猶存驗於山海經黃花不落其名有序則太室西偏其位可知則嵩嵩佐命若乃乾坤之所合雷雨之所交仰躔七星之野俯鎮三河之曲朝市臨於域中樞機正於天下六合交會於是二本有乎字有天帝之下都九州名山於是二本有乎字有靈仙之窟宅臣謹按少姨廟者則漢書地理志嵩文粹作崇高少室之廟也其神為婦人像者則故老相傳云啟母塗山之妹也昔者生于石紐水土所有二本作以致其功娶于塗山室家所以成其德后宗之位象南宮之一星外戚之班比西京之列傳惟幾不測其道無方騁神變而
揮霍降精靈而盻蠁亦猶蔣侯三妹青溪之軌跡可尋虞帝二妃湘水之波瀾未歇何止祠稱丁婦廟號勝二本作滕姑少女宅於西宮夫人舘於南岳山臨白崖空聞石室之靈浦對青崖獨有金臺之異若斯而已矣年文粹作時更魏晉數歷周隋四望於是莫脩八神以之無主炎涼代序寧觀俎豆之容霜露沾衣非復絃歌之地國家乘天造之草昧屬人謀之與能奄有大寳遂登神器天地水火之無象則女媧氏補之於是乎鍊其五石東西南北之失位則神農氏立之於是乎甄其四海天皇貴與天乎合德富與地乎侔貨窮變化之道二本作理盡神明之數伏羲畫卦唯觀鳥獸之文黃帝垂衣盖取乾坤之象利兼於成器功周於備物瑤臺美化闡邦國之風猷銀牓嘉聲備集作美文粹作茂君親之典禮稱才子者八族則叔獻季貍有亂臣者十人則太顛閎天若夫圓丘方澤所以饗天神地祗複廟重欄所以序文昭武穆命秩宗之位分太宰之官考虞夏之質文定殷周之損益其大禮有如此者高陽有飛龍之樂始會八風帝舜有儀鳳之音初調九奏后夔典其教制氏辨其聲鍾磬笙竽二本作竽瑟致其和尊卑長幼成其序其廣樂有如此者太微營室明堂布政之宮白獸蒼龍象魏懸書之法下應猶草王言如絲北辰而拱眾星南面而朝天下其為政有如此者紏萬人者施之以八刑誥四方者戒之以三典畫衣不犯載酒無冤免禽獸於網羅備二本作納寰瀛於軌
物其恤刑有如此有周人之養國老始闢西膠漢氏之召諸生初開太學辟雍所以行其禮泮宮所以辨其教二本作政童子三一本作五尺羞談文粹作稱覇后之臣冠者六人唯述明王之道其文德有如此者涼風至司馬於是乎陳兵太白高將軍於是乎宜戰乘斗杓而誓旅出星門而杖鉞莊周稱天子之劒舉之按之呂望言聖人之兵如風如雨其武功有如此者稽其殷室二本作令有文犀利劒之効珍考其周書有茲文粹作諸白乘黃之騁力東漸西被南馳北走盧敖之窮觀六合不出於城堭陶侃之飛入八門未游於仙二本作宮室其疆理有如此者察璿璣而平大運天回地游吹王律而部人時陽動陰靜煙雲蕭索而合彩日月淑清而啟旦豈直鳳巢阿閣入軒后之圖書魚躍中舟稱武王之事業其休徵有如此者然則囊括混沌發揮生靈大庭不足使驂乘驪連不足使扶轂可以會玉帛可以答靈祗行聖人之大孝既郊祀而宗祀昭帝王之盛節亦因天而事天猶復下聽輿人旁求故實以為唐堯五載無聞太室之儀殷帝八遷未卜王城之地是用陳圭置臬建周后之兩都制二本作詔蹕鳴鑾廵漢王之中岳熒惑先列招搖在上隱天二本有而字動地欱文粹作吹野二本有而字歕山旌旗則日月運行鍾皷則雷風相薄道伊闕據轘轅怡然肆二本作長望邈乎周覽壯靈山之雲雨仍求載祀之經對閑寢之丘墟思秩無文之禮於是降天渙命司存因其舊跡葺其新廟詳費務議工
徒下隴蜀之名材致荊藍之寳玉易者言乎悅使人文粹作民唐諱忘其勞詩者歌乎子來成之不日東西膠葛文粹作較轕南北崢嶸繡栭兮雲楣光照耀兮奪日二本作目桂棟兮蘭橑氣氛氳兮襲人皎日登於綺一作納疏奔星下於閨闥珠簾瑇匣上高閣而三休金柱銀檻二本作楹廵步廊文粹作出長廊集作步長廊而中宿窮山海之瓌寳盡人神之壯麗豈直文粹作止河庭貝闕俯鏡文粹作馮夷之都洛水瑤壇旁臨虙妃之館爾其巖嶂重復岡巒左右青霞起而照天白露二本作霧生而匝地餘基隱嶙仍知萬歲之亭古木摧殘尚變二本作辨三花之樹明公舊祀棟宇岧嶤仙女層臺風煙爛熳文粹作漫軒轅之訪大隗二本作瑰非先求牧馬之童太一之微少君直下乘龍之使夫峻極也天帝因而會昌夫降神也景福由其興作於是乎昭之以明德聽之以和聲可以羞澗溪沼沚之毛可以奠潢汙行潦之水聰明正直惟鬼神而有知玉帛犧牲在文粹作實陳信而無愧日之吉靈之來蜺為旌兮翠為盖雷為車兮電為策皷之以南箕風嫋嫋而先路潤之以西畢雨寘冥而灑道其始至也若海靜山空曈曈朧朧照白日於扶桑之東其少進也若移星轉漢燦燦爛爛吐明月於瀛洲之半佩珠玉而的文粹作玓瓅襲羅紈二本作縠而飄颻建晨纓之寳冠踐遠游之文履命禱兮嘯侶徙倚兮徘徊群仙畢集眾靈咸至有西華之紫妃有中黃之素女華山之上飛二本作明星遠燭陽臺之下暮雨潛通或瓊室而文粹作以飛霞
或銀臺而薦樂天孫忽降蹔停支石之機神女相歡即起投壺之電左侍右衛則甲申之瓊石乙巳之蘭蕭妍倡妙妓則憑悅之清歌幽露之皷瑟樂章既闋禮容斯備回風兮雲旗入不言兮出不辭荷衣兮蕙帶倏而來兮忽而逝惟神享德降百福而無窮惟岳配天視三公而有典昔者夏后氏之乘四載仍開宛委之圖周穆王之御八龍猶紀弇二本作春山之石況乎上照下漏天平地成人主宅中旁羅於宇縣山靈顯位密邇於神州豈使令德不傳頌聲寂二本無此字無紀述二本無此字田是三天降策有南霍之升文粹作叔儲八丈鐫銘有西王之服道魏國鍾繇之字唯勒歲年晉家張載之文遂承明制二本作詔其詞曰
上帝有命皇天無親樹之元后以牧烝民唐諱二本作人光宅六合懷柔百神德成郊祀禮備宗禋其一軒稱配永崑墟帝出堯號則天汾陽詔蹕觀人設教叶時同律有感必通無文咸秩其二皇家啟聖受命于天上鍊五石旁疏百二本作九川開階運斗宅海乘乾王母益地周公卜年其三天子建德重規疊矩聖敬日躋宗文祖武範圍三極和平萬宇率由舊章粵若稽文粹作乩古其四璇宮夜敞銀牓朝開德象陰月聲象二本作符震雷山河翼載文粹作戴星緯鹽梅能事畢矣乾元大哉其五理二本作化定制禮功成作樂日月旗二本作旂常夏殷正朔德溥二本作澤天外文明地角氣白星黃風搖露濁其六兩京畿甸五載廵遊馳驅太一部列蚩尤將見大隗爰尋許由廻鑾
躑躅寓目周流其七欝欝靈鎮巖巖積石直上五千去天三百帝休非遠真經可覿石室徘徊瓊膏滴瀝其八山唯二本作惟地德神即陰靈瑤姬逐雨玉女隨星陰陽不測黍稷非馨倏忽年代荒蕪廟庭其九旁求祀典載垂天漢二本作渙始制二本作詔林衡俄成壯觀紫柱文粹作梲星錯丹梁霞煥似對青溪如遊集作臨白崖其十文貍赤豹電策雷車隱隱中道訇訇太虛遂停龍駕永託神居天廻地止霧歇雲除其十一眾靈晱晹文粹作易群仙容與衡岳夫人漢濱游女洛川觧珮天河弄杼顧慕招携繽紛儔侶同聲同氣文粹作同氣同聲爰笑爰語其十二于以採蘋南澗之濱于以採藻于彼行潦吉日文粹作日吉兮辰良浴蘭湯兮沐芳揚抱兮拊皷奠桂酒兮椒漿神其醉文粹作萃止降福穰穰其十三
集／總集／文苑英華／碑　凡九十一卷／卷第八百九十四　碑五十一　神道十二／職官二　北省二　翰林附／故中書舍人吳郡朱府君神道碑　李紓(P.4707-2)
故中書舍人吳郡朱府君神道碑
李紓
極以象為文三辰章焉地以植為文百嘉昌焉辟以誥為文萬宇揚焉故三才之文人文為至三代之文周文為備秦漢承式簡而未弘魏晉繼軌則而方麗在河朔也其流靡清至江介也其細已甚以逮於亡隋焉國朝鏟邇代之弊振中古之業掌文命官發華歸本出入二百載上下十數公燦燦然與漢魏同風矣而矌士之制愽而通豪士之制英而辯道流之制精而密君子之制直而溫吳郡朱君
其君子歟諱巨川字德源嘉興人也此邦之人不學則農苟為為字疑作違二業必自他邑故王父舉茂才先子舉孝廉皆在上第君以文承祖以經傳代行中規身中度陽休於氣和積於中而藻之以文章也年二十明經擢第嘗著四皓碑磅礴君臣之際表章出處之跡正或蒙難顯黜於晦柔能麗明語賢於默道弘藏衎義與定傾識者已知其有易諒佐檢之風矣其後北戎病燕華夏爭土率先心計絿一作詠非競力刑潛不隱鱗飛不藏羽而君深居里巷鮮越戶庭靡躬靡親不以潔羞膳不蠶不績不以獻溫清行之有餘重志于學考經義之箋訓撰策書之贊敘每立新評必度常均將欲含堅超長鍼肓起疾矣又著睢陽守城論一篇以為義者忠之徒危者節之本苟忘義以自重是臨節而可移固以探二公之心垂萬古之訓使違難者銷聲以結舌苟生者寄愧而終身斯深於春秋而不義者遠矣御史大夫李季卿實舉賢能授左衛率府兵曹參軍戶部尚書劉晏精求文吏改睦州錄事參軍豪州獨孤及懸託文契舉授鍾敵縣令兼大理評事沔鄂聯師獨孤問俗欣慕士程表為從事授監察殿中等御史數公皆人之望也士趨於門猶恐不及君辟其府未嘗有容至於幹一作翰固守成平端吏職所至蒙其福利所奉由其重輕人皆誦之君以為恥本州牧御史大夫李推善里仁拜章特徵薦左補闕內供奉行以直聞文以正舉皆君之素也況官以諫
為名乎傅納從容休問昭晣由是擢起居舍人知制誥換司勳員外郎掌誥如初拜中書舍人錫以章綬凡載書之傳信者贊書之加命耆詔策之封崇者愍策之褒厚者其詞必溫其道必直洪而不放纖而不繁實根作者之心無愧前人之色前後時宰僉稱任職其小成也猶嘗秉考秀之刀尺掌條流之衡度而焦明顛於層旻飛黃頓於局潞此人情所以為慟天問之所宜賦也以建中四年三月九日遘疾終于上都勝業里私第春秋五十有九一作七以其年七月七日歸窆於本縣西上蔡原舊塋禮也詔以侍御從之贈華州刺史俾所在州縣續食以過喪詔恩之崇終始加等朱氏之先出自顓頊吳回後也建國曰邾有儀父勤王之義去邑為朱有平原佐漢之績愽以忠輔顯雲以義烈聞從吳為世家在晉為冠族以至于曾祖伯道皇朝襄州司馬祖貞筠皇朝筠州豐利縣令父循贈洗馬君即洗馬府君之元子嗚呼嘉禾之偏宰樹焉依崇丘即高大寢重潤元精之發回復其中故君生受英華之氣歿歸隱厚之邃宜其騰振洪徽延垂慶嗣也祖宿纂祖之武得君之文甫逮弱齡擢登秀士與其弟端靖定等遐護歸輤進拜先友哀託斯銘往旌不朽銘曰
猗朱君秉國文星回漢鼎歊汾丹素絢雅鄭分音扣玉氣飄雲才日新行日聞騁夷道夭中身霈洪私贈朱輪勾吳邑靈海賓降精英積氤氳地貞吉宅還真門脩夜非我春
聳孤石垂後人
子／醫家／御定佩文齋廣群芳譜／花譜　卷二十二至卷五十三／卷二十二　梅花一／集藻／七言古詩(P.37-1)..[文淵閣四庫全書本]
［七言古詩］
〔増〕陳江總〈梅花落〉臘月正月早驚春衆花未𤼵梅花新可憐芬芳臨玉臺朝攀晩折還復開長安少年多輕薄兩兩常唱梅花落滿酌金巵催玉柱落梅樹下宜歌舞金谷萬株連綺甍梅花宻處藏嬌鶯桃李佳人欲相照摘葉牽花來並笑楊桞條青樓上輕梅花色白雪中明橫笛短簫悽復咽誰知栢梁聲不絶　宋蘇軾〈松風亭下梅花盛開〉春風嶺上淮南村昔年梅花曽
㫁魂豈知流落復相見蠻風蜑雨愁黃昬長條半落荔支浦臥樹獨秀桄榔園豈惟幽光留夜色直恐冷艶排冬温松風亭下荊棘裏兩株玉蕊明朝暾海南仙雲嬌墮砌月下縞衣來叩門酒醒夢覺起繞樹妙意有在終無言先生獨飲勿歎息幸有落月窺清樽　［再用前韻］羅浮山下梅花村玉雪為骨冰為魂紛紛初疑月掛樹耿耿獨與參橫昬先生索居江海上悄如病鶴棲荒園天香國艶𡧓相顧知我酒熟詩清温蓬萊宫中花鳥使
綠衣倒掛扶桑暾抱叢窺我方醉臥故遣啄木先敲門麻姑過君急灑掃鳥能歌舞花能言酒醒人散山寂寂惟有落蕊粘空樽　〈和秦太虚梅花〉西湖處士骨應槁只有此詩君壓倒東坡先生心已灰為愛君詩被花惱多情立馬待黃昏殘雪消遲月出早江頭千樹春欲闇竹外一枝斜更好孤山山下醉眠處㸃綴裙腰紛不掃萬里春隨逐客來十年花送佳人老去年花開我已病今年對花還草草不如風雨卷春歸收拾餘香還畀昊
〈再和潛師〉花工未議蘇羣槁先向寒梅一傾倒江南無雪春瘴生為散冰花除𤍠惱風清月落無人見洗妆自趁霜鐘早惟有飛來䨇白鷺玉羽瓊枝鬭清好吳山道人心似水眼淨塵空無可掃故将妙語寄多情橫機欲試東坡老東坡習氣除未盡時復長篇書小草且撼長條餐落英忍饑未忍窮呼昊　沈與求〈溪上見梅〉晴溪漲渌如隂苔晴日挿影相瀠洄畫船疊鼔順流下波光浩蕩征㠶開灘縈岸繚柁牙轉水石互激如奔雷湏
臾已復過絶壁歸路漸近嚴陵臺山重溪複境彌迥暗香忽自空中來日斜正見叢棘外炯炯疎片飄寒梅槎牙一種獨愁絶含情不語明巖隈凌波疑是水仙出縞衣素質行徘徊下窺深淺一笑粲半使凡卉俱塵埃山谷之儒已臞甚龜膓鶴骨世所咍相逄頓覺百憂釋不嫁春風誰與媒舟行易逺空回首角聲吹夢心悠哉　唐庚〈劒州道中見桃李盛開而梅花猶有存者〉桃花能紅李能白春深無處無春色不應尚有數株梅可是東
君苦留客向來開處當嚴冬李花未白桃未紅即今已是大人行勿與年少爭春風　朱子〈用東坡韻〉北風日日霾江村歸夢政爾勞營魂忽聞梅蕊臘前破楚客不愛蘭佩昬尋幽舊識此堂古曵杖偶集仙家園嵐隂春物未全到邂逅只有南枝温冷光自照眼色界雪艶未怯扶桑暾遥知雲臺溪上路玉樹千里藏山門自憐塵覊不得去坐想佳處知難言但對君詩慰岑寂已似共倒花前樽　羅浮山下黃茅村蘇仙仙去餘詩魂梅花
自入三疊曲至今不受蠻烟昬佳名一旦異凡木絶艶千古髙名園却憐冰質不自暖雖有歩障難為温羞同桃李媚春色敢與葵藿爭朝暾歸來只有修竹伴寂歴自掩疎籬門亦知真意還有在未覺浩氣終難言一杯勸汝吾不淺要汝共保山林樽　江梅欲破江南村無人觧與招芳魂朔雲為㫁蜂蝶信凍雨一洗烟塵昬天憐絶艶世無匹故遣寂寞依山園自吹羌笛娱夜永未要鄒律回春温連娟窺水墮殘月的皪泣露晞晨暾海
上清游記上界衰病此日空柴門相逄不敢話疇昔能賦豈必皆成言雕鐫肝腎竟何益况復制酒哦空樽　〈次張彦輔賞梅韻〉朔風萬里開雲屏清霜夜墜朝景晴南枝浩蕩正春色凍蕊的皪含空明花邉偶對青銅鏡槁項不堪冰雪映擁爐獨坐只悲吟振策出遊舒逺興暗香何處時一飄行行復值最長條傾頭欲折𣺌誰贈滿意相思那得邀極知異縣淹行李心賞未甘輕付畀石雄賦罷不相聞秀墅書來因舉似兩翁句法爭新竒
畫出疎影沉寒漪幽探自出塵境外勝概未許兒曹知祗今嚼蕊攀條處他日重來記前度風臺月觀悄無言玉笛冰灘索同賦嗟予衰懶倦将迎過眼紛紛無復情尚喜疎英窺水白更憐落片㸃苔青興來亂挿飛蓬首擬向君家醉君酒酒酣耳𤍠莫狂歌布皷雷門湏縮手　　楊萬里〈瓶中梅花長句〉幽人蚤作月滿堦月隨幽人登船齋推門欲開猶未開猛香排門撲我懐徑從鼻孔上濯頂拂拂吹盡髪底埃恍然墮我衆香國欲問何祥
無處覓𡨋搜一室一物無瓶裏一枝梅的皪平生為梅到斷腸何曽知渠有許香夜來偶忘掛南𥦗貯此幽馥萬斛強却憶去年西湖上錦屏下瞰千青嶂谷深梅盛一萬株千頃雪波浮欲漲是時雨後初開前日光烘花香作煙政如新火炷博山蒸出沉水和龍涎醉登絶頂撼疎影掇葉餐花照氷井蜀人老張同舍郎喚作謫仙儂笑領如今茅屋臥山村更無載酒來叩門一尊孤斟懶論文猶有梅花是故人　〈梅花下遇小雨〉偶來花下
聊散策落英滿地珠為席繞花百匝不忍歸生怕幽芳怨孤寂仰頭欲折一枝斜自挿白髩明烏紗傍人勸我不用許道我滿頭都是花初來也覺香破鼻頃之無香亦無味虚疑黃昬花欲睡不知被花薫得醉忽然細雨濕我頭雨落未落花先愁三㸃兩㸃亦不惡未要打空花片休　〈郡泊燕堂庭中梅花〉林中梅花如隠士只多野氣無塵氣庭中梅花如貴人也無野氣也無塵不疎不宻隨宜了旋落旋開無不好珠簾遣風細為吹畫簷
䕶霜寒更微詩翁繞堦未得句先送詩材與翁語有酒如澠誰伴翁玉雪對飲惟渠儂翁欲還家即明𤼵更為梅兄留一月　〈雨後曉起問訊梅花〉前日看梅風吹倒昨日看梅雨霑㡌近梅一日或再來逺梅隔年纔一到夜來為梅愁雨聲挑燈起坐至天明不知消息平安否早來問訊還疾走橫枝雨後轉清妍玉容洗妆晨更鮮絶似孤山半𡶶雪不羡玉井十丈蓮十事八九不如意人生巧墮天公計簿書海底白人頭孤負江南風月秋
憶昔少年命同社月裏傳觴梅影下一片花飛落酒中十分便罰琉璃鐘如今老病不飲酒梅花也合憐衰翁　〈雪夜尋梅〉去年看梅南溪北月作主人梅作客今年看梅荊溪西玉為風骨雪為衣臘前欲雪竟未雪梅花不慣人間熱橫枝憔悴涴晴埃端令羞面不𡧓開縞裙夜訴玉皇殿乞得天花來作伴三更滕六駕海神先遣東風吹玉塵梅仙曉沐銀浦水冰膚别放瑤林春詩人莫作雪前看雪後精神添一半　金李俊民〈籌堂尋梅〉
蕭疎籬落誰家圃尋芳信逐遊蜂去眼前荊棘少人行馬蹄直到香來處怕愁貪睡獨開遲瘦損春寒鶴膝枝可是東君苦留客斜風細雨不堪詩　元朱徳潤〈登道山亭觀梅用東坡韻〉道山亭下梅花村坡仙作詩為招魂明姿照人隔寒水瘦影帶月欺黃昬先生頗厭郡齋冷持書晚約窺山園松風吹香清人骨地爐烟消酒初温孤標已出羣卉上故遣雪意迷晴暾和羮結子時較晩先傳春色來𢖍門天寒谷幽翠䄂薄豈知青鳥能傳
言明晨看花重有約呼童掃石羅清樽　劉詵〈竹外梅梢〉誰家修篁千萬竿短墻流水朱䦨干孤芳託根得春早一枝斜出行路看遥擬青林炯初霽一㸃兩㸃雪未殘小𥦗月落霜角動誰與伴此空山寒　王冕〈題月下梅花〉平生愛梅頗成癖踏雪行穿一䨇屐六花散漫飛滿空千里萬里同一色衝寒不畏朔風吹乘興來此江之湄繁花滿樹梅欲放彷彿羅浮曽見時南枝橫斜北枝好北枝看過南枝老中有一枝致竒絶萬蕊千葩弄
天巧老夫見此喜欲顛載酒大酌梅花仙仙人怪我來何晩一别已是三千年醉來仰面臥深雪夢扶飛瓊上天闕酒醒起視夜何其饑烏啼殘半江月　〈題墨梅圖〉朔風吹寒冰作壘梅花枝上春如海清香散作天下春草木無名藉光彩長林大谷月色新枝南枝北清無塵廣平心事誰與論徒以鐡石磨乾坤嵗晩燕山雲渺渺居庸古北無人到白草黃沙羊馬羣瓊樓玉殿烟花繞凡桃俗李爭芬芳只有老梅心自常貞姿燦燦眩冰玉
正色凜凜欺風霜轉身西泠隔烟霧欲問逋仙杳無所夜深湖上酒船歸長嘯一聲䨇鶴舞　〈梅花二首〉江南十月天雨霜人間草木不敢芳獨有谿頭老梅樹面皮如鐡生光芒朔風吹寒珠蕾裂千花萬花開白雪髣髴蓬莱羣玉妃夜深下踏瑤臺月銀鐺泠泠動清韻海煙不隔羅浮信相逄共説嵗寒盟笑我飄流霜滿鬢君家秋露白滿缸放懐飲我千百觴興酣脫㡌恣盤薄拍手大呌梅花王五更𥦗前博山冷么鳳飛鳴酒初醒起來
笑抱石丈人門外白雲三萬頃　昔年曽踏西湖路巢居閣上春無數雪晴月白最精神瑪瑙坡前第三樹虬枝屈鐡交碧苔疎花𥈇迸珍珠胎初擬羣仙下寥廓瓊璫玉佩行瑤臺又疑幽人在空谷滿面清霜鬢華緑迎風冷笑桃杏花紅紫紛紛太麤俗今年來看秦淮水路隔西湖一千里草堂上是白雲窩夜半松風喚予起青山隔世無游塵雲根粉壁光如銀長嘯一聲月入户孤山處士來相親江南梅花自有主休問當年何水部山
僧對我黙無語栢子無風墮青雨　明沈周〈竹堂寺探梅〉竹堂梅花一千樹晴雪塞門無入處秋官黃門兩詩客珂馬西來為花駐老翁攜酒亦偶同花不留人人自住滿身毛骨沁冰影嚼蕊含香各搜句酒酣塗紙作橫斜筆下珠花濕春露只愁此紙捲春去明日重來花在地
〔原〕王世貞〈梅花〉瑤臺仙姝畏桃妬化作君庭䨇玉樹大庾萬條看更俗隴頭一闋吹不墮張果齯齒如編銀要與此樹爭丰神飛觴三雅媚殘月握筆片語開新
春有子移根奉温室皎皎冰姿射霜日莫言子作書生酸要與君王調𪔂實　于若𤄞〈題畫梅花〉錢君手出畫梅卷零風㸃雪寒芳歛老榦橫生色如鐡空山月抹孤根逺古今誰得傳梅神開卷瓊英寒逼人漫誇范致能為譜長老華光差得真一幅一枝不為少逐毫亂落奪天巧影滅香消破碧虚含飈出霧何縹緲逋翁湖山詩思清揚州東閣最含情瘦花數㸃應難謝不受江南笛裏聲
子／醫家／御定佩文齋廣群芳譜／花譜　卷二十二至卷五十三／卷四十九　菊花二／集藻／五言古詩(P.27-2)..[文淵閣四庫全書本]
〔五言古詩〕
〔原〕晉袁山松〈詠菊〉靈菊植幽崖擢穎陵寒飇春露不染色秋霜不改條　陶潛〈飲酒〉結廬在人境而無車馬喧問君何能爾心逺地自偏採菊東籬下悠然
見南山山氣日夕佳飛鳥相與還此中有真意欲辨已忘言　秋菊有佳色裛露掇其英汎此忘憂物逺我遺世情一觴雖獨進杯盡壺自傾日入羣動息歸鳥趨林鳴嘯傲東軒下聊復得此生　〈和郭主簿〉和澤周三春清凉素秋節露凝無遊氛天高風景澈陵岑聳逸峰遥瞻皆竒絶芳菊開林耀青松冠巖列懷此貞秀姿卓為霜下傑銜觴念幽人千載撫爾訣檢素不復展厭厭竟良月
〔增〕梁王筠〈摘園菊贈謝僕射舉〉靈茅挺三脊神
芝曜九明菊花偏可憙碧葉媚金英重九惟嘉節抱一應元貞泛酌宜長久聊薦野人誠　唐韋應物〈效陶彭澤〉霜露悴百草時菊獨妍華物性有如此寒暑其奈何掇英泛濁醪日入㑹田家盡醉茅簷下一生豈在多　韓愈〈晩菊〉少年飲酒時踊躍見菊花今來不復飲每見恒咨嗟佇立摘滿手行行把歸家此時無與語棄置奈悲何　白居易〈東園翫菊〉少年昨已去芳歲今又䦨如何寂寞意復此荒凉園園中獨立久日淡風露寒秋蔬
盡蕪没好樹亦凋殘唯有數叢菊新開籬落間攜觴聊就酌為爾一留連憶我少小日易為興所牽見酒無時節未飲心欣然近從年長來漸覺取樂難常恐更衰老強飲亦無歡顧謂爾菊花後時何獨鮮誠知不為我借爾暫開顔　〈和錢員外早冬翫禁中新菊〉禁署寒氣遲孟冬菊初坼新黄間繁綠爛若金照碧仙郎卜隱日心似陶彭澤秋憐潭上看日慣籬邊摘今來此地賞野意潛自適金馬門内花玉山峰下客寒芳引清句吟翫煙
景夕賜酒色偏宜握蘭香不敵淒淒百卉死歲晩冰霜積唯有此花開殷勤助君惜　席夔〈霜菊〉時令忽已變行看被霜菊可憐後時秀當此凛風肅淅𤁋翠枝翻淒清金蘂馥凝姿節堪重澄艶景非淑寧袪青女威願盈君子掬持來汎樽酒永以照幽獨　宋蘇舜欽〈和聖俞庭菊〉不謂花草稀實愛菊色好先時自封殖坐待秋氣老類裝翠羽枝已喜金靨小嚴霜發層英益見化匠巧揺疑光艶落折恐叢薄少一日三四吟一吟三四遶賞
專情自迷美極語難肖得君所賦詩爛熳惬懐抱朗詠償此心清尊為之倒　梅堯臣〈舟上採菊〉泯泯平慢流行當季秋月演漾過汀洲汀洲芳杜歇白露夜正霏黄菊寒更發采以泛酒巵不獨映華髪　〈和劉原甫省中新菊〉華省切星斗沉沉嚴燕房秋風茂陵孫種菊爛生光天晴蝴蝶飛上下舞䨇黄劉郎才筆豪移榻吟在傍日晩吏已散殘景上粉墻有酒無飲伴掇英襟裾香還思陶淵明棄官歸柴桑東籬獨此物盈把恨無觴賴有
白衣來好事遺壺漿適意各一時豈乏同舍郎　〈謹和相國屋上菊叢〉屋上有叢菊結根深瓦縫既無地勢美又乏土力擁乃因塗明生不因人所種亦能應節開焉取入公用公來步廣庭聞鴈目始縱忽見粲然英降植合常從賔僚席其傍詠翫意已重物莫厭僻逺會遇良可頌　〈依韻和通判把菊有寄〉湖邊草樹多蠧葉已少色唯菊不畏霜淡艶如有徳自與蘭並生非因人所植愛貴曾未厭秋日短苦逼朋好各相望採持空嘆息臨
杯不能飲對案不能食借問君何憂節物感人極　歐陽修〈西齋手植菊花過節始開偶書奉呈聖俞〉秋風吹浮雲寒雨灑清曉鮮鮮墻下菊顔色一何好好色豈能常得時仍不早文章損精神何用覻天巧四時悲代謝萬物惜凋槁豈知寒鑑中兩髩甚秋草東城彼詩翁學問同少小風塵世事多日月良會少我有一樽酒念君思共倒上浮黄金蘂送以清歌裊為君發朱顔可以𨚫君老
〔原〕蘇洵〈菊〉騷人足竒思香草比君子况此霜下
傑清芬絶蘭茝氣禀金行秀徳備黄中美古來鶴髪翁餐英飲其水但恐蓬藋傷課童加料理
〔增〕司馬光〈秋原菊〉高原向揺落叢菊始滋榮草際浮金碧照人䨇目明何湏夭生理玉斚泛餘英　王安石〈黄菊有至性〉團團城上日秋至少光輝積隂欲滔天况乃草木微黄菊有至性孤芳犯寒威采采霜露間亦足慰朝饑
〔原〕蘇軾〈詠甘菊〉越山春始寒霜菊晩愈好朝來出細粟稍覺芳歲老孤根䕃長松獨秀無衆草晨光雖照耀秋雨半
摧倒先生臥不出黄葉紛可掃無人送酒壺空腹嚼珠寳香風入牙頬楚些發天藻新荑蔚已滿宿根寒不槁揚揚弄芳蝶生死何足道頗訝昌黎公恨爾生不早
〔增〕蘇軾〈贈朱遜之詩并引〉元祐六年九月與朱遜之㑹議於穎或言洛人善接花歳出新枝而菊品尤多遜之曰菊當以黄為正餘可鄙也昔叔向聞鬷蔑一言知其為人予於遜之亦云黄花候秋節逺自夏小正坤裳有正色鞠衣亦令名一從人偽勝遂與天力爭易姓寓非
族改顔隨所令新竒既易售粹駮宜相傾疾惡逢伯厚識真似淵明君言我所印世論豈敢評願君為霜風一掃紫與赬　〈和子由記園中草木〉野菊生秋澗芳心空自知無人驚歲晩惟有暗蛩悲花開澗水上花落澗水湄菊衰蛩亦蟄與汝歲相期楚客方多感秋風詠江蘺落英不滿掬何以慰朝饑　陳與義〈菊〉黄花不負秋與秋作光輝夜霜為作祟朝日為解圍今晨豈重九節意入幽菲孤芳擅天地衆卉亦已微殷勤黄金靨照耀白
板扉沽酒欲壽花孔方與我違靜坐絶省事未覺此計非夕英豈不腴騷人自難肥　〈書懷示友〉蕭蕭十月菊耿耿照白草開窓逢一笑未覺徐娘老風霜要飽更獨立晩更好韓公真躁人顧用憂懷抱　范成大〈寄題向撫州采菊亭〉一葉起秋色衆綠凋歲華耿耿霜露側餘此黄金葩西風滿天地孤芳照塵沙殷勤開小築花氣日夕嘉落英楚纍手東籬陶令家兩窮偶寓意豈必真愛花不如亭中人一笑了天涯采采勿虚度門前欲高
牙　陸游〈陶淵明云三徑就荒松菊猶存蓋以菊配松也余讀而感之因賦此詩〉菊花如端人獨立凌氷霜名紀先秦書功標列仙方紛紛零落中見此數枝黄高情守幽貞大節凛介剛乃知淵明意不為汎酒觴折嗅三歎息歲晩彌芬芳　〈小飯賞菊〉菊得霜乃榮性與凡草殊我病得霜健每𨚫稚子扶豈與菊同性故能老不枯今朝喚父老采菊陳酒壺舉袖舞翩躚擊缶歌嗚嗚秋晩遇佳日一醉詎可無　〈晩菊〉蒲柳如懦夫望秋已凋
黄菊花如志士過時有餘香眷言東籬下數株弄秋光粲粲滋夕露英英傲晨霜高人寄幽情采以泛酒觴投分真耐久歲晩歸枕囊　陳篔窓〈詠菊花〉手種黄金花摩挲待其成朝來風雨過萬彚秋竛竮起問花知否獨立長亭亭嘗於清霜下退然得此生南山與東籬我亦學淵明久落塵網中叫花花不應　韓竹坡〈采菊〉擷我百結衣為君采東籬半日不盈掬明朝還滿枝悠然何處是千古正如斯　金党懷英〈西湖晩菊〉重湖滙城曲
佳菊被水涯高寒逼素秋無人自芳菲鮮飇散幽馥晴露隨餘滋蹊荒綠苔合采采嘆後時古瓶貯清泚芳樽湔塵霏逺懐淵明賢獨往誰與期徘徊東籬月歲晏有餘悲　元郝經〈野菊〉乾坤入消數萬物呈晩節秋晏菊始華荒叢翳林樾野迥幽姿清岡斷寒艶接絲蟲𦋀青苞啼螿抱枯葉瀼露積玉華層層擁金屑我欲摘以杯飲之濯中𤍠霜栽郁髙標胡與荒穢列嗟爾夷惠儔玉質難變滅不謂無人看便使幽香歇安得老瓦盆坐對
澆古月　何中〈菊二首〉我耕不半畝黄花列千叢蕭條變衰時一夕萬里風立孤不作難英英異風骨君看牆東客夜寒步霜月　菊花如幽人梅花如烈士同居冰雪中標格不相似道路阻荒寒故人萬里餘菊枝儻可折持以寄逺書　吳景奎〈采菊〉爽氣浮西山風煙澹原隰悠然出衡門佳節逢九日衆草萋以青黄菊正秋色采之不盈把妙意良自得謂能制頽齡可泛忘憂物驩言命壺觴萬事付酣適永懐東籬人俛仰已陳迹　王
翰〈題菊〉我憶故園時繞籬種佳菊交葉長青蔥餘英吐芳馥别年二十載粲粲抱幽獨豈無桃李顔歲晩同草木及茲覩餘芳使我淚盈掬離披已欲摧瀟灑猶在目雨露豈所偏歲月不可復歸去來南山餐英坐空谷　戴良〈對菊聯句〉翡翠翦秋葉金瓊鏤寒英良駢枝競戢戢植𠏉紛亭亭翰逞芳固的皪𨷵𡡾益晶熒璜幽姿匪人造逸態諒天成轅傍芽萌庶孽乳萼孕懷綳溫螫虎縮逗翳㾕蚝枯梮莖良遲倩飇陣颯疾役雷輥輷翰挐
楹互雜沓跂檻逓紛爭璜秋榮姿𡜮婐春粲失嫈嫇轅瑩奪鵝肪膩飛攘鷗毳輕溫韻冽帖疎穴迹祕慰羇傖良魏書奉延輔酈水滋甘馨翰締芳笑蘭友論雅傲梅兄璜摵摵感餘鎩采采憐孤撐轅譜之已百品詠之復千名溫或繁若朝弁或潔若藍瑛良或密若飄霰或粲若羅星翰或赴若輻輳或屹若峩屏璜或散若㽅豆或聚若輜軿轅或潤若璜佩或麗若金籯溫或鮮如鷺振或悴如魴赬良或斥如僕隸或積如雲仍翰或翩如春
蝶或熠如宵螢璜或偃如膂傴或昻如氣盈轅或揚如袂舉或側如杯傾溫或盛喜若笑或哀憂若酲良或即階陛立或俱盆盎升翰或儕處士逸或儷節婦貞璜或翔疑孔翥或峙訝鸞停轅或詫天姥巧或覘地媼靈溫朝采有元亮夕餐有屈平良用酬我嘉節來踐爾佳盟翰餖容交錯飣巵許逡廵行璜摘鮮盛棃栗傾濁饒醁𨤍轅起酬足蹂躪坐嚥腹膨脝溫陸味萃南品海腥極東烹良已暢一朝樂復哦千古情溫句竒嫓犖确韻古
鏗韶韺良馳驟門接武格𨷵掀鏖兵翰味辛薑桂性語險魅魈驚溫怯敵迹屢屏懾敗眼頻瞠良籍湜走且躓郊島弛復獰翰尊卑異川岳清濁分渭涇璜遐思時踸胃凝睇靡瞤睛轅顧慚駑駘力莫抗騏驥衡溫四美已云具二難亦既并翰愁去踰激矢歡來劇抽絣璜即此成放曠何用困拘儜良永緝婀娜佩庶濯塵垢纓翰　僧宗衍〈對菊有感〉百草競春色惟菊有秋芳豈不涉寒暑本性自有常疾風吹髙林木落天雨霜誰知籬落間
弱質懷剛腸不怨歳月暝所悲廹新陽永歌歸去來此意不能忘　明胡翰維〈南有佳鞠〉維南有佳鞠風露發清妍離離碧玉樹燦燦黄金錢色含坤裳美質抱日精圓藴靈自女几滋布瀰樊川既入神后品還充仙子餐中壽登百歲上壽延千年千年與百歲何異瞬息間獨有幽貞節可比金石堅托以奉君子歲晏期弗諼　王芾〈題秋菊軒〉九月霜露零秋氣已云肅草木盡凋悴而有籬下菊燦燦如有情盈盈抱幽獨我欲餐其英采之
不盈掬呼兒具雞黍白酒正可漉素心二三人于焉叙心曲陶然付一醉萬事亦已足詠歌柴桑詩千載有餘馥　李東陽〈墨菊二首〉白霜被原隰黃菊秋始花餘馨引遥袂采掇初還家秀色雖可玩玩久不復華入畫清且古為詩正而葩幽懐託揮寫庶用傳無涯持此問真幻無言空自嗟　畫菊不畫香香空詎堪掬畫菊不畫色色似花已俗都無色香在安用此為菊登堂見孤標入手宜可觸自非識菊者但看桃李足古色今不知世
人空有目　王問〈涇上觀菊〉涇上一老人愛菊如愛稼踏葉到林丘散襟茅茨下清歌吐芳音采采漸盈把睠言五色姿陽春似相假晩節良可親予懐自舒冩有物苟㑹心那辭在荒野歲晏不可留柴車夙云駕奕奕車馬客誰解閑行者　董其昌〈盆菊〉衆芳豈不妍秋英自清絶意與幽人會標名霜下傑容以桃李顔艶彼茱萸節翩翩五陵子佳色紛相悅積紫照朱茵堆黄象金埒賞韻一以乖籬堵寧辭拙亭亭盆中菊偏承美人擷香
分甘谷幽色借冰壺潔對此讀離騷心魂生瑩徹悠然見西山孤峰正嶔櫱
子／醫家／御定佩文齋廣群芳譜／木譜　卷六十八至卷八十一／卷七十一　柏等／檜／集藻／五言古詩(P.35-1)..[文淵閣四庫全書本]
〔五言古詩〕
〔増〕宋梅尭臣〈和曹光道風㧞三檜〉飄風西北至樹苦萬繂牽君家三古檜繁根龍地纒其固謂不㧞朱欄擁青塼今同秀林木摧倒誰復憐安得百力士扶持尚可全慎勿伐作薪豈無庭燎然
〔原〕蘓軾〈和趙景貺栽檜〉汝隂多老檜處處屯蒼雲地連丹砂井物化青
牛君時有再生枝還作左紐文王孫有古意書室延清芬應憐四孺子不堕凡木羣體備松柏姿氣含芝术薰初扶鶴立骨末出龍纒筋巢根白蟻亂網葉秋虫紛乃知蔽芾初甚要封植勤他年皮三寸狐鼠了不聞
〔増〕蘇軾〈王仲至侍郎見恵穉栝種之禮曹北垣下今百餘日矣蔚然有生意喜而作詩〉翠栝東南美近生神嶽隂惜哉不可致霜根絡雲岑仙風振髙標香實隕平林偶隨樗櫟生不為樵牧侵忽驚黄茒嶺稍出青玉鍼好事
雖力取王城少知音豈無換鵞手但知覓来禽髙懐獨夫子一見捐槖金得之喜不寐贈我意殊深公堂開後閤凡木愧華簪栽培一寸根寄子百年心常恐樊籠中摧我鸞鶴衿誰知積雨後寒芒曉森森恨我廹歸老不見汝十尋蒼皮護玉骨旦暮視古今何人風雨夜卧聽饑龍吟　郭祥正〈合肥何公檜部使者楊公潜古命予賦之〉合肥有老檜得名自何公何公何代人名跡了莫窮髙枝偃羽盖低枝卧蒼龍盤根徹厚地踈影落寒空
荏苒九天碧仍為煙霧濛相傳魏武帝解甲休鐡驄甞坐此檜下吞吴未成功至今晦暝夕往往揚英風我公心好古清標聳千峰鑒賞揮巨筆丹青孰為工燦燦發明玉琤琤叩絲桐談笑走兵役垣墻宻泥封拂拭枯折榦一助春風融願回㧞山力移植明光宫
〔原〕陳師道〈次韻趙徳麟植檜〉種木待成林聊為千年事目中趨百里寧同萬牛費植檜三尺强已有凌雲氣生世能幾何擬作千年計衆人笑拍手君子用其意蕭蕭孤竹君忘
言黙相契名以金石交椿楊皆奴婢緬懐萬仭巔千丈蔚蒼翠盤根泉石底用意霜雪外寜湏大厦材坐待斧斤至散為風雨聲密作馬牛蔽
〔増〕金元好問〈濟南廟中古檜同叔能賦〉亭亭祠宫檜鬱鬱上雲雨扶持幾来年造物心獨苦青餘玉川潤根入鐡崕古雖含棟梁姿斤斧安得取沇洑地中久駭浪思一鼓天柱屹不移水國奠平土乾坤此神物甲乙存世譜瀨鄊留耳孫闕里傳鼻祖秦松徒自汙蜀柏聊共數會待十抱成茲焉重
摩拊　明吴寬〈觀孔林手植檜〉魯宫久已壞孔宅仍如新悠悠二千載手澤嗟猶存所存匪他物竒樹當髙門矯矯歴霜雪青青出埃塵親承時雨化生意常欣欣相傳藉文字烈火經嬴秦而此特萌蘖挺然異其羣羣木繞庭際合抱髙入雲尋常豈得似隱起成旋文端如人索綯徽纆依然分米芾好竒士于道未必聞玩物有述作意與石丈均我来重謁拜欲去歩幾廵維魯多松柏斷度見詩人徂徕與新甫遥瞻失嶙峋　沈周〈七星檜〉
海虞七星檜宜為羣木冠列生老子宫與邑作竒觀廣墀氣蕭森入門凜欲汗久信天地成沃知雨露灌傳植從蕭梁其說我恐漫驗斗形叵全七既斃其半三株實聊存難執嵗月算各各具其異形容匪詞翰西體裂多槁豁然敞三判東體活亦裂筋骸互續斷北者蜷而秃袖破舞脫腕葉亦不暇葉榦亦不暇榦左文皮索綯孤蕝頂留繖槎折象齒蹺癭决鬼目爛疏越復叢宂骳骫仍軒岸蛟攣及猊跛努力不得竄矛長及劒短接戰驚
楚漢如此紛怪駭聃君不能按知遭幾雷厄還屢兵火難生死付冥然造物反被玩君子重貞固頑醜小人讕緣髙坐吹簫我欲呼鶴鸛從根覓埋丹澆泉覬紅燦長生就其䕃永作婆娑伴　鄧韍〈致道觀七星檜〉琳宫何岧嶤爽氣凌青蒼中有古檜樹傳植自蕭梁嵗逺四樹存如斗酌天漿東株聳而老慶歴補其亡中株麗瓊壇少日嬉其旁枿動手可撼鐡柱鎻蛟猖今已翦不遺彼蚩盗其香兩株在東南偃盖覆修廊攅枝細而宻葉聚
如針芒擁挺析三本糾結連肺腸龍也方出海挟以子母将兩株在西南赤立膚無霜偃蹇捎殿角督力示堅强龍也得雲霧攫騖不復翔六子莫囚鎖帝招遣巫陽北株最怪異不與羣木行質榦盡屈鐡夭矯互低昂辨葉知乃樹尋柯惑其方衆視興怪歎應接不得遑乍疑古蚩尤蓄力抗軒黄拓臂運五兵有徒實跳踉勁者弩脫括彎者弧方張横者奪槊舞堅者操矛鏘何乃大小柯亷脊如斧螳怒虬㧞山出隠霧勢騰驤理斷一𢇁續
膚削流乳肪我語非强聒細視乃知詳四檜皆左紐玉晨逺相望霽晴亦𢡖黯昏黑常晶光仙真護呵久山鬼憑藉長至今空翠表劒佩時将将蜀廟青銅柏涿郡羽葆桒圗經儼封殖况我桑梓鄉入景星月夜清唳徹虚皇移酒與檜飲風露襲綃裳石田寫東樹髙詞振琳瑯遺墨付好事煙姿漲雲房我詩費摹寫傳之起譸張録詩冠巨圖尚與檜作堂
〔原〕施顯〈七星檜〉琳宫檜森森蟉枝鬱蒼翠植時應斗宿數列三之四龍鱗綴苔圎香
葉凝煙細節操歴冰霜大材難小試匠石偶来見錯愕相驚視　吴納〈七星檜〉仙壇有古檜森列同七星云是梁家種古怪如龍形東蘇護朽骨新枝復青青造化呈竒觀拱衛煩山靈誰栽若此樹閱嵗踰千齡
子／醫家／御定佩文齋廣群芳譜／木譜　卷六十八至卷八十一／卷七十四　榆等／槐／集藻／五言古詩(P.20-1)..[文淵閣四庫全書本]
〔五言古詩〕
〔增〕魏繁欽〈槐𣗳詩〉嘉樹吐翠葉列在䨇闕涯
旖旎隨風動柔色紛陸離　唐白居易〈庭槐〉南方饒竹𣗳唯有青槐稀十種七八死縱活亦支離何此郡庭下一株獨華滋䝉䝉碧煙葉嫋嫋黄花枝我家渭水上此樹䕃前墀忽向天涯見憶在故園時人生有情感遇物牽所思樹木猶復爾况見舊親知　宋歐陽修〈寄生槐〉檜為凌雲材槐實凡木賤奈何柔脆質累此孤高榦龍鱗老蒼蒼䑕耳光燦燦因縁初莫原感吒徒自歎偷生由附託得勢争葱蒨方其榮盛時曾莫見眞贋欲知窮
悴節宜試以霜霰萌芽起微蘖辨别乖先見翦除初非難長養遂成患雖然根性殊常恐枝葉亂惟應植者深幸不習而變含容因有害勦絶須明斷惟當慎斤斧去惡無傷善　王安石〈與平甫同賦槐〉氷雪泊楚岸萬株同飄零春風都城居初見葉青青嵗行如車輪䕃翳忽滿庭秋子今在眼何時動江舲　蘇軾〈御史臺槐〉憶我初來時草木向衰歇高槐雖經秋晩蟬猶抱葉淹留未云幾離離見疎莢棲鴉寒不去哀呌飢啄雪破巢帶空
枝疎影挂殘月豈無兩翅羽伴我此愁絶　明吳寛〈槐〉東園憶初購糞壤頻掃除牆下古槐𣗳憔悴色不舒况遭衆攀折高枝且無餘愛䕶至今日濃隂接吾廬數歩已仰視偉哉鉅人如非藉此䕃芘誰結幽亭居立為衆木長奴僕檉與榆
子／醫家／御定佩文齋廣群芳譜／木譜　卷六十八至卷八十一／卷八十一　君子樹等／橦樹／集藻／五言古詩(P.13-2)..[文淵閣四庫全書本]
〔五言古詩〕
〔増〕元陳髙〈種橦花〉炎方有橦樹衣被代蠶桑舍西得閒園種之漫成行苗生初夏時料理晨夕忙揮鋤向烈日灑汗成流漿培根澆灌頻髙者三尺强鮮鮮緑葉茂燦燦金英黄結實成秋繭皎潔如雪霜及時以收歛采采動盈筐緝治入機杼裁翦為衣裳禦寒類挾纊老稚免凄凉豪家植花卉紛紛被垣牆于世竟何補争先玩芬芳棄取何相異感物増惋傷
史／地理／宋元方志叢刊／吳郡志　宋范成大　纂修／卷八／古蹟(P.747-1)
姑蘇臺在姑蘇山舊圖經云在吳縣西三十里續圖經云三十五里一名姑蘇一名姑餘史記正義云在吳縣西南三十里橫山西北麓姑蘇山上山水記云闔閭作春夏遊焉春夏游焉汲古本夏作秋又云夫差作臺三年不成積材五年乃成造九曲路高見三百里勾踐欲伐吳於是作柵楣嬰以白璧鏤以黃金狀如龍蛇獻吳王吳王大悅受以起此臺越絕書云闔廬造九曲路以遊姑胥之臺柵楣之義未詳此楣所謂神木一雙大二十圍長五十尋者吳王將起臺子胥諫曰王既變禹之功而高高下下以罷民於姑蘇吳民離矣弗聽洞冥記云吳王夫差築姑蘇之臺三年乃成周旋詰屈橫亘五里崇飾土木殫耗人力宮妓千人臺上別立春宵宮為長夜之飲造千石酒鍾又作天池池中造青龍舟舟中盛致妓樂日與西施為嬉又於宮中作海靈館館娃閣銅溝玉檻宮之
楹欀皆珠玉飾之吳地記云闔閭十一年起臺於姑蘇山因山為名西南去國三十五里夫差復高而飾之越伐吳焚之又云闔閭十年築經五年始成高三百丈望見三百里造曲路以登臨吳王春夏遊姑蘇臺秋冬遊館娃宮興樂華池南城之宮又獵於長洲之苑太史公云余登姑蘇望五湖余登姑蘇望五湖文粹姑蘇下有臺字案五湖去此去臺尚二十餘里越絕書云夫差伐齊越范蠡洩庸帥師屯海道江以絕吳路敗太子友遂入吳國燒姑胥臺徙其大舟續圖經考之傳記謂闔廬食不二味居不重席器不彫鏤宮室不觀舟車不飾而吳越春秋言闔廬晝游蘇臺蓋此臺始基於闔廬而成於夫差庶可以合傳記之說云【唐任公叔登姑蘇臺賦】司馬遷世掌天官才稱良史探禹穴之遺跡紀吳國之舊軌乃憮然而嘻曰登此姑蘇之墟淹留兮躊躇感斯宇之基為沼而仲雍之祀忽諸我聞周道既衰諸侯狎主中無霸王蠻戎振旅始闔閭以信威繼夫差以極武繼夫差以極武校改極作拯斜與勁越同壤右以強楚為隣內有高臺之築外有遠略之勤積如莽而暴骨亦如讎而視人是以疆場日駭板築未弭方五載而厥成造中天而特起因累土以臺高宛
岳立而山峙或比象於巫廬之峯或倒影於滄浪之水悉人之力以為美觀厚人之澤以為侈靡斯實累卯於九層夫何見乎三百里野語有之曰川擁則潰月盈而厈月盈而厈汲古本厈作仄善敗由己吉凶何常矧謀主之賜劍若涉川兮無梁以為棲越以求霸卒見豢吳而受殃客自南鄙觀於江濆徘徊舊德惆悵前聞試遊目於寥廓曾是巋然而參雲聽逆雪而翳諫竟麋鹿而為群高天放曠平湖泱漭弈弈孤嶼茫茫極浦悲早鴈於海風嘯高鴟於江雨况復關梁坐隔羈旅增愁山木將落汀葭亂秋思美人兮子胥何為懷直道而驟諫遭重昏之見危將漁父以抗跡且垂釣於江湄高臺既傾夕露沾衣感蒞國之不及冀萊人之與歸者也【崔鷃姑蘇臺賦】崔子勸學崔子勸學汲古本勸作勤少閒與客游於橫山之下有臺巋然出於群山荒基峻級高切雲間荊棘為之蒙翳麋鹿為之徊環余語諸客余語諸客校改語作訊此何所也客曰子不聞吳都之壯麗乎造姑蘇之高臺臨四遠而特建此其遺址也余乃倚杖而立喟然而嘆曰蓋聞吳王之築斯臺也受鄰越之貢竭全吳之力千夫吟山千夫吟山舊鈔本作山吟萬人道泣三年而聚材五年而有立佩茂苑於長洲帶濬池以朝夕自以為天下之奇觀也而今安在哉神材異木飾巧窮奇黃金之楹白璧之楣龍蛇刻畫燦燦生輝而今安在哉於是與客傴僂而上抵其上之絕嶺快四面之遐覩南望洞庭夫椒之山湖水澄澈其名銷夏灣者吳王避暑之所也北望靈巖館娃之宮廊曰響屧徑曰採香者吳之別館西子之遺蹤也其東吳城射臺巍巍其西胥山九曲之逵至於興樂有城玩華有池走犬有塘蓄雞有陂猶不足以充其欲也又侈斯臺以為娛嬉嗚呼雕楹鏤檻者丘墟之幾也九層百仞者汙池之漸也瑤臺作而夏衰瓊室考而商危章華成而楚眾叛阿房出而秦人離斯喪亂之必然曷吳王之不思也哉方其
酌綠酃賦珍羞置酒若淮泗積肴如山丘其宴樂固極矣而不知會稽之上飲食甞膽方焦思而深謀旁籠西山俯視太湖憑高望遠三百餘里其登覽固廣矣而不知笠澤之畔銜枚仆鼓忽潛軍而夜濟是以橫塘之浦僅通而越來之溪已逼高下之築未乾而勾踐之城已距於只赤矣〔越來溪越王城皆在臺之左右〕詞未竟客悵然曰已矣乎古往今來邈矣悠哉蒼煙兮蒲目舊事兮飛灰幸江山之不改兮後之人當有鑑於遺臺【陳羽】憶昔吳王爭霸日歌謠滿路上蘇臺三千宮女看花處人靜臺空花自開【李白蘇臺覽古】舊苑荒臺楊柳新菱歌春唱不勝春菱歌春唱不勝春汲古本作高唱文粹作清只今唯有西江月曾照吳王宮裏人【曹鄴】吳宮酒未消又宴姑蘇臺美人和淚去半夜閶門開相對正歌舞笑中聞鼓鼙星散九重門血流十二街一去成萬古臺盡人不回臺盡人不回文粹盡作荒又臺今遺跡文粹下有平蕪二字時聞野田中拾得黃金釵【李紳雜句序】臺今遺跡連接靈巖寺採香徑響屧廊皆在寺內越王獻吳王黃金鏤楣吳王所造姑蘇臺因獻楣遂以黃金盡飾以破其國遂以黃金盡飾以破其國校云盡飾下有樓字【詩云】越王巧破夫差國來獻黃金重雕刻西施醉舞花艷傾妬月嬌娥恣妖惑姑蘇百尺曉鋪開樓楣盡化黃金臺歌清管咽歎未極越師戈甲浮江來伍胥抉目看吳滅范蠡全身霸西越寂寞千年皆古墟寂寞千年皆古墟文粹皆作盡蕭條兩地皆明月靈巖香徑掩禪扉秋草荒涼徧落暉江浦廻看鷗鳥沒碧峯斜見鷺鷥飛如今白髮星星滿卻作閑官不閑散野寺經過懼悔尤公程迫䠞悲秋館吳鄉越國舊淹留草樹煙霞昔徧遊雲外夢䰟多感歎不惟惆悵到長洲【羅隱】讓高太伯開基日賢見延陵復命時未會子孫因底事解崇臺榭為西施【劉駕】句踐飲膽日吳酒香滿杯笙歌入海雲聲自姑蘇來西施舞初罷侍兒整金釵眾女不敢妬自比泉下泥越鼓聲騰騰吳天隔塵埃難將甬東地更學會稽栖霸跡一朝盡草中棠梨開【劉
禹錫】故國荒臺在前臨震澤波綺羅隨世盡麋鹿占時多築用金鎚力摧因石鼠窠昔年彫輦路唯有採樵歌【楊備】山花野草一荒丘雲裏驕奢舊跡留珠翠管絃人不見上頭麋鹿至今遊
史／地理／宋元方志叢刊／吳郡志　宋范成大　纂修／卷三十五／郭外寺四(P.953-1)
吳郡志卷第三十五
吳郡范成大撰
郭外寺
崑山縣慧聚寺在縣西北三里崑山一名馬鞍山世傳殿基乃梁天監中鬼工所造半疊石半疊石下文粹多室字半為虛閣縹緲如仙府他山佛宇未有其比山上下前後皆擇勝為僧舍雲窻霧閤間見層出不可形容繪畫也吳人謂崑山為真山似假山最得其實大略見張祜孟郊詩及蓋嶼所作圖序蓋嶼所作圖序校加山字于圖字之上皇祐中王荊公以舒州倅被旨來相水利夜至寺秉炬登山閱張孟詩一夕和之遂為山中四絕一山中登臨勝處古上方為冠月華閣妙峯菴次之山之上下又有留雲翠屏翠茂夕秀諸軒及凌峯翠微垂雲諸閣不可盡紀淳熙中月華先焚上方次之既而寺灾煨燼無遺自唐以來名賢題詠石刻殿柱雷火篆書及楊惠之所作天王像李後主所書扁榜等一掃無跡今惟山圖僅存
於收藏之家石亦燬矣山後掘地多得奇石玲瓏纖巧好事者甚貴之號崑山石【唐王洮天王堂記】云有釋氏子宅于馬鞍山下者一日忽扣太原王生洮促足角坐涵意欲洩不能者數四頃乃作曰欲以天王堂事勞筆端謹按釋氏書云天王生于闐國作童兒時猶能血鏃射妖遂去走天竺遇金僊子授記護閻浮提補多聞王騰雲跨漢靸鬼撚魔霞幟雪戟指勾摧泮竟鎮妙高北面水精宮中為藥义官長吁奇恠事孔門弟子慙於語然儒以正直為神今天王能射妖摧魔用壯護世是亦正直也復何慙之哉按馬鞍山踴出平原中絕頂晴望他山百餘里緣接培塿咸溝穿塍織坦然鋪出復多奇石支疊危柱釋氏築室鑿倚山半今天王堂實翼西北隅塑狀岳聳屹然屹然汲古本作宛然拄空金精獰瓌力溢膺腕彘卒象伍作為部落堂宇宏麗四簷飛翬庥靈庇像若膄若膄校云膄當作鄋長翟國名又非某力能汲古本某誤其瞞被甲擔戈立於煙靄洮因勞其費進曰非某力能皆邑民為之塑實成於張弘度堂實成於俞師甫吁大凡力於耕者一人切於穫者三人豈偶然於天王哉釋氏子姓闕號清建姓趙號良顗時唐大中三年鄉貢進士王洮立【僧辯端慧聚聖迹記】至道二年冬端自杭州止于姑蘇端自杭州止于姑蘇止校改至又舊鈔本作端自杭州奉式卿瑯玡王公歸闕路止于姑蘇遂謁郡太守尚書戶部員外郎陳公公一見若舊識廼盤〔從木從亘〕于是邦得遊其属邑三年春二月屆于崑山縣寓慧聚寺未數日會公聽理之暇出廵水塘相繼而至又得以陪從嘉賞周覽古迹且目其孤巒奇秀屹立天際曰馬鞍山也群岫相去皆百里而遠極頂四視東連溟渤西接洞庭原隰溝塍坦然鋪著初至寺陞殿尋碑讀記厥石斷壞其文殘闕年月名氏皆蔑然也乃詢諸寺人有耆年宿齒者徵以舊傳乃得唐人愽陵崔子向所紀之文略敘其事先是梁天監十
年有帝之門師吳興沙門釋慧嚮姓懷氏久居內寺一旦歸省而至是山有息焉之志因放錫禪坐于山脇石室間以二虎為侍師方運籌思立精舍忽有神人見師之前曰願施千工以成其事其夜風雷震吼林木號怒近山之人聞樸斵之聲翌日而奇石矗疊廣階駢墄其方截如也延袤一十七丈高顯一十二尺蓋山王之役神工也蓋山王之役神工也文粹作山神之役鬼工也時宰縣者異其事聞剌史奏武帝因造寺焉遂立正殿於其上敕張僧繇繪神于二壁圖龍于四柱每雲陰天瞑則鱗甲皆潤潗潗然及有浮萍者或曰多興疾雷鼓巨浪於江海間後勑僧繇畫鎖以制之洎唐武宗會昌中詔毀天下佛宇茲寺甞在毀間茲寺甞在毀間甞校改當大中五年宣宗皇帝重闡釋門故寺僧清江以其靈迹聞郡守韋公於是奏再興焉凡今殿閣像設非梁製也唯神砌存爾觀其神迹規制皆窮奇極壯造化所成信非人力遊者觀之莫不虩然心懾而股慄䰟驚而魄駭苟非嚮師至德通于神明又疇克臻于是耶苟非山王靈感昭于有德又胡能成其績耶又前後曾未有郡牧至此者今陳公博古聞異來而覩之久以嘉歎因謂端曰前記湮滅來者昧其所從請摭其實庶垂於永永庶垂于永永按當作永久端雖謏才忝辱厚命故抽毫以書時至道三年孟夏僧辯端記【孟郊】昨日到上方片霞封石牀錫杖莓苔青袈裟松栢香晴磬無短韻晝燈含永光有時乞鶴歸還訪逍遙場【張祜】寶殿依山險淩虛勢欲吞畫簷齊木末香砌壓雲根遠景窻中岫孤煙竹裏村凭高聊一望歸思隔吳門【王安石次孟郊韻】僧蹊蟠青蒼莓苔上秋牀露翰飢更清風蘤遠亦香掃石出古色洗松納空光久遊不忍還迫迮冠蓋場【又次張祜韻】峯嶺牙出沒江湖相吐吞園林浮海角臺殿擁山根百里見漁艇萬家藏水村地偏來客少幽興秖桑門【朱明之惠聚寺詩序】離常熟至崑山泊惠聚寺而
詩情猶壯復為二章附于五題蓋山雞自愛其尾亦欲以多為貴也○古寺有遠名欲遊先夢生飛猿磵底嘯靈烏雲間鳴影密樓臺眾香繁草樹榮何年照佛火燦燦長光明○石林高月生蘚閣疏磬鳴宿鳥夢難就定僧魂更清香風動花影巖瀑飛玉聲遙夜坐來短但餘天外情
史／地理／宋元方志叢刊／咸淳臨安志　宋潛說友　纂修／卷九十四／志七十九／紀遺六／紀文一(P.4217-2)
咸淳臨安志卷之九十四
紀遺六
紀文
賦
丹陽葛澧錢塘賦錢塘據東南之都會號天下繁盛之樂土其山川之秀麗井邑之浩穰人物之豐景槩之美詳詢熟覽實浮于名攷按圖籍見于前人之稱述備矣因摭其大略總而賦之其辭日茹華大夫遺棄歊塵采擷芳英窮足力之所暨徧九垓而週行想見東南之域有名區焉據一方之都會萃萬景而敷榮贏糧首途薦罹寒暑始入其城倘佯踸踔四縱覛矕紛錯呈露莫能識覽目眩神聳惕慄惕慄慄宋誤慓而驚稔聞摛藻先生謝迹人寰屏除俗慮繹黃庭之秘術韄征僑之高趣眠雲嘯月隱林泉之勝處迺滌垢心齋鞠躬緩步徐屆衡門情懇厥故曰先生高臥久矣蘄有攸聞願洞寒　能　迹人　眠雲　徐屆　洞以上九字宋損以賦彙校開而悉論先生辴然笑曰眡子辭氣若有所覩有弗當于中心者乎豈生于偏城下邑而未究雄藩巨鎮之浩穰也邪子來前予語汝粵若一氣肇分二儀聿建有清有濁或合或散凝為山嶽融為河漢五方各殊號名爰辨鳥策篆素文該迹備顧茲都督之大府上當星紀之躔次驗夏書之所別為揚州之內地春秋之際屬吳春秋之後屬越嬴秦統于會稽歷世藩于東北至陳始建錢塘之號當隋重置杭州之額總管府立于仁壽初餘杭郡更于大業末唐武德時因名于開皇李子通後嘗陷于公祏及正觀之休明隸江南之疆場開元中分東道之採訪乾元來歸江西之觀察厥後景福閒刱鎮海軍之節度　聖宋淳化制寧海軍而改易有山有川有市有廛提封千萬井丁黃幾萬千景槩之佳美百物之富繁可指而言焉七雉維高數尋維原麤然屹然長雲斷岸敞㠯高臺穿㠯㢋竇甃㠯陶甓覆㠯鴛霤其出入有譏其啟閉有守內足㠯衞居止外足㠯禦戎寇周袤連亙五十餘里耽耽然虎踞麟伏羅峰列岫是為州城城中則有東西之陌南北之阡四達之衢九出之逵開通且
長方軌甚夷清流中貫蕩漾漣漪畫艗來艤郵亭枕漘□禮□禮禮上注廟諱會別去思披雲寶右七星清輝吳門彩虹橫帶欄楯夾烝常樂延寶千秋普明清湖眾安通仙都亭綺分瓜列各撫界分時則有壩南壩北南城西城開道奉國溫泉水明中棚清波朝天清平巡邏糾禁晝警宵繩剖㭊途巷標題坊號時則有通和延福廣文常慶興禮會昌義和從訓慈孝清飌安國延定通寶豐財紫雲立政大書深刻誇詡爭勝坊中則有塈茨之垣墉肯刱之堂室上棟下宇以避燥濕欂櫨關鍵墻揮地闑綠牕朱扉畫簾繡幕聳樓閣兮千門叢綺紈兮萬國或對牖而胥瞰或而水而穩植崇庳列峙交措雜出如櫛密比如鱗疊集夫家於焉而樂生稚艾於焉而燕息鑿井渴飲實廩飢食漢志載用物常足之言隋史有尚禮敦庬之說牧之具甲于天下之稱居正敘繁會雕麗之迹邑屋華麗文忠公之記可稽萬屋相誇王文公之詠紀實蔡侯云為一都會呂公云為天下劇伯鳳言地多奇勝沈立言人物安逸世守良工競精舊業繢畫函韗刮摩搏埴裂帛之摫裁木之䤨刱物器具交持遞挈百所為備纖微罔闕背窳就攻豐阜積墆學古者不知力農之勞通鬻者不知伎巧之法熙熙陶陶含哺鼓腹沐浴皇靈優游化國其阜通䌖賄懋遷化居則建垂旌之思次分朝夕之三市旗亭五重俯𥌀百隧列族列族賦彙下有聯羣二字聚貨通闠陳次陳次次作設有所次敘有地度量有式偽飾有禁大質小劑亮執其言胥師肆長各謹其令江帆海舶蜀商閩賈水浮陸趨聯檣接武紅塵四合駢至叢貯㒊譶澩㺒揮袂飌舉息操倍蓰功辨良苦迺有安康之麩金白膠汝南之蓍草龜甲上黨之石蜜貲布劍南之縞紵牋錦其他球琳琅玕鉛松怪石蠙珠檿絲杶榦栝柏金錫竹箭丹銀齒革林漆絲枲蒲魚布帛信都之棗固安之㮚暨浦之三如奉化之海錯奇名異狀夥夠堆積貿易者莫詳其生博洽者疇克徧識其承流宣化聽訟訊獄則有官府焉貴有正有貳有察有屬賤有府有史有胥有徒牧伯之宇雄峙于爽塏廉按之司對列于通衢繡栭雲楣鏤檻文瓌幹虹梁藻井橑桴長廊廣廡連閣閈庭碝磩緻砌渥彩紛敷塞門內立儀簷豁如於以植其畫戟於以通于軺車列鍜垂瞂垂瞂瞂宋誤瞂玉篇瞂盾也引詩蒙瞂有菀毛作伐假借字警戒不虞詔條自是以宣揚吏民於焉而緯趨聯
職聯職職宋誤識下凡云宋誤者並各鈔校改之第閷等並建征商之局據要闊居圜扉靜兮束矢罕入帑藏啟兮金帛廣儲鹺礬搉酤秉式法而受授常平鎮城積紅腐而羨餘其歲月有會有計其參勾有籍有書庭無壅滯繄師帥之明健人恥圖訟由易俗於恬愉其職供正取時運而益大府之用其休聲美政時傳而達天子之都毓材養士有學宮焉肄業有舍勸講有堂模範有師切偲有友升降以齒而人遵長幼之序漸摩有素而俗安禮義之守春秋祭享多儀必舉由是習先王之典歲時較藝工拙精分由是勵循循之誘故得圃澤之多賢妹邦之君子楚材南金汝潁神錐鼓篋朋來袍紛鷺集俎豆莘莘獻酬交錯歌唐頌虞泳仁蹈德長者皆不厭不倦幼者亦克岐克嶷日就月將自強不息人人號為書淫處處稱其傳癖念夏侯拾芥之言慕桓榮稽古之力杏壇杏壇壇宋誤檀茂蔭扇習習之清飌泮水澄波漾明明之皓魄衣冠不特盛於鄒魯齗齗豈專美於洙泗輔助文德有武備焉養㠯稍食衣㠯繪帛會㠯什伍居㠯營屯駐泊崇節龍山水軍船務寶興捍江牢城統㠯節制訓以五兵淬刃沙浦刷馬江濱大閱有時賞罰有經或揮左右揮右或三令或五申暨暨詻詻堂堂烝烝跿跔跿跔見史記張儀傳揘觱揘觱文選西京賦揘畢觱畢古通儵眒儵眒見史記司馬相如傳麠䲔密須之鼓闕鞏之甲繁弱烏號黃閒千鈞枉絜殺鍭龍藻龜文偏裻重襲矛鋋飄英奮烏合兮其陣猛厲鷹揚兮其敵勍稔坐作進退疾徐疏數之節熟鉦鐸鐲鐃旗斿厹矟之名器用犀銳人習精明陣整魚麗法嚴柳營勇者壯者大以備不虞不庭弱者脆者小以充執役使令足以鎮南國之疆宇足以暢皇家之威稜府地之北有吳山焉嶻嶭𡷥嶞㟎峗𡻮墱道邐倚刻陗可步英烈廟庭架植其所伊昔楚國有臣子胥憤讒夫之寖潤哀天屬之非辜解劍以析漁父渡江而犇東吳五戰至郢而昭王大去破家鞭尸而宿恥已除聲光既振措國強盛南服越人北威齊晉徒闔閭之撫封實子胥之輔政逮夫差嗣立宰嚭用事納句踐之幣遺欲伐齊而肆志雖輸忠讜之諫覬寤君心莫逃讒佞之謀終行詭計於戲身雖殞而德愈光事雖往而名彌彰致黔黎之愛慕建祠宇於高岡以迄於今餘千禩矣回廊邃殿覃覃增壯直誠大節藹藹騰芳顏貌如生濟濟鏘鏘孱夫觀之而激懦志烈士過此則厲剛腸駊騀巍巔
夏屋大啟夷茀崴㠢䡾䡾嶊嶉越軼埃壒炳耀曄韡仰攀雲兮俯杳眇是為堂兮日有美坻崿棧齴控壓羣峰飛翬老拱老栱栱宋誤拱誕豁雲際前瞻後盼左顧右睨江湖匒匌波瀾蕩沃翠屏碧嶂極目無翳夫尊榮之飾必因聖人吟詠而後得誰其詠之我　仁宗皇帝夫景趣之佳必待賢者輯治而後顯疇其輯之前守臣梅摯由是天下想望而玩慕邦人咨嗟而欣憙當其陽和煥發景物華鮮值清明之後或禁火之前依依之綠野無際茸茸之芳草連天撲春歡之燕乳啼春恨之鶯遷汀蒲岸柳之裊娜紅葩綠萼之芊綿都人士女妒豔爭妍鞚香韀擁翠軿闐郛溢郭累跡差肩駢衍佖路要遮鮮扁水畔遲遲問誰人之祓禊林梢隱隱知何處之鞦韆若日山之氣候則變態而無窮卻躬遠望穹林隱藪出沒於杳靄嵐光翠色合散於空中移跗近觀低坡崇岌彌絡開奠幽禽野鳥嘲𠹗舞歡州城之外有西湖焉泉流瀦匯廣深停蓄漴淏澯潾止而清些𤆀渹𣻢𤁬動而聲些沙洲之垂柳綻嫩波心之浮圖弄影湖中迺有千艘荃橈萬舸桂楫紼纚輕維蘭栧鬬捷行客遊人旁午雜遝或浮泛緣漪之上或艤泊他山之脅梵宇樸縟峰巒襵濌相攜首東水心定水崇福興福惠明妙惠法善土宿其山有若竹園竹園園宋誤外其嶺有若鐵埜鐵埜埜賦彙冶其亭臺則有眾樂集賢在焉徙屨回南淨慈佛慧昭慶昭慶昭宋誤招普寧淨因淨相真如寶林其山有若南屏其嶺有若慈雲其亭觀則有發符白蓮在焉縱步尋西惠因香積法雨法空廣果資國正濟六通其山有若靈石其嶺有若麥嶺其亭檻則有流杯涵溪在焉隨徑羾北羾北北宋誤比菩提招賢寶積寶雲普濟寶勝智果壽星其山有若巾子其嶺有若衣眉其樓臺則有看經英游在焉傍西深入巖谷益秀上下天竺靈隱靈鷲爭出奇獻互獻重岫烟籠黛染澤通雲覆十里之松徑陰陰萬脉之列泉溜溜又其西則南北高峰獨透羣嶺之表亭亭插天亄費浮雲在其下而可以攀瑤光曳玉繩玉繩繩宋誤純者也植中巖巖則有孤山西林報國崇因廣化開闔扉楹層廁碧瓦或跨閣於陛砌陛砌陛宋誤陞或引泉於堂下在昔林逋傲世嘉遁慕冥冥之高飛潔皎皎而率性幽居遂志遺累深隱飄飄杖履泛泛小艇去尋精剎步隨幽徑縱鶴翔雲延客延客客宋誤容反命長留長者之車屢至公卿之迎蕙帳久虛而遺跡永存
幾換園林而猶佳故境芬芬播傳而不泯湖山得是以增勝誕安步屧則有長隄隆隆防障橫臥湖心其長千尋其廣並輸增卑培薄完繕砥平跨以徒杠夾以柳陰其他巖曰玉女佛手洞曰烟霞香林石曰纜船隱士峰曰蓮花白雲亭曰夜講映發塢曰大慈楓林塔曰慈雲黃皮澗曰呼猿石門井曰金沙烹茗菴曰永安寶雲泉曰虎跑臥犀池曰定箭湧金錢源龍濺袁松陳檜渦渚別嶼塢漾曲水綠竹有並生之奇偃松有八面之美小嶺有飛來之號高臺有翻經之志畫橋碧沼觸處逢之月觀歡亭時時見矣或遠或近四週環列妙景幽趣殊蹤異跡名不可以殫紀足亦囏於徧歷供騷人無窮之吟付丹青意外之筆故張祜載樓臺高聳翠岑之言賈島有烟濃景晚難狀之述春波千頃見文正之句魚躍蟬嘶形舜欽之什楊蟠以百詠而譽佳元之以畫圖而顯飾每歲孟夏初旬八日郡人數萬以胥會競縱羽鱗而祈福者　天禧中故丞相王冀公始請為放生之會也水涸則草生水淺而葑橫深虞堙塞之漸力陳浚治之言者　元祐歲前內相蘇東坡敷奏乞興役之策也廣乎大哉東抵郭瀝之境西接新安之際申畫郊圻幾七百里之地若稽古先建邦蕃衞以守民社以壯形勢設灋備具莫盛於成周之世析之則有鄰有比統之則有鄉有遂豈王畿特私然舉六服皆若是故得內外同歡遐邇均惠國家大猷是經議事以制敻觀典則損益其事總之有州附之有縣縣則分鄉以識別鄉復分里以表異惟此錢唐疆界既廣故立縣有十而縣之所治九十二鄉鄉之所管四百二十有七里畇畇□隰迺疆迺里其為縣也錢唐置號以華信出私錢而築塘餘杭立名因秦皇捨舟航而登陸於潛鹽官始自漢家臨安富陽更由晉室孫吳分富春而刱新城之邑　我宋以仁和而易錢江之目南新立當淳化之年昌化改在太平興國或為緊或為望或為中或為上其為鄉為里制名取義亦各有所因焉如曰七賢因覩僊客如曰新登因更縣額若茲之類有所因而名鄉者也如云勳責因命錢鏐如云白雀因見白雀若茲之類有所因而名里者也生齒居聚畜牧養蕃有場有圃有廬有園有桑有梓有林有泉爨烟相望雞犬相聞隱隱振振繚垣緜聯稱秀菰穗
象耕鳥耘賽華薌之重秬散滍皋之香秔俗享再稔之利婦蠶入育之緜家蓄鶴膝之器戶衒犀渠之精出入足以相友賙救足以相生閒暇足以相樂急難足以相存頒白不負戴於道幼疾各得所而安吳地舊俗歷世仍傳尊釋氏以崇奉習巫覡以相先故蓮宮紛置五百三十有二而祠廟建立一百七十有三其為寺也在內則有若承天梵天廣慧竺林淨戒淨住明心法雲寧邦延壽仁王國清寶月翠峰澄鑒福明在外則有若寶輪龍光晝錦瑞竹朱金龍華雲霄淨福靈耀普光圓通正覺昕慈靈巖忻平石室紺園洞啟淨土廣闢殿閣橫敞廊廡深邃寶相璘㻞花香列衞光以堊丹飾以金貝珊瑚琳碧瓀珉翟翠藻繡纖縟瑰奇屬綴雕𣞑繪椽爭華競麗幡幢互出互出互宋誤玄搖搖曳曳梵歌唄音磬低鈸厲晨魚數擊散落民家暮鐘杳杳縱橫四起其為廟也近則武烈普濟福安福利福隆廣靈武寧衞寧保定立德護國始興夫差皋亭威勇老人遠則保慶興聖彭澤七松隆福迎陽安惠桑亭廣慶懷柔徐偃郭文塔山松溪白石崇寧雄姿偉貌仗衞森然或因功血食或以德顯名或當朝近世或數百千齡載於祀典咸秩其文傳記紀厥美實金石播厥馨芬至若旱潦流行札瘥驟起竭蹷虔禱肅將祀事立致感格默符人意故茲信仰弗怠弗替若夫疆圉疆圉圉宋誤固形勢則有羣山焉鳳凰白鹿秦望鑿石功臣衣錦璧茂安國岝㟧金牛流襄峻立石甑金現玉座與邑阿頂獨角金樓華石峴曰顧望墽曰仙姥嶺曰金鵝峰曰卓筆巖則虎頭雞棲龍池朱積惟名山暨幽洞多異事及靈跡或振奇於一時或罕聞於曩昔如臨平山石鼓嘗出唯張華有言用蜀桐可擊天井開兮涸溢蔑增損龍洞闢兮源深不可測如仙姥墩裴姥嘗居采眾卉之華蘂因釀酒以當壚異人來飲授藥與俱如曰僊坈則有僊客回鸞駐蹤雖有獵徒之偶到第見白鶴之飛空如曰金錢有僧智度棲隱山巔忽覩神人之出現固建精舍以相傳言其山勢嵾嶵崚嶒屹岦岝峉𡸢嶚峛崺嵽嵲猶雲之蒸猶林之疊猶獸之蹲猶陣之列或如疏垂或如珮委或如鼎峙或如璧植遶者若朝近者若拜在後若拱居前若揖繚若篆籀妥若弭伏揭若㽅梪赤若禿鬝其上乃有薛荔苜朮蒲黃牛膝桃李梅杏柑橘棗
栗薑藿芋蒜葵蘇芹蕨榆柳楓檀桑柘梓櫟葔茥𦸁葥葦苕茅荻髮蔓滋茂雨培露殖攢柯拏莖重葩掩葉素蘂丹秀紫房青壁麗藻燦燦芳蕤馥馥橚矗森莘冒霜停雪侯樵侯採莫有藝極噫嘻山雖多矣莫若天目為大焉其廣也厜㕒甗隒縈繞盤礴連延負壓週遭有八百里其高也侵接霄漢彌茫眇眡莫見其脊凡三萬九千尺仰太虛兮日月低坐絕頂兮乾坤窄圍八極於寸眸撫四海於一息帶絡虹蜺襟包坱軋其上則有東西澗可度谷塢澳湖蛟龍池其冢坦平兩湖對立若人之有雙眸茲其名日天目又有洞府三十六所每至深秋風雨晦冥而叵測蓋靈異之所潛藏神仙於焉居宅異時嘗有徐五仙張道陵攤餌霞而服氣或舉室而飛昇近世亦聞隱者結廬危層高臥棲真每下眡山半薈蔚紬隮如聞嬰兒之聲必有霶霈雴霫大雷大霆則其穹隆峻極復可知矣復可知矣復宋誤後主之有神司之有責飌飌玉篇古文䬍疾風兒𩙤𩙤兮宣威雲霏霏兮降澤靀靀其零靀靀其零玉篇靀靀雨兒此必本三家詩毛作濛假借字自來采三家者未及此祁祁傳及以沃我田壄以稔我稼穡山所蓲蘛布濩蟬聯觸類推覈斯可略言其木則山榎山樗杻檍椴檹棆楈𣟌㮿虆楮㰘摠莖裛葉喬杭樛垂蓊鬱薆薱吐葩颺蕤杉松青青並榦接枝其高千仞其大百圍擁腫拳曲發骫權奇蔓根鏁石落影臥溪其草則有若苜蓿藷蔗苓𦳝䪥薊萰蘱旨虉菤𦳅蓪䕍芊芊散葉茸茸合蔕瓣華黝䨹竦擢豔異萬色爭妍千枝鬬麗其羽則有若鸑鷟䳺鶙䳭鴒䴑鸝鷤䳏鷦鷯鶢鶋□鸍排虛軒翥彳亍參差近呼遠應木巢草棲或曳尾而食或理翮而飛其毛羣則有若𤛎犦白甝羭羖𤡧獑𧲌說文豚屬讀若罽豕鬣如筆管者出南郡玉篇亦作豪蟲似豪豬者或作蝟𡦲麎毚𩣚騃騤瞿彌迒駢田或遁藏密林或長養幽巖或馳逐而飌雲起或吟嘯而山谷寒若夫疏通灌溉則有眾流焉溪則停辭石鑑頰口上博無他平渡下阮盤石曰苕曰猷曰松曰葛湖則御息明聖陽陂臨平南上南下明星建寧曰查曰北曰高曰谷渡則鹽橋廟山占渡剡口塘則武丞捍海沙河吳諸潭則浣沙玉兒浦則百尺明珠渠曰五福濠曰中外或始濬或增治或築以去害或開而興利或因事建名或因名顯義如停辭溪始於范蠡欲開鑿為山通浙江之水因民弗願辭訴而停焉如南下湖修於歸珧溉公私之大田興利澤於無窮因對上湖以立名焉在臨平湖則開通壅
塞以顯祥得石湖邊以呈瑞築捍海塘則彊弩射濤以弭衝決詩什投海以回潮勢茲惟神奇之殊跡因以播傳於後世言其經理開竇釃流隄塍相紹或遂之縱或溝之橫或洫之廣或澮之深以列以舍以寫以揚以蓄以止以蕩以均潦則引出俾免滔溢暵則通入以遂耕耘噫嘻水雖眾矣莫若浙江為大焉自婺歙之深山合二州而發源潀流會派東下淪𡙆由建德經富春而後入海昔神禹行水嘗躬臨其厓厥後巡狩橫渡會稽想其服乘之車馬儀衞之旌麾鐘鼓撞磕邍壄生輝應足以暢文宣武普暨博施若江流之浩蕩盡目力而渺淼沈浝潚潫㴀𤃂㵅㶎茲其深些漡𣸅涾淢滮㶁浟洃茲其流些貌也浤浤淈淈渳滭㵹潗廣也漭泱瀠澐沺㶍瀿西顧則疑達濛汜東盼則恐盡扶桑歲時之潮有信不妄其大必於哉生明月既望其微必於上澣之休下旬之半當星虛之政中異三時之汎濫湧激澎湃浩溔滉瀁浴日之波浮天浮天浮宋損以賦彙校之浪沸騰回復其高數丈眇覿若赴敵大兵貫弓捧戟攢刃列杖爭先摙出猛奔急趨而俯仰又如白練颺空隨狂颷而舒卷飛騰於波而聽之則𧮯𧮯之聲千車萬馬雜錯轟吼而前鄉又如破山疾靁悸神迅電驚天震地而動蕩西覩浮石之隨出時玩蜃樓之呈像离婁注目而矎矎陽侯傾耳而伎懩眡無巔倪稽盧賦之鋪陳狂拋猛過發羅詩之詠賞雄乎偉哉岷山之江桐柏之淮亦有潮焉異若是也逮其平旹則湛湛波光彼蒼一色迺有艅艎艒䑿𦪑𦫈䑽𦨡䑳𦪕䑼𦨳䑦𦪇艬舶鷁首載浮鼓棹𦨯集韻逆及切舟行乘飌破浪以濟以涉自西自東或南或北輕颿楗櫓朝吳暮越以言所產以言所產言宋誤之則有若鯄鰼鮦鰶魦魨鯦鮥䱾䱏鮍䱂鯇䱤鯷鱳鯖鰡鯽𩼉鰅鰫鰬魠隨波去來逐流出沒梁笱交設網罟互撒其他水蟲水草水畜水鳥傳記鮮備方言莫攷筆難覼縷而細道至若鳥雲入河兮俗仰諸葛之神十石大瓠兮眾嗟張儼之奇光怪生於先壠知孫氏之當興歛板而見長吏美淩統之肅祗柯相因溺舟而顯異元遜以老桑而爛龜寄魚還刀兮衞嘉子恭靈運欲至兮夢應明師猛獸報郭文之德鄉譽高叔孫之為卻縑顯孫謙之潔猾吏畏允恭之威江巖剖石而獲紫玉之珍廉使繪圖而獻蔓竹之枝仰孝義於公弁之門慕遺德於吳筠之
碑詰偽駮假人服其明者張無擇之為參軍也飌流雅韻播於吳中者房孺復之為州牧也梟尹盧於中江破曹休於石亭征六安不務徼倖圍珠崖力諫無行則全琮之將略殊於眾也挺直致主剛毅不跲載筆謂君舉必書還笏扼豔嬖之立則遂良之秉節尢足尚也匠施及泉之工俗享勿幕之利貳叁散處永世叵廢則李泌之政誠可嘉也增築塘隄時其鍾泄以灌以溉勿湮勿窒其居易之澤是足道也禪師振錫而歸淨界德輿述序以送之惠皎石壁而鏤法華元稹撰記以紀之候仙亭立於韓仲聞之任觀飌亭刱於裴庶子之時見山置於盧子望冷泉建於元左司清輝之榜未掛幽致想嚴郎之飌度胥山之銘已刊敘實見元輔之芳詞虛白花開兮念賢牧之栽植南庭記成兮仰予烈之施為術士識牛斗之王氣紹威薦羅隱之能詩錦樓集成兮傳元瓘之篇章庖人疾愈兮悟靈龜之酬私陳文惠以薪土易籠石而就工杜偉長自官浦至沙徑而築隄范文正發粟游宴大施荒政之惠耳沈文通鉏治姦蠹人皆繪像以祠之砌石為函接竹引水以注六井散在閭里而一城足用者長樂陳公之恩以及民也因舊佛祠刱新道觀前旌錢氏之順服後作臣子之獎勸而表忠為名者清獻趙公之請以有立也以至仙人臺高兮聞琴瑟之音陌上花開兮起緩緩之詠燈市於祥符而尢盛九曲花王有吉祥而冬日豔異亭牓碧波於道左堂標中和於府內南園之萬卉爭春別圃之翠幄殊麗羽宮之三教名垂理公之石室仍置百尺之佛樓齊巘後嶺之鰻井洩洩前建後增昔殊今異遠覽近收萃佳擅美棋散域中孰窮孰計先生言未既茹華茹華華宋誤蔕盱衡愕眙曰富哉言乎可謂多聞而博識者也僕嘗聞之有唐之世分符守士多用名曹星郎老成宿望而名世佳士葢嘗酸辛哀鳴投書相府願擁朱轓一闖是境而終不可得者今茲先生羣曉猿侶夜鶴雲冠霞裳鴻飛遁跡藝苑百家飽爛胷臆日玩山川之勝槩優為　聖代之真逸其知幸乎是言也播之天下傳之後世雖千萬齡之永足以知今重熙累洽極富極庶北跡於二帝三王之盛際其蕃方外地尚至於此則內一宸居帝都其皇皇之美赫赫之盛雖駕傾河之辯禿南山之竹亦不能形容其萬一若茲山
川祠廟之號名閭里景物之故跡因革廢興之所由人材產殖之攸出括古今之流傳備版圖之闕失則將即此以覈實徐磬折磬折磬宋誤罄而復請曰　我宋中華疆境萬里秦平一家名邦大城特勝相誇如大江之南則有建康劍閣之西則有成都彼二邦者青山碧水與夫邑都非不眾且雄些然莫儷茲之盛者豈有說乎先生日猗嗟二邦昔事詎忍言哉夫風聲氣俗繫一時理亂而盛衰景趣山羣情憂愉雖歷年已久而未能悉變譬苦病既痊而尚覺纍癯劉備鼎分之時鄧艾鍾會之討伐東晉建都之後祖約蘇峻之戰爭去世愈遠姑置勿談至其近代之事則可按典籍而推言稽昔唐季王綱縱弛姦雄伺隙而虓闞攘臂唾掌而競起僭竊位號者有焉逐鹿四方者多矣逮朱梁既立之後咸負固而列峙由是王建據蜀闊眡至後唐莊宗之時當同光乙酉之歲迺詔軍將曰郭崇韜舉兵往伐所鄉犇潰翦除妖孽削平僭偽即以孟知祥鎮撫而臨治及明宗應順之初知祥復肆其姦計跳梁一方攫拏傲睨豈非僻處方隅保棧閣靈闕之阻又幸中邍之多故因得逞爪牙而搏噬乎當彼之時五六十歲之閒經幾戰而幾爭封豕其土糜爛其民鉦鼓一過則犬羊竄伏士卒所至則草木戕殘川谷半凝膏血居室盡染腥膻　我宋龍飛　乾德二年爰命全斌副以仁瞻統師西征入境問皋故蜀昶始降而劍嶺屬內若夫建康之事亦大同而小異始唐明宗本以徐溫而鎮守至晉天福厥子知誥迺竊位自稱唐裔還姓李氏建國立號昇殂璟嗣恃長江之險保兵甲之利我　太祖之御宇應天神而順舉愛惜元元之生命姑與包容之未取待其自悛十有五年輕肆桀驁終昧神天致　皇威赫怒而大軍首南擁以罷貅度以龍船驍兵銳卒既逾采石一入其城李煜遂擒彼二邦者如成都之濯錦江浣花溪武都山錦里城與夫相如之舊壚子雲之故居君平之𥰫肆子美之草堂之顏如建康之龍洞山白鷺洲烏衣巷華林園以至齊武射雉之地鳳凰棲集之臺大江秦淮之波濤茅山蔣山之崔嵬之類非無風光之美景物象之繽紛可以搜羅而賦詠可以悅目而娛情奈何自前世之用武罹兵火之蕩滅頹垣廢址鼠穿狐穴殘刻斷礎燒昏塵沒幸逢聖世昌運大來睿
澤洋溢而無類鴻恩共被其根荄道綏德撫薰醲涵浸一百五十載之久矣風聲氣俗雖移易而一於正而山川景趣猶未克遠邁於雅無征戰之邦也如論錢塘請申厥旨自唐乾符之後擁戎車者接軌徐約劉浩之徒孫儒董昌之輩或毒螯於淮甸之邦或虜掠於二浙之內蘇常近境允常故都鞠為戰場蕩為兵墟至錢唐則不然賴守土以安居雖黃巢之眾不能逾臨安而深入雖田頵之暴勿克破北門而馳驅歷五季之後迄　聖朝之初幾百年閒按堵無虞干戈有備而不試四民奠枕於里閭里閭宋誤閭里方太宗皇帝之當天繄太平興國之三年鏐裔曰俶遂捧圖籍以所管而獻焉是邦之內曰民曰軍詎知血戰之憂苦疇當矢石矢石矢宋誤夫之辛勤矧歷休平　八聖相承鋪鴻藻申景鑠灑德波散皇明教條備民風民風民宋誤老純小而任一同之宰皆是榮途之遴選大而擁麾旄之牧莫非鵷行之貴臣勤勞勸課惠養斯民茲其繁富日增者也茹華曰二邦以戰爭而其跡若彼錢唐以効順而其盛如此非特其邦也三家苗裔盛衰同之且清時待士如皇天罔私葢有賢而有否豈特用而特遺質以禍福報應之明驗實緣忠順惡逆之殊歸因先生先生生宋誤王之言將使忠臣義士聞之而咸奮又足以貽萬世姦宄之永戒者也雖然是邦之內或今或古抑有遺美可以為風化之補者乎先生曰昔者范子安不受蒲輪之召命褚伯玉優游優游宋脫游字以賦彙校林泉而自娛或追諡而褒其節或立館以安其居孫鍾色養而孝而感天成緬廬墓而紫芝顯符或致司命之降顧或得旌表於門閭此其高尚之操純孝之行曾之榮之足以粉飾王政當今明天子將聖在上賢公相以道弼丞孜孜圖治勉勉屬精惟是崇化阜俗之本常加宵旰探討之誠逸民之舉孝廉之科旌表之式追諡之榮即聞講求而悉行矣茹華曰大哉言矣經國懿範豈伊地美豈伊地美伊地宋誤非匪以賦彙校實美風俗豈伊跡厚足厚人倫儻緣疏遠而雖遠盍亦盍亦盍宋誤蓋投獻於搢紳或四言以寤意將探摭而申明庶或不負皇皇之言言訖曳踵而退
周紫芝酹三賢賦并敘蠅館主人獨游西湖短棹扇舟夷猶孤山之下夜既久而無聲月將曉而始出仰而望之弔三賢之遺縱悵高風之遼邈叩舷而歌舉酒一酹而賦之歲互武
之宵中兮月既望而時秋鼓蘭舟之桂檝兮採芙蓉乎芳洲夜黮黯其未艾兮驂白鷺以夷猶儼望舒之始駕兮昇素魄於海陬整余冠而仰睇兮叩余舷乎中流望華祠於山阿山阿阿宋誤河以太倉稊米集校兮眷三士之高標雖出處之異致兮亦分路以揚鑣維香山之忠正忠正正集貞志避改兮耿直節於中朝忤羣姦而見逐兮指新井以蒙嘲彼西蜀之老人兮抱素業於夔皋援斯文於未泯兮障俗學之瀾濤終一斥而不復兮病讒口之囂囂歲七周於海濱兮脫九死而歸故丘痛二老之不遇兮越今昔而同儔豈鸞鴞之不可以爭飛兮抑駑驥之難於並游豈枘鑿之不可以相入兮抑亦臭味之異於薰蕕棄珠璣而貫魚目兮斥綠耳而駕罷牛笑蹄涔之沮洳兮轉龍驤之巨舟獨高人之前知兮遂遐舉而莫招爰卜宅於茲山兮侶麋鹿侶麋鹿侶宋誤旅以集校而友漁樵卻鶴書而不受兮恐曉猿之怒號草萋萋其春榮兮葉靡靡而秋凋閱四時而不改其操兮孰謂山中之不可以久留抗高風而配逸躅兮追兩軌以奚羞嗟余生之後時兮徒心旆之搖搖瞻清揚於髣髴兮拜遺像之非遙聊舉觴而一酹兮歌三疊而魂消儻微辭之可格兮冀旋旆旋旆旋以集補乎雲霄乎雲霄三字宋損以集校
集／總集／全宋詩／卷六八　王禹偁一０／應制皇帝親試貢士歌(P.778)
應制皇帝親試貢士歌
天王出震寰海清，奎星燦燦昭文明。詔令郡國貢多士，大張珠網羅群英。皇情孜孜終不倦，日斜猶御金鑾殿。宮柳低籠三月煙，爐香飛入千人硯。麻衣皎皎光如雪，一一重瞳親鑒別。孤寒得路荷君恩，聚首唯言盡臣節。小臣蹤跡本塵泥，登科曾賦御前題。屈指方經五六載，如今已上青雲梯。位列諫官無一語，自問將何報明主。應制非才但淚垂，強作登歌歌舜禹。
集／總集／全宋詩／卷二五二　梅堯臣二一／送李祠部知滑州(P.3017)
送李祠部知滑州
自古重名器，未嘗輕授人。煌煌東郡守，燦燦兩朱輪。父祖繼居此，恩榮誰與鄰。秋風度河水，馬足不生塵。
集／總集／全宋詩／卷一二０九　晁說之三／再和(P.13723)
再和
何事謝玄暉，臨巒且悵齊。想非逢錦繡，應祇見蒿藜。今日三千牘，昭天十六奎。煌煌鳴佩璐，燦燦動旌霓。服眾稱擒虎，超群許拔犀。品輕龍尾硯，時樣鳳頭篦。棄若文公席，危如墨子梯。只宜馳大路，爭可訪幽蹊。我亦慚強韻，君能出巨題。笑言容委曲，良宴幸招攜。黃菊開應滿，清霜壓莫低。誰人傾魯酒，更復噉韓雞。
子／類書／冊府元龜／帝王部　凡一百八十一卷／卷一百四十　帝王部一百四十／旌表四(P.1690-1)
四年正月尚書戶部奏深州司功參軍李自倫六世義居奉勅准格處分按格勑節文孝義旌表苟存虛
濫不可褒稱必在累世同居一門和睦尊卑有序財食無私遐邇欽承鄉閭推伏州縣親加按驗狀迹殊尤簡覆既同准令申舉方得旌表當司當本州審到鄉老呈言等自倫高祖訓訓生燦燦生財財生忠忠生自倫自倫生光厚六從弟兄同居不妄勑以所居飛鳧鄉為孝義鄉孕聖里為仁和里仍准式旌表門閭自倫委吏部以本道一官注擬閏七月丙子尚書戶部奏李自倫義居六世准勑旌表門閭先有登州義門王仲昭六代同居其旌表府廳事步欄前列屏樹烏頭正門閥閱一丈二尺二柱相去一丈柱端安瓦桷墨染号烏頭築雙闕一丈在烏頭之南三丈七尺去街十有五步槐柳成列今舉此為例則令式不該勑曰仲昭正廳烏頭門等事不載令文又無勑命既非故事難凟大倫凡創業之朝求理是務靜執守甞之本動為經久之期志在普勵人情永孚王化據自倫之家所立實耀時風依仲昭之語便行何成世範至於問古官於剡子得墜典于伏生以昔方今彼與此異宜從令式只表門閭於李自倫所居之前量地之宜高其外門人安集禊門外右左各建一臺高一丈二尺廣狹方正稱臺之形圬以白泥四隅染赤其行列樹鎮隨其事力使不孝者見以悅心不義者聞而易行豈獨榮於趙國實亦光於晉朝廣訓黔黎永標青史其同籍課役一准今文
子／類書／冊府元龜／總錄部　凡二百五卷／卷七百六十四　總錄部十四／義烈(P.9072-1)
王延仕前趙劉燦燦為靳準所殺準自號漢大王置百官將以延為左光祿延罵曰屠沽逆奴何不速殺我以吾左目置西陽門觀相國之入也右目置建春門觀大將軍之入也準怒殺之
集／總集／全遼文／卷九／釋摩訶衍論贊玄疏引文(P.213)
釋摩訶衍論贊玄疏引文
耶律孝傑
臣聞覺皇之立教也。權輿六度。弘正道以流徽。軌轍三乘。應群生而示化。經言無際。彌天地之表不可窮。法意甚深。極江海之量不能測矣。自結集之後。洎于傳布已還。緜歷歲時。孰能恢闡。粵有菩薩。名曰馬鳴。以十身證果之身。處八地示因之地。張皇正教。破逐邪宗。製起信之論文。契如來之言教。次有龍樹大士。仰追師德。嗣作主盟。據五分之精微。裁十軸之奧妙。號曰釋摩訶衍論。斯乃佛生等有門法對開。含總別之深詮。具能所之玄旨。自震旦流通而後。洎摩多傳譯已還。聖喆未逢。清徽曷啟。我天佑皇帝。位聯八葉。德冠百主。睿智日新。鴻慈天賦。儒書備覽。優通治要之精。釋典咸窮。雅尚性宗之妙。嘗謂曰。釋摩訶衍論者。包一乘之妙趣。括百部之玄關。安得宗師。繼為義疏。守司空詮圓進法大師。學踰觀肇。辯奪生融。屢陪內殿之談。深副中宸之旨。會因眾請。獲達聰聞。旋特降于俞音。俾廣求于隱義。由是精滌慧器。密淬詞鋒。研精甫僅于十旬。析理遂成于五卷。適當進奏。果見褒稱。乃賜號曰贊玄疏。皇上聽政之餘。省方之際。歷刊詳而在手。咸印證以經心。于此論中。先立御解四道。皆識透前古。信結後人。眾耳所未聞。凡情所不造。天才獨秀。物議同歸。如大霧之指南。若群星而拱北。義攝于五十一藏。究之無窮。理分于三十三端。牢不可破。詔從模鏤。言使傳通。目龜鏡以長存。同日星而永照。臣恭承溫綍。俾贊寶編。燦燦義天。管窺而莫際。汪汪學海。蠡酌以徒煩。退讓靡遑。聊述梗概云爾。《釋摩訶衍論贊玄疏》卷首。
集／總集／全遼文／卷九／顯密圓通成佛心要集并供佛利生儀後序(P.267)
顯密圓通成佛心要集并供佛利生儀後序
釋性嘉
恭聞大日雄尊。始王華嚴之界。圓音妙法。遍周帝網之區。稱其性。演重重無盡之門。就其根。開種種有限之義。爰自結集之後。洎于翻譯已還。五藏八藏以殊分。一乘三乘而異設。若迺舉其大柄。振其宏綱。則唯密及顯。斯可得而稱矣。謂密言玄妙。統五部之真詮。顯字淵沖。貫十宗之微旨。應根派異。涇渭雙流。會旨源同。清濁共濕。然而去聖時邈。群生見差。或密顯偏修。或有空別立。或學聲字。迷神呪之本宗。或滯名言。昧佛經之正意。雖有觀心照性。然多背正趨邪。各計斷常。競封人法。弘性弘相。商參互起於多端。宗律宗禪。水火交騰於異義。遂使滔滔性海。罕挹波瀾。燦燦義天。難窺光彩。斯蓋未遇通人與開示焉。今我親教和尚諱道。字法幢。俗姓杜氏。雲中人也。家傳十善。世稟五常。始從齠齔之年。習於儒釋之典。天然聰辯。性自仁賢。博學則侔羅什之多聞。持明則具佛圖之靈異。禪心鏡淨。神遊華藏之間。戒體冰清。行出塵勞之外。加以霜松潔操。水月虛襟。曲己利人。輕身為法。恆思至理。匿在筌蹄。每念生靈。懵於修證。由是尋原討本。採異搜奇。研精甫僅於十旬。析理遂成於一卷。號之曰顯密圓通成佛心要。并供佛利生儀。其文則精儁簡約。其義則淵奧該弘。窮顯密之根源。盡修行之歧路。四門朗朗。如皓月之呈輝。十段明明。若群星之列耀。五法界之妙觀。燦爛於行間。三祕密之神宗。昭彰於字下。包括鷲峰之妙典。彌綸龍藏之遺文。會萬法以無違。皆歸圓教。融諸呪而不滯。盡是總持。使瓦礫並作於真金。草木悉成於妙藥。實乃改張異見。端正前修。依之則無塞不通。弘之則無根不被。其猶出匣之鏡。動則臨人。
射空之箭。發必有中。盡善盡美。兼質兼文。有玄之又玄之宗。祕之又祕之趣。使將來者開卷便知聖旨。得意皆是全才。貧子獲衣內之珠。輪王雪夢中之恥。北秀南能之心印。詎假躬參。西林東社之靈編。無勞親閱。真可謂登覺山之捷徑。濟苦海之逆船。一十二分教之蓍龜。八萬四千行之鈐鍵。抉學人之疑膜。有類金鎞。斷釋子之邪心。無殊寶劍。復有供佛供僧之祕法。濟仙濟鬼之玄門。拯幽靈之神方。利含生之聖術。其功德之廣大。逾五岳之崢嶸。其利益之宏深。越四溟之浩淼。若非鍊智鍊神。精教精理。內憑呪力。外感佛加。曷以著斯絕妙之文哉。性嘉叨承宿幸。忝會此生。自得伏膺。親蒙誨道。七十子。仲尼門下。入室徒忻。一千輩。黃梅山中。傳衣匪預。雖滴露乏添江之力。輕塵無足岳之能。但竭愚衷。聊為後序。所願萬靈密祐。四眾圓修。長然心要之燈。恆照愚冥之路云爾。切以藏海汪洋。深廣莫窺其涯涘。聖途坦蕩。指歸直造於根源。矧圓通顯密之要門。極性相有空之至理。惟持明者。斯問津焉。管主八緣幸釋流。慶逢聖世。聲教熾燄。佛法莫盛於當今。車書混同。華竺咸歸於至化。眷此霾塵之寶。奚其韞櫝之緘。敬鐫刻於斯文。俾流通而入藏。恭願法輪大轉。億萬年睿算。永祝帝齡。佛日高懸。一大事因緣。俱明本智。文英武烈。子孝臣忠。干戈息於八方。風雨調於六合。功能最勝。筆舌奚殫。恩有普資。自他俱利。《顯密圓通成佛心要集》卷末。
史／正史／宋史／志　凡一百六十二卷／卷一百三十四　志第八十七／樂九　樂章三／加上徽號／紹興十四年奉上徽宗冊寶三首(P.3142)..[底本：元至正本配補明成化本]
冊寶升殿，顯安　　金字煌煌，瑤光燦燦。羣工奉之，登此寶殿。對越祖宗，式遵成憲。威靈在天，來止來燕。
子／醫家／壽養叢書／新刻錦身機要／大道修真捷要選仙指源篇(P.42-1)..[明胡文煥刻本]
大道修真捷要選仙指源篇
夫修煉金液大還丹者叅悟大道見性明心萬緣頓息方可修行若有絲毫片晌即不是也若修行人不悟大道金丹之要迷失真性坐守頑空任意多般有嚥月吞霞河車搬運以火燒臍吞津運氣按摩導引閉眼搖精盲修瞎煉終為下鬼行多傍門小法用盡精機四大分散只是精靈下鬼不能入聖超凡若修正法者叅悟大道不必多求一得永得一悟寸絲不掛內外貞曰實證實悟性命雙全方可下手修煉真性真
命吕祖師云只修煉丹不悟性此是修行第一病只悟祖性不修丹萬刼陰靈難入聖性命者是陰陽之祖天地之根人之一身得天地之中是萬神朝禮之宮左為性右為命是人一身之主宰便是真根蒂也
夫性者是丹丹者是神神者是道道者是心心者即性也非人之身中坎離肉心也此心與
天地同生日月並長陰陽未有此心先有是父母未生以前虛無之心也從今至古未曾有增有壞與
元始同其年老君齊其壽亘古至今朗耀虛空無邊際不沽南北與西東金丹一粒大如黍米輝輝獨露燦燦光明度人經云元始懸一寳珠大如黍米在空懸之中去地五丈即此意也在先天之心者謂之性萬體一珠無欠無餘行如掣電坐若太虛杳杳冥冥清清朗朗是一靈真性發之不毀散之不滅無中有象此乃是先天之神也一合意生落於母腹胎中體如嬰兒為之心也性命相連不能出戶九月胎全十月氣足子母分離各自乾坤以為氣質之性是謂全
體散滿六合一體萬殊日累月長六情相連眼觀心動耳聽神移此為耗散不全之體故要修煉修煉者性命乃太極在黃庭之中是也夫命者氣之精也嬰兒初在母腹中其臍與母氣相連母呼亦呼母吸亦吸氣足降生剪斷臍帶然後各自呼吸而受父母一點元氣落於下丹田中寄體於腎下丹田者前對臍後對腎居兩腎中間其形若連環廣一寸二分應天地十二月應日中十二時應四時八節應二十四氣應周天三百六十五度數四分度之一周圍
八竅應八卦二竅應乾坤上通泥丸下透湧泉傍六竅應震兌六卦以通六腑中間一竅第一神室玄關萬神都會之府萬神萬氣萬精皆聚於此竅是人身之主宰即真命也呼吸動靜乃玄關一竅又名爐竈每日進工煆煉內想不出外想不入萬緣放下更時時刻刻照顧保養神氣補滿三田一氣足方可坐關修煉陽神是也可不愼歟
夫修煉金丹者抱元守一修煉神丹守一者只守下丹田玄關一竅此是爐竈又名萬神都會
府每日行工存想只在下丹田諸氣歸根此處煆煉綿綿不絕時時守一保養純陽浩然之氣補足三田一身氣足方可坐三靜關而修煉神丹耳
夫金丹者乃人之身中□□真陽是也與
天地同出日月並明散則成氣聚則成丹此乃大道學人當自悟焉凡修煉全真者須明性命大徹大悟無所不通若不得真火煆煉道化不成片叚終為下鬼要坐三靜關不坐者三百日工夫不成陽神不現實要坐三靜關若坐三靜
關者避靜去處不聽雞犬之聲斷絕是非忘思息念一靈真性不去不來只存想心中黑氣下降落於爐𪔂此是添汞也次好腎中紅氣上升於爐𪔂之內萬氣𡚖爐真火煆煉滿爐紅氣氣中自有精氣神三者混合此是金丹也火候不差一心內守綿綿不絕三萬六千刻之工夫時時守𪔂爐修煉除修補外十箇月胎圓陽神自現正要保養胎嬰兒蒼老方可出戶不可遠離歩歩要小心自有證驗
子／醫家／醫宗說約／卷之五　瘍科／外科賦(P.1-1)..[清乾隆六十年重刊本]
過此之後。去腐生新膿潰腫消痛隨膿減。新肉已生紅燦燦腐皮將斂白漫漫尅日功成夫復何慮若榮衞衰弱潰瘍之變無窮。倘調治謬差。惡候之來難免。膿熟目潰。易斂為吉。
癰疽膿熟勢盈欲溢用白降丹點上。半日自潰
叢書／武英殿聚珍版叢書／公是集／卷七／五言古詩４／重陽(P.9-2)..[清乾隆敕刻武英殿聚珍本]
重陽
勞生惜流陰徂歲逼窮律燦燦黃菊花離離紫茱實芳香不可再采掇自有術零落勢足悲盛時亦未失登高散百慮驅馬恣所出或云避陽九可以納元吉嘉願誰間然且當醉終日
叢書／武英殿聚珍版叢書／淨德集／卷三十三／五言長律詩／上韓端明(P.2-2)..[清乾隆敕刻武英殿聚珍本]
上韓端明
要道根皇極純王攬懿綱域中洪造廣天下大形彊臣主同千載藩宣奠四方乾文耀參井地鎮聳岷梁景谷餘波迥靈關古塞荒限蠻唐節制析部漢封疆石穴延通道山扄設巨防利源充內帑兵勢壓巴羌付𢌿關休戚權宜任弛張紫封傳墨敕金印坐黃堂自昔都俞重
其誰德業彰乖崖施遠略忠獻紹前良樂得中和職人躋富庶鄉含生知化力永日載春陽滲漉淵源在醲醇骨髓藏深和流耳目盛事載縑緗歲月徒為久風猷信不忘恩褒賈逵祀人愛召公棠檜有喬枝茂蘭宜後葉芳惟公眞輔翼與世會明昌間發乾坤秀親逢日月光國華增黼黻地寳獻琳琅尹道存先覺軻心蘊至剛朝廷尊閥閱士黨貴文章高視雲霄路遐飛翰墨場鵬圖指溟渤驥步得康莊藩會初關決仙瀛已踐揚本元游祕府侍從陟淸廂偉望全康濟周才歴浩穰中天承帝
選南國撫民傷使範資勤恤君言務肅將繡衣新燦燦大旆遠皇皇賑惠常聞黯澄清乃識滂疲羸起溝壑暴濫去豺狼大節堅持守純忠自激昂還登文石陛頻上諫書囊人鑑分今古神龜憲否藏斯猷三接告至理一言詳柱下尊良史螭頭立左郎纂修該七法注録擅三長午夜星垣迥南風省戸凉揮毫綸彩爛垂佩玉聲鏘春老常聯萼雲晴鴈綴行雄名出蘇李公論美常陽眷倚隆矜式諮詢行賛襄得人居內相有道輔明王大手憑才識深謀協典常五花曾執判七寳屢登牀燕見趨
東閣優容對未央儀刑眞謇謇謨訓極洋洋重委臺綱正終圖國體康至誠頻啓導大事費裁量多僻消芽孽羣邪潔肺膓諄諄聞藥石凜凛畏冰霜論議他奚恤猷為己所當安危一身繫出處萬民望蔡俗嗟延哺堯心慮納隍建侯崇屏翰選德庇災殃異政乘時立淸飈與惠翔界中生穭穀境上散飛蝗儒將能專閫神兵豈頓鋩十連循節鉞四面固金湯拓地歸充國謀軍得子房天威神臂指戎氣窒喉吭屬國恬懷撫函書恥謾狂具瞻宜廟幄遐福合陵岡迺顧西南遠明如左右旁大門
堪世守輿頌願時颺命策榮千矢封圭判二璋物傳家乃舊刀應夢為祥善事知弓冶奇毛識鳳凰百尋標落落萬頃信汪汪廟苾餘音靜庖刀發刃鋼闊難求畛域微不誤毫芒雅意儒為寳宏規沼象璜魯公先詣學高䀢力崇庠教化惟敦獎衣冠敢怠遑七經登講舍數仞企師牆樂善無遺芥懲非易去稂百城捐博塞萬井絶貪攘牧廐寛收斂【原註】許牧芻之積罷斂一歲窮閻飽歲糧【原註】歲窮發廩以貸周及貧窶吏姦藏爪吻人瘼愈膏肓昔謂庖㕑侈徒矜口體嘗愛心加爼豆和氣落壺觴蔀屋晴曦燭枯荄湛露
瀼盛時逢召杜奕世見龔黃至矣紓宵旰熙然協雨暘里閭敦悌讓原野競農桑指顧寧陬落生成及稻粱邊聲息金皷民室富囷倉共樂親熒座僉期輔峻廊定登賢相器行促舍人裝奕奕驅軺傳喈喈飾鏤錫矢謨勤翼舜納誨永隆商鄭武高風盛韋成懿跡相洪鑪專鼓鑄大鼎薦烹鬺浩蕩躋民域安平援世航詩人褒繡袞坤道吉黃裳歌舞眞賢進光華至治香欲知能事畢四海處陶唐
叢書／知不足齋叢書／畫墁集／卷之一　詩１／還李彀士雄卷(P.9-1)..[清乾隆鮑廷博校刊本]
還李彀士雄卷
河汾之會韓晉之津在昔王馬今何人靑衫木笏排風塵面如桃花髭如銀長篇大字妙入神關輔後輩誰等倫四方仕宦足邅迍歸老閿鄕玉㵎濱雲為友兮山為鄰森森綠槊萬霜筠汩汩淸漣飛兩輪亭上何所見荊山早暮來相親齋中何所有新舊歌詩千百首細大搜羅萬象勞放開日月東西走世上兒女徒紛紛作者須敎歸老手君不見古往今來富貴人燦燦金章懸紫綬金珠初入寵方深骨肉未消名已朽又不見李杜死來三百年至今仰望如星斗一聯一句挂齒牙便同金石
垂長久乃知皇天造萬物獨於吾輩偏加厚還翁詩卷翁細思豈是生平都不偶
叢書／知不足齋叢書／梅花喜神譜／卷之下／欲謝一十六枝／會星弁(P.15-1)..[清乾隆鮑廷博校刊本]
欲謝一十六枝
會星弁
（見圖）
星會飾以玉　　　燦燦光朝儀
重臣頭似雪　　　左右應臯夔
叢書／知不足齋叢書／中吳紀聞／卷之五／王學正(P.9-1)..[清乾隆鮑廷博校刊本]
王學正
王彥光察院之伯祖諱偉字康國居太學有聲鄉人謂
之王學正識與不識皆尊敬之有堂名逸野以累試不利日游適其中讀書自娛其持身治家甚嚴鄉中率以為法彥光自幼知讀書乃學正公之訓也生平無子葉大年挽之云書劒當年游上都賢關蟲篆校諸儒文華燦燦九苞鳳俊氣駸駸千里駒妙質競誰揮堊漫白頭空此死樵蘇遺編殘稾應猶在搔首令人益歎吁又云遺文膾炙在吾鄉賦罷誰能少薦揚聲迹有妻先夢蝶行藏無子付絣方雲蘿煙蔓新泉宅秋月春花舊野堂交倡彩牋眞翰墨幾人知為寶巾箱逸野堂至今尚存王氏舉族祀之不絕
叢書２／歲時習俗資料彙編／歲時廣記（十萬卷樓叢書本）／卷第三十二／中秋中／會嵩嶽(P.1032)..[清光緒歸安陸氏刊十萬卷樓叢書本]
會嵩嶽
纂異記三禮田璆者洛陽人與其友鄧韶博學
相類元和癸巳中秋之夕出建春門望月會韶亦携觴東來方駐馬道周俄有二書生乘驄繼至揖璆韶曰二君得非求賞月之地乎敝莊水竹名聞洛下倘能迃轡冀展傾葢之分耳璆韶乃從而徃至一車門始入甚荒凉又數百步有異香迎前則豁然真境矣飛泉交流松柏夾道竒花燦燦好鳥關關璆韶請簇馬飛觴書生謂小童曰折燭夜一花與二君子嘗小童曰花至傾入酒中味極甘香不可比狀以餘樽賚諸從
者各大醉止于戶外書生乃引璆韶入戶鸞鶴騰舞導迎而前凡歷池館臺榭率皆陳設盤筵若有所待璆韶詰之對曰今夕中天羣仙會于茲嶽藉君知禮請導升降爾言訖見直北花燭亘天簫韶沸空駐雲母雙車於金堤之上書生前進有玉女問曰禮生來否于是引璆韶進立堂下左右命拜夫人褰帷笑曰下域之人而能知禮各賜薰肌酒一盃夫人問誰人召來曰衛符卿李八百夫人曰便令此二童引璆韶於羣
仙之後璆問相曰誰曰劉綱侍者誰曰茅盈中坐者誰曰西王母俄有一人駕鶴而來王母曰久望劉君矣曰適蓮花峰道士奏章事須決遣尚多未來之客何言久望乎璆韶問劉君誰曰漢朝天子續有一人駕黃龍而下王母曰李君來何遲曰為勅龍神設水旱之計耳書生謂璆韶曰此開元天寶太平之主也未頃聞簫鼓自天而下有執綘節者前唱言穆天子來羣仙皆起二主降堦王母避位拜迎入幄環座而飲王
母曰何不拉取老軒轅來曰他今夕主張月宮之醼非不勤請耳穆王把酒請王母歌王母以珊瑚鈎擊盤歌曰勸君酒為君悲且吟自從頻見市朝改無復瑤池宴樂心王母持盃穆王天子歌曰奉君酒休嘆市朝非早知無復瑤池興悔駕驊騮草草歸歌闋與王母話瑤池舊事乃重歌曰八馬廻乘汗漫風猶思停駕憇昭宮宴移玄圃情方洽樂奏鈞天曲未終斜漢露凝殘月冷流霞盃泛曙光紅崑崙回首不知處疑是
酒酣春夢中王母醻穆天子歌曰一曲笙歌瑤水濱曾留逸足駐征輪人間甲子周千歲靈境盃觴初一廵玉兔銀河終不夜竒花好樹鎮長春情知碧海饒詞句歌向俗流疑悞人酒至漢武帝王母又歌曰珠露金風下界秋漢家陵樹冷翛翛當時不得仙桃力尋作浮塵飄壠頭漢主上王母酒歌曰五十餘年四海清自親丹灶得長生若言盡得仙桃力看取神仙簿上名帝曰吾聞丁令威能歌命左右召令威至帝又遣
子晉吹笙以和歌曰月照驪山露泣花似悲仙帝早昇遐至今猶有長生鹿時遶溫泉望翠華帝持盃久之王母曰召葉靜能來一謳靜能至獻帝酒歌曰幽薊煙塵別九重貴妃湯殿罷歌鐘中宵扈從無全仗大駕倉黃發六龍妝匣尚留金翡翠暖池猶浸玉芙蓉荊榛一閉朝元路唯有悲風吹晚松歌竟有黃龍持盃立於雙車前再拜祝曰上清神女玉京仙郎樂此今夕和鳴鳳凰鳳凰和鳴將翺將翔與天齊體慶流無
央祝畢有四鶴載仙郎并相者侍者仙女請催粧詩劉綱詩曰玉為質兮花為顏霧為鬢兮雲為鬟何勞傅粉兮施渥丹早為娉婷兮縹緲閒茅盈詩曰水晶帳開銀燭明風搖珠珮連雲清體勻紅粉飾花態早駕雙龍朝玉京詩既入內即有子女數十引仙郎入帳召璆韶行禮禮畢二童引璆韶辭夫人曰非無至寶可以相贈但爾力不任挈耳各賜延壽酒一杯曰可增人間半甲子命二童引歸還家已歲餘由是璆韶棄
家入少室山不知所往
