子／釋家／大正新脩大藏經／第四十七冊　諸宗部四／一九九二　汾陽無德禪師語錄三卷／卷下／三玄三要頌(P.628-2)
三玄三要頌
第一玄。照用一時全。七星常燦爛。萬里絕塵煙
第二玄。鉤錐利似尖。擬擬穿腮過。裂面倚雙肩
第三玄。妙用且方圓。隨機明事理。萬法體中全
第一要。根境俱亡絕朕兆。山崩海竭洒颺塵。蕩盡寒灰始為妙
第二要。鉤錐察辨呈巧妙。縱去奪來掣電機。透匣七星光晃耀
第三要。不用垂鉤不下鉤。臨機一曲楚歌聲。聞了盡皆悉返照
子／釋家／大正新脩大藏經／第四十七冊　諸宗部四／一九九五　法演禪師語錄三卷／卷中／舒州白雲山海會演和尚語錄(P.656-2)
陳助教入山煎茶。上堂云。戒定慧相扶。堂堂大丈夫。吹毛光燦爛。佛祖不同途
子／釋家／大正新脩大藏經／第四十七冊　諸宗部四／一九九七　圓悟佛果禪師語錄二十卷／卷一／上堂一(P.714-2)
指法座云。三世諸佛於此轉法輪。歷代宗師於此提祖印。欲行千里一步為初。不免起模畫樣去也。遂陞座拈香云。奉為今上皇帝。祝嚴聖壽。萬歲萬歲萬萬歲。又拈香云。奉為判府內翰諸位勳貴。又拈香云。此一瓣香。不從葱嶺帶來。亦非胸襟流出。在南中見三十餘員尊宿。末後撞著箇老作家。被他一槌擊碎。今日對眾說破。奉為見住蘄州五祖演和尚。以酬法乳。保福贊和尚白槌云。法筵龍象眾。當觀第一義。師云。把斷世界還觀得也無。直饒一槌未落已前。薦得猶落二三。且作麼生是第一義。有知落處底麼。出眾相見。僧問。釋迦說法多寶證明。和尚開堂內翰臨顧。半山相見即不問。妙峯孤頂事如何。師云。瑞氣騰空。進云。恁麼則片雲生谷口。萬仞碧嵯峩。師云。能有幾人知。進云。聖明天子以何報答。師舉拂子。進云。天上有星皆拱北。人間無水不朝東。師云。且得領話。問七擒七縱則不問。賓主相逢事若何。師云。寶劍倚天光燦爛。進云。碧眼胡僧笑點頭。師云。相識滿天下。進云。昨夜三更明月下。奪取驪珠歸去來。師云。誰是箇中人。僧問。三賢未達十聖難知。如何是此宗。師云。無孔鐵鎚當面擲。進云。嚇殺人。師云。嚇得一箇。進云。也知和尚慣恁麼。師云。儞又作麼生。僧云。鷂子過新羅。師云。自知
較一半。乃云。玄機獨唱截斷眾流。擺撥不拘更無回互。直饒釋迦彌勒。不敢當頭著眼。倚天長劍凜凜神威。杲日當空澄澄光彩。無物不為妙用。無法不是真乘。控佛祖大機。廓人天正眼。當陽曉示。只貴知歸。纔涉思量。白雲萬里。是故先聖道。我此法印。為欲利益世間故說。在所遊方勿妄宣傳。今日人天普集。對眾分明剖露。舉拂示眾云。大眾見麼。一處真千處百處一時真。一句透千句百句一時透。拈起也乾坤岌崿。放下也河海晏清。不拈不放又作麼生。萬仞峯頭高著眼。大千沙界一浮漚。遂舉。法燈云。山僧本欲深棲巖竇隱遁過時。蓋緣清涼老人有未了底公案。出來為諸人了卻。時有僧問。如何是未了公案。法燈便打云。祖禰不了殃及兒孫。僧云。過在什麼處。法燈云。過在儞殃及我。師云。法燈縱域中殺活握閫外威權。直得氣概驚群風標獨立。山僧卑志本亦如斯。今日出來。正緣五祖老師有箇見成公案。對眾舉揚。有不惜性命底。試出挨拶看。如無不免自拈自弄去也。喝一喝。以拂子擊禪床。下座
子／釋家／大正新脩大藏經／第四十七冊　諸宗部四／一九九七　圓悟佛果禪師語錄二十卷／卷十一／小參四(P.761-1)
小參。僧問。如何是主中賓。師云。闍黎問處帶纖塵。進云。如是則靈光千古秀。萬法落階梯。師云。階下立。進云。如何是賓中主。師云。山僧不免自道取。進云。古佛位中無覓處。深深草裏露全身。師云。莫來這裏呈幪袋。進云。如何是主中主。師云。坐斷舌頭無去取。進云。袖裏金槌光燦爛。吹毛寶劍逼人寒。師云。七十五棒翻成一百五十。進云。如何是賓中賓。師云。青山之外更愁人。進云。如是則家貧未是貧。路貧愁殺人。師云。荒村古廟裏去。進云。只如不涉賓主。是什麼人。師便喝。師乃云。目擊知歸已為分外。未言先契猶涉程途。須知箇中有格外機行格外用。明格外道證格外心。灑灑落落。淨裸裸絕承當。密密堂堂。赤灑灑無回互。壁立萬仞處。千差萬別。萬別千差處壁立萬仞。所以道。垂鉤四海只釣獰龍。格外之機為尋知識。於中若有。箇便恁麼承當。得格外趣向。便恁麼權衡。得格外底作略。時向伊道箇什麼。即得說玄說妙說佛說祖說心
說性。已是此人棄下之增語。論棒論喝論權論實論照論用。亦是此人不要之長物。以其中間不犯鋒鋩纖塵不立。如何透脫。還委悉麼。大道體寬無向背。當陽須是箇中人
子／釋家／大正新脩大藏經／第四十七冊　諸宗部四／一九九七　圓悟佛果禪師語錄二十卷／卷二十／真讚／禪人寫真求讚二十首(P.808-2)
立地可成佛。殺人不眨眼。碎生死窠窟。要箇倜儻漢。圓悟從來提此著。風前白雲曾喝散。當家種草可相從。利劍七星光燦爛
子／釋家／大正新脩大藏經／第四十七冊　諸宗部四／一九九八Ａ　大慧普覺禪師語錄三十卷／卷十六／普說四(P.878-1)
悅禪人請普說。僧問。臨濟示眾云。有時奪人不奪境。有時奪境不奪人。有時人境兩俱奪。有時人境俱不奪。如何是奪人不奪境。師云。三千里外絕誵訛。進云。如何是奪境不奪人。師云。拔出眼中楔。進云。臨濟道。煦日發生鋪地錦。嬰孩垂髮白如絲。未審與和尚答底是同是別。師云。咬人屎橛不是好狗。進云。王令已行天下遍。將軍塞外絕煙塵時如何。師云。適來猶自可。而今更郎當。問十方薄伽梵。一路涅槃門。未審王氏今日是生耶是死耶。師云。生耶死耶。進云。今古應無墜。分明在目前。師云。抽卻腦後箭。進云。只如十二時中不依倚一物人來。師還接否。師云。喚甚麼作一物。進云。不可重說偈言。師云。礙塞殺人。乃云。生耶死耶。非得非失。不道不道。有理有事。若向有理有事處得箇入處。只在教乘裏頭出頭沒。若於非得非失處得箇入處。敢保諸人十二時中未有安身立命處。既未有安身立命處。則不知王氏落處。若知得王氏落處。即知自己安身立命處。且道。王氏即今是生耶是死耶。是不生耶是不死耶。若道不生。爭奈死何。若道不死。爭奈生何。若道亦生亦死。又是戲論說。若道非生非死。又是相違說。直饒離四句絕百非。直下如明鏡當臺明珠在掌。胡來現胡漢來現漢。當人各各腳跟下。淨裸裸明歷歷。生死如夢幻空華。去來如浮雲水月。猶未是徹頭處。縱饒如實見得。昔日之生本不曾生。今日之滅本不曾滅。亦是無夢說夢。何以故。生而不生。鏡裏之
形。滅而不滅。水中之月。正當恁麼時。那裏是王氏出身處。若委悉得去。王氏只今與諸人把手共行。同入如來大寂滅海。其或未然。有寒暑兮促君壽。有鬼神兮妬君福。復云。這箇是近悅上座為母王氏。請妙喜老漢說法底意旨。且法作麼生說。不見道。法不可見聞覺知。若行見聞覺知。是則見聞覺知。非求法也。見聞覺知既不可以入道。莫是不見不聞不覺不知便是麼。良久高聲云。更是箇甚麼。妙喜盡力說。只說得到這裏此事決定不在言語上。所以從上諸聖。次第出世。各各以善巧方便。忉忉怛怛。唯恐人泥在言語上。若在言語上。一大藏教五千四十八卷。說權說實。說有說無。說頓說漸。豈是無言說。因甚麼達磨西來卻言。單傳心印不立文字。語言。直指人心見性成佛。因何不說傳玄傳妙傳言傳語。只要當人各各直下明自本心見自本性。事不獲已說箇心說箇性。已大段狼藉了也。若要拔得生死根株盡。切不得記我說底。縱饒念得一大藏教。如瓶瀉水。喚作運糞入。不名運糞出。卻被這些子障卻自己正知見。不得現前。自己神通不能發現只管弄目前光影。理會禪理會道。理會心理會性。理會奇特理會玄妙。大似掉棒打月。枉費心神。如來說為可憐愍者。古人凡有一言半句。設一箇金剛圈栗棘蓬。教伊吞教伊透。若是箇英靈獨脫出情塵超理性者。金剛圈栗棘蓬。是甚麼弄猢猻家具。察鬼神茶飯。蓋爾不能一念緣起無生。只管一向在心意識
邊作活計。纔見宗師動口。便向宗師口裏討玄討妙。卻被宗師倒翻筋斗。自家本命元辰依舊不知落處。腳跟下黑漫漫。依前只是箇漆桶。只如適來上座問奪人不奪境一段話。只知冊子上念將來。如法答他。又理會不得。問一段未了。又問一段。恰如村人打傳口令相似。我今不惜口業。為爾諸人葛藤註解一遍。臨濟一日示眾云。有時奪人不奪境。有時奪境不奪人。有時人境兩俱奪。有時人境俱不奪。會麼。良久左右顧視便下座。遮箇便是金剛王寶劍。我昨日說底。將蜈蚣毒蛇蝎子并諸雜毒。貯在一甕裏。爾試將手就中。拈一箇不毒底出來看。若拈得出。不妨於此事有少分相應。若拈不出。自是爾根性遲鈍。夙無靈骨也。怪妙喜不得。臨濟當時道這幾句閑言長語。面目現在。自是爾不會看得出爾若領得此意。自從胡亂後三十年。不少鹽醬鐘樓上念讚床腳下種菜之類。不著問人。一一自知下落。古人垂箇方便。豈是間開口。須知爛泥裏有刺。當時有箇克符道者。理會得臨濟意。便出來問。如何是奪人不奪境。臨濟當時不知那裏得許多閑言長語。鬪湊得恰好便道。煦日發生鋪地錦。嬰孩垂髮白如絲。諸人還會麼。煦日發生鋪地錦。是境嬰孩垂髮白如絲。是人此兩句。一句存境。一句奪人。克符又作頌曰。奪人不奪境。緣自帶聱訛。師云。有甚麼聱訛。擬欲求玄旨思量反責麼。師云誣人之罪。驪珠光燦爛。蟾桂影婆娑。師云。何不早恁麼道。覿面無差互。還應
滯網羅。師云。依稀似曲纔堪聽。又被風吹別調中。此頌大概在驪珠光燦爛蟾桂影婆娑之上。蓋此兩句是境。學者問不奪境。擬欲求玄旨思量反責麼。大意只是不可思量擬議。思量擬議者人也。蹉卻覿面相呈一著子。即被語言網羅矣。克符此頌。專明煦日發生鋪地錦。所以有驪珠光燦爛蟾桂影婆娑之句。乃是存境而奪人。故曰覿面無差互。還應滯網羅。奪人之義。醍醐毒藥一道而行。具眼者方能辨別。又問如何是奪境不奪人。答云。王令已行天下遍。將軍塞外絕煙塵。師云。王令已行天下遍。是奪了境。將軍塞外絕煙塵。是存人而不奪。頌曰。奪境不奪人。尋言何處真。師云。也須閑。處作隄防。問禪禪是妄。究理理非親。師云。好事不如無。日照寒光澹。山遙翠色新。師云。貧兒思舊債。直饒玄會得。也是眼中塵。師云。自起自倒。爾要會日照寒光澹山遙翠色新麼。此兩句是境。直饒玄會得。也是眼中塵。便奪了也。其餘人境兩俱奪。人境俱不奪。盡是依語就學家問處答又問。如何是人境兩俱奪。答云。并汾絕信獨處一方。便有人境兩俱奪面目。頌曰。人境兩俱奪。從來正令行。師云。已落第二。不論佛與祖。那說聖凡情。師云。買石得雲。饒擬犯吹毛劍。還如值木盲。師云。識法者懼。進前求妙會。特地斬精靈。師云。前箭猶輕。後箭深。正令既行不留佛祖。到這裏進之退之。性命都在師家手裏。如吹毛劍不可犯其鋒。又問。如何是人境俱不奪。答云。王登寶殿野老謳歌。頌曰。人境
俱不奪。思量意不偏。師云。會麼。是法住法位。主賓言不異。師云。世間相常住。問答理俱全。師云。添一毫不得。減一毫不得。蹋破澄潭月。師云。猶有這箇在。穿開碧落天。師云。勞而無功。不能明妙用師云。動著即錯。淪溺在無緣。師云。卻依舊處著。這箇是適來上座請益底公案。謂之四料揀。爾若要分明理會得臨濟意。但向他當時垂示處看。如何看。山僧有時奪人不奪境。有時奪境不奪人。有時人境兩俱奪。有時人境俱不奪。若恁麼便是。爾若作山僧有時奪人不奪境。有時奪境不奪人。有時人境兩俱奪。有時人境俱不奪。便不是了也。所以五祖師翁有言。如何是祖師西來意。庭前柏樹子。恁麼會。便不是了也。如何是祖師西來意。庭前柏樹子。恁麼會方始是。爾諸人還會麼。這般說話。莫道爾諸人理會不得。妙喜也自理會不得。我此門中無理會得理會不得。蚊子上鐵牛。無爾下嘴處。須信古人垂慈。則有法無法。不垂慈道眼未開大法未明。豈免向他人口裏覓禪覓道覓玄覓妙。覓得了唯恐人知及。至說時又恐說盡了。末後無可說。這箇是無限量底法。爾以有限量心。擬窮他落處。且莫錯。只如世尊在靈山會上。百萬眾前拈華普示。獨迦葉破顏微笑。何曾怕人知。又何曾密室裏傳授來。我這裏禪許爾眾人聞。不許爾眾人會。如上所解註者四料揀。爾諸人齊聞齊會了。臨濟之意。果如是乎。若只如是。臨濟宗旨豈到今日。爾諸人聞妙喜說得落。將謂止如此。我實
向爾道。此是第一等惡口。若記著一箇元字腳。便是生死根本也。爾諸人諸方學得底。玄中又玄。妙中又妙。是甚麼屎禪。一向在皮袋裏。將謂實有恁麼事。莫錯。諸上座。爾真箇要參妙喜禪。盡將諸方學得底。掃向他方世界。百不知百不會。虛卻心來。共爾理會復說偈云。無諸比丘名近悅。為母王氏請普說。妙喜便登曲彔床。忉忉怛怛恣饒舌。從來法本離言詮。不假思量與分別。說甚地獄及天堂。四聖六凡俱泯絕。縱有魔王欲作難。金剛寶劍當頭截。王氏養子要參禪。只這一念永不滅。彈指頓明諸法門釋迦彌勒齊超越。還如塗毒鼓當軒。一擊聞之皆腦裂。無邊煩惱悉蠲除。夙業舊殃湯沃雪。末後一句為重宣。凝然萬里一條鐵。喝一喝下座
子／釋家／大正新脩大藏經／第四十七冊　諸宗部四／二○○○　虛堂和尚語錄十卷／卷三／慶元府阿育王山廣利禪寺／慶元府請疏(P.1003-3)
上堂。舉。藥山與道吾雲嵓遊山次。見樹兩株一枯一榮。山乃問。榮者是枯者是。雲嵓云。榮者是。山云。若恁麼。一切處光明燦爛去。道吾云。枯者是。山云。若如是則一切處放教枯淡去。忽高沙彌至。山亦如是問。彌云。榮者從他榮。枯者從他枯。山乃顧道吾雲嵓云。不是不是。師云。藥山道箇不是不是。減他道吾雲巖多少威光
子／釋家／大正新脩大藏經／第四十八冊　諸宗部五／二○○三　佛果圜悟禪師碧巖錄十卷／卷九／八八(P.212-3)
盲聾瘖啞杳絕機宜。盡爾見與不見聞與不聞說與不說。雪竇一時與爾掃卻了也。直得盲聾瘖啞見解。機宜計較。一時杳絕。總用不著。這箇向上事。可謂真盲真聾真啞。無機無宜。天上天下堪笑堪悲。雪竇一手擡一手搦。且道笑箇什麼悲箇什麼。堪笑是啞卻不啞。是聾卻不聾。堪悲明明不盲卻盲。明明不聾卻聾。離婁不辨正色。不能辨青黃赤白。正是瞎。離婁黃帝時人。百步外能見秋毫之末。其目甚明。黃帝游於赤水沈珠。令離朱尋之不見。令喫詬尋之亦不得。後令象罔尋之方獲之。故云。象罔到時光燦爛。離婁行處浪滔天。這箇高處一著。直是離婁之目亦辨他正色不得。師曠豈識玄絲。周時絳州晉景公之子。師曠字子野一云。晉平公之樂太師也善別五音六律。隔山聞蟻鬪。時晉與楚爭霸。師曠唯鼓琴。
撥動風絃。知戰楚必無功。雖然如是。雪竇道。他尚未識玄絲在。不聾卻是聾底人。這箇高處玄音。直是師曠亦識不得。雪竇道。我亦不作離婁。亦不作師曠爭如獨坐虛窓下。葉落花開自有時。若到此境界。雖然見似不見。聞似不聞。說似不說。飢即喫飯。困即打眠。任他葉落花開。葉落時是秋。花開時是春。各各自有時節。雪竇與爾一時掃蕩了也。又放一線道云。還會也無。雪竇力盡神疲。只道得箇無孔鐵鎚。這一句急著眼看方見。若擬議又蹉過。師舉拂子云。還見麼。遂敲禪床一下云。還聞麼。下禪床云。還說得麼
子／釋家／大正新脩大藏經／第四十八冊　諸宗部五／二○○四　萬松老人評唱天童覺和尚頌古從容庵錄六卷／卷六／第九十三則魯祖不會(P.287-2)
師云。終南山雲際師祖禪師。法嗣南泉。天童誤為魯祖。就此辨之。學者應知。且池州魯祖山寶雲禪師。法嗣馬祖。乃南泉兄也。況師祖南泉。以名呼之。因此公案悟去。南泉之子無疑也。初問南泉。摩尼珠人不識。如來藏裏親收得。此語本出永嘉禪師證道經。梵天琪和尚注云。梵語摩尼此云如意。又云無垢光。亦曰增長。楞伽經云。寂滅者名為一心。一心者名如來藏。具三種義。一隱覆義。覆藏如來故。二含攝義。含攝一切眾生國土故。三出生義。能生無漏因果人天道行故。初約迷時。後約悟時。中間剋體。又勝鬘。有二種如來藏。一空如來藏。脫離一切煩惱。二不空如來藏。具過恒沙不思議佛法。終南山雲際師祖禪師。初在南泉時。問摩尼珠人不識。又問珠。泉云。去汝。不會我語。師祖從此信入。圓通國師云。如今還有人信入麼。若有罔象到時光燦爛。若無。离婁行處浪滔
天。佛果云。盡大地。是如來藏。向甚麼處著珠。盡大地。是摩尼珠。喚甚麼作藏。雪竇別云。嶮。百尺竿頭作伎倆。不是好手。這裏著得箇眼。賓主互換便能深入虎穴。或不恁麼。縱饒師祖悟去。也是龍頭蛇尾。要見頭尾完全。須是天童和尚。頌云
別是非明得喪眼裏有筋應之心指諸掌見處通透用時明白往來不往來總不干他事只這俱是藏恁麼不恁麼總得輪王賞之有功廉者不取貪者不與黃帝得之罔象已勞心力轉樞機能伎倆百不如汝明眼衲僧無鹵莽事不厭細
子／釋家／大正新脩大藏經／第四十八冊　諸宗部五／二○○六　人天眼目六卷／卷一／臨濟宗一／克符頌(P.300-2)
克符頌
奪人不奪境。緣自帶誵訛。擬欲求玄旨。思量反責麼。驪珠光燦爛。蟾桂影婆娑。覿面無回互。還應滯網羅大慧云。此頌大概在驪珠光燦爛蟾桂影婆娑之上。葢此二句是境也。學人問奪人不奪境。擬欲求玄旨思量反責麼。大意只是。不可思量擬議。思量擬議。學人蹉卻覿面相呈一著。則被語言羅網矣
子／釋家／大正新脩大藏經／第四十八冊　諸宗部五／二○○六　人天眼目六卷／卷一／臨濟宗一／汾陽頌并總頌(P.302-1)
汾陽頌并總
第一玄。照用一時全。七星光燦爛。萬里絕塵烟
第二玄。鉤錐利便尖。擬議穿腮過。裂面倚雙肩
第三玄。妙用具方圓。隨機明事理。萬法體中全
第一要。根境俱忘絕朕兆。山崩海竭灑飄塵。蕩盡寒灰始得妙
第二要。鉤錐察辨呈巧妙。縱去奪來掣電機。透匣七星光晃耀
第三要。不用垂鉤并下釣。臨機一曲楚歌聲。聞者盡教來反照一作聞了悉皆忘反照
子／釋家／大正新脩大藏經／第四十八冊　諸宗部五／二○○六　人天眼目六卷／卷二／臨濟宗二／汾陽十八問(P.307-3)
置　問雲門。瞪目不見邊際時如何。門云鑒
故　問首山。一切眾生。皆有佛性為甚麼不識。山云識
借　問風穴。大海有珠。如何取得。穴云。罔象到時光燦爛。離婁行處浪滔天
實　問三聖。學人只見和尚是僧。如何是佛是法。聖云。是佛是法。汝知之乎
假　問徑山。這箇是殿裏底。那箇是佛。山云。這箇是殿裏底
審　問祖師。一切諸法。本來是有。那箇是無答云。汝問甚分明。何勞更問吾
徵　問睦州。祖師西來當為何事。州云。爾道。為何事。僧無語。州便打
明　外道問佛。不問有言無言。世尊良久。道云。世尊大慈大悲。開我迷雲。令我得入
子／釋家／大正新脩大藏經／第五十一冊　史傳部三／二○七六　景德傳燈錄三十卷／卷二十／吉州青原山行思禪師第六世之四／撫州曹山本寂禪師法嗣／襄州鹿門處真禪師(P.364-2)
襄州鹿門山華嚴院處真禪師。問如何是和尚家風。師曰。有鹽無醋。問如何是道人。師曰。有口似鼻孔。曰忽遇客來時將何秖對。師曰。柴門草戶謝汝經過。問祖祖相傳是什麼物。師曰。金襴袈裟。問如何是函中般若。師曰。佛殿挾頭六百卷。問和尚百年後向什麼處去。師曰。山下李家作有本作使牛去。曰還許學人相隨也無。師曰。汝若相隨莫同頭角。曰諾。師曰。合到什麼處。曰佛眼辨不得。師曰。若不放過亦是茫茫。問如何是鹿門高峻處。師曰。汝曾上主山也無。問如何是禪。師曰。鸞鳳入雞籠。曰如何是道。師曰。藕絲牽大象。問劫壞時此箇還壞也無。師曰。臨崖覷虎眼特地一場愁。問如何是和尚轉身處。師曰。昨夜三更失卻枕子。問一句下豁然時如何。師曰。汝是誰家生。師有一偈。示眾曰
一片凝然光燦爛　　擬意追尋卒難見
炳然擲著豁人情　　大事分明皆總辦
是快活　無繫絆　　萬兩黃金終不換
任他千聖出頭來　　從是向渠影中現
史／雜史／遼海叢書／柳邊紀略／卷一(P.236-1)
又思由水路而往倘遇水漲阻滯稽遲時日不能即至因與噶喇大額赫約我輩乘此馬匹肥壯速由陸路往看俟看過長白山回時再由水路逆流而上前赴額赫訥陰地方約定臣等帶領固山大薩布素於六月初二日起行經過文德痕河阿虎山庫勒訥林初而薩河滹沱河沙布爾堪河納丹佛勒地方輝發江法河木敦林巴克塔河納爾渾河敦敦山卓龍窩河等處及至訥陰地方江干不意噶喇大額赫乘小舟而行半月程途七日齊至因語固山大薩布素我輩乘小舟由江中逆流前赴額赫訥陰地方汝帶領官兵馬匹由瓦努河逆流而上由佛多和河順流而下前來額黑納陰相會約定遣發去後臣等於十一日至額黑納陰地方固山大薩布素等初十日已至因前至無路一望林木臣等與固山大薩布素商議令薩布素閒散章京喀達與識路徑之喀喇帶領每𣄃甲士二名前行伐木開路井諭如望見長白山可將行幾日方得望見有幾許路程相度明確來報我輩住二日亦即起行矣隨於十二日遣發前行去後本日據固山大薩布素差人顧素前來報稱我等別大人們行三十里至一山頂上望見長白山不甚遙遠似止有一百七八十里等語又續差艾喀來報稱先差人來後又至一高山頂上望見長白山甚明約有百餘里山上見有片片白光等語臣等趁未有雨水之時急往看驗長白山因留噶喇大額黑督捕珠蚌於十三日起行十四日與固山大薩布素等會於樹林中揣摩開路前進十六日黎明聞鶴鳴六七聲十七日雲霧迷漫不見山在何處因向鶴鳴處尋路而行適遇路蹊由此前進直至長白山腳下見一處周圍林密中央平地而圓有草無木前面有水其林離住札處半里方盡自林盡處有白樺木宛如栽植香木叢生黃花燦爛臣等隨移於彼處住札步出林外遠望雲霧迷山毫無所見臣等近前跪誦綸音禮拜甫畢雲霧開散長白山歷歷分明臣等不勝駭異
史／雜史／遼海叢書／塔子溝紀略／卷十一／藝文／大遼興中靈感寺釋迦佛舍利塔碑銘并序(P.917-1)
大遼興中靈感寺釋迦佛舍利塔碑銘并序
新授尚書都官員外郎遼西路錢帛判官張　撰
夫塔古無有也本出浮屠氏自佛教東被始有之是謂佛廟蓋聞不遷者性也恆動者情也然情而能有者生也生不可常必至於滅滅不可已復轉於生于此流轉生死之縛而得不生滅者唯釋迦而已
故超然特立於羣聖之上可謂天人師者也然大耋既至終顯有為故金身示滅當此之際六種震動如須彌傾摧使諸天無所依也嗚呼去聖鎮遠靈蹟不滅故所有舍利為八國以寶塔分葬之其數凡八萬四千爾後歷載彌久憒廢者甚眾人心時恐亡墜益復興起之或發諸寶函或擘以玉粒或葺其舊制或剏以新作故塔廟之多跡于是也雖殫其筋力常不為勞然竭以資財亦不為費至若累寶簷絡珠網接雲漢而起常不為高併閭閻夷井竈有郛郭之半亦不為廣人心勤厚有如此者皇朝定天下以武守天下以文太平既久而人心向善故此教所以盛宏凡民間建立佛寺靡弗如意今此塔自太平九年柳城人梁氏之所建也氏兄弟二人長曰守奇夙植善根次曰道隣素弘願力自童子時有聚沙之戲果志於出家既受具已大通宗乘先隱於龍岫之一蘭若後為城中人請居此土一日鉢中忽出異光不散者久之既而乃得舍利二粒玉彩晶燦不可正視人爭傳戴之由此乃舍衣鉢興塔像復求化官長并貴戚暨豪族之家各助以金帛車服或諸珍玩計獲數百萬錢共為成辦之於是火其塼廣若山積募其工翕如雲合負土於堦者若蟻累垤沒泥於簷者如燕子巢房凡一十三級通百有餘尺珠函之靈瑞亦在乎其中觀夫有金橕以銳其上有廣陛以豐其下豈徒然哉我所貴踴出三界而為解脫之場也有千歲燈以燃於內有百鍊鏡以懸於外亦豈徒然哉我所貴遍照十方而破黑暗之獄也且如風鳴寶鐸盡宣妙法音蟻踐崇堦亦成無上道故一塵所沾一影所覆其利樂信不虛矣噫彼土木有穹隆而崔巍者勿謂我小我小有可觀彼金碧有燦爛而陸離者勿謂我儉我儉能中禮愚勿克備述徒比於此焉復常有光數見或五色氣以覆之因上聞之以精誠有感故靈應必通乃敕其寺曰靈感寺太平中有先師之弟子通教師賜紫沙門思登重修以潤色之二先師者蓋愚之祖母故河南太君之伯父也塔初成日
我先人嘗欲親志之而不意早沒故弗克逮言今通教師素與我先人有甥舅之愛每一見必以此事為托師既誘我以先人之志能弗繼之我復感師念先師之德可弗述之此者蓋予為其肯構也故不讓乃強為記云其頌曰既生必滅唯性不遷不生不滅唯佛能然金身雖往靈跡可傳舍利所至塔廟興焉在昔所建八萬四千益遠益敬至於無邊已蹶精力非小因緣乃有梁氏獲此舍利千佛共與一日同至鉢中有光玉粒者二苟非精誠格茲靈瑞乃舍衣盂願作佛事以清淨心置瑠璃器藏此塔中以福萬世後有門人以增以新長令淨白不生埃塵敘我以舊托我以文乃強為述肯吾先君
天慶六年歲次丙申八月壬戌朔甲戌十三日丙寅時建
史／雜史／遼海叢書／慶芝堂集／卷十四／七言律詩二／九日與邢卓哉毛秋岑用杜少陵宴藍田莊韻(P.1230-2)
九日與邢卓哉毛秋岑用杜少陵宴藍田莊韻
放懷天地覺增寬酒社文壇幾度歡雲裏霜聲排雁字檐前秋色上雞冠龍山雅會人俱往藍水空傳句不寒此日登臨存我輩應將今古幻中看
翠竹黃花野外寬籬邊溪畔各追歡蒼髯得句狂呼酒卓哉玉樹臨風醉不冠秋岑霜葉滿林秋燦爛丹峰橫漢氣高寒天空縹緲樓千尺乘興登臨一笑看
史／雜史／遼海叢書／遼文萃／卷二／銘／靈感寺舍利塔碑銘(P.1791-2)
靈感寺舍利塔碑銘天慶六年
張嗣初
夫塔古無有也本出浮屠氏自佛教東被始有之是謂佛廟蓋聞不遷者性也恆動者情也緣情而能有者生也生不可常必至於滅滅不可已復轉於生于此流轉中能解生死之縛而得不生不滅者唯釋迦而已故超然特立於羣聖之上可謂天人師者也然大耄既至終顯有為故金身示滅當此之際六種震動如須彌傾摧使諸天無所依也嗚呼去歲鎮遠靈蹟不滅故所有舍利為八國以寶塔分葬之其數凡八萬四千爾後歷載彌久憒廢者甚眾人心特恐亡墜益復興起之或發諸寶函或擘以玉粒或葺其舊制或剏以新作故塔廟之多跡于此也雖殫其筋力嘗不為勞然竭以資財亦不為費至若累寶簷絡珠網接雲漢而起嘗不為高并閭閻夷井竈有郛郭之半亦不為廣其人心勤厚有如此者皇朝定天下以武守天下以文太平既久而人心向善故此教所以盛宏凡民間建立佛寺靡弗如意今此塔自太平九年柳城人梁氏之所建也氏兄弟二人長曰守奇夙植善根次曰道鄰素宏願力自童子時有聚沙之戲後果志於出家既受具已大通宗乘先隱於龍岫之一蘭若後為城中人請居此土一日鉢中忽出異光不散者久之既而乃得舍利二粒玉彩晶燦不可正視人爭傳戴之由此乃舍衣鉢特興塔像復求化官長暨貴戚并豪族之家各助以金帛車服或諸珍玩計獲數百萬錢共為成辦之于是火其塼廣若山積募其工翕如雲合負土于堦者若蟻之累垤汲泥于簷者如燕之巢房凡一十三級通百有餘尺珠函之靈瑞乎其中觀夫有金撐以銳其上有廣陛以豐其下豈徒然哉我所貴踴出三界而為解脫之場也有千歲燈以然於內有百鍊鏡以懸於外亦豈徒然哉我所貴遍照十方而破黑暗之獄也且如風鳴寶鐸盡宣妙法音蟻踐崇堦亦成無上道故一塵所沾一影所覆其
利樂信不虛矣噫彼土木有穹窿而崔巍者勿謂我小我小有可觀彼金碧有燦爛而陸離者勿謂我儉我儉能中禮余勿克備述徒止於此焉復常有光數見或五色氣以覆之因上聞之以精誠有感故靈應必通乃敕其寺曰靈感寺大安中有先師之弟子通教師賜紫沙門思整重修以潤色之二先師者蓋愚之祖母故河南太君之伯父也塔初成日我先人嘗欲親志之而不意早沒故弗克逮言今通教師素與我先人有甥舅之愛每一見必以此事為託師既誘我以先人之志能弗繼之我復感師念先師之德可弗述之此者蓋予為其肯構也故不敢讓乃強為記云其頌曰既生必滅唯性不遷不生不滅唯佛能然金身雖往靈跡可傳舍利所至塔以興焉在昔所建八萬四千益遠益敬至於無邊几几：凡厥願力非小因緣乃有梁氏獲此舍利千佛共與一日自至鉢中有光玉粒者二苟非精誠格茲靈瑞乃舍衣盂願作佛事以清淨心置琉璃器藏此塔中以福萬世後有門人以增以新長令淨白不生埃塵敘我以舊託我以文乃強為述嗣吾先君天慶六年歲次丙申八月壬戌朔甲戌十三日丙寅時建承德府志二十
按靈感寺在三座塔城內土人耕地得遼碑一為靈感寺釋迦佛舍利塔銘遼天慶六年丙申新授尚書都官員外郎遼西路錢帛判官張嗣初字闕二字撰文和龍僧悟照字育物書丹碑稱寺為太平九年僧守奇道鄰所建作塔十三級以貯舍利大安中僧通教重修碑中凡光字皆不全書蓋避遼太宗諱也又土人嘗掘地丈餘見地宮一所周遭嵌列碑文中有釋迦定光二佛的身舍利塔記遼天慶二年講經律論師慧材撰蓋遼時藏佛舍利於此今廢見熱河志
史／雜史／遼海叢書／雙溪醉隱集／卷二／七言古詩／觀友人所藏佛牙(P.1899-1)
觀友人所藏佛牙
竺朝大夫哀羣靈出自大教拔幽沈漢明夢兆頗神異具書梵釋來千岑翕然風譽聳華夏寶方精像輝雲林傳聞遺骨未灰朽流散諸國磨古今朅來偶得見一齒照座燦爛如璆琳當時左右廣長舌咀嚼風雷興潮音煙如珠珞吐光怪洗我曠劫塵埃襟目瞻頂禮固其事豈必窣堵埋千尋憑君韞匵善持護為絕陰怪窺窬心
史／雜史／遼海叢書／耳書／物部／龍山鳳(P.2596-2)
物部
龍山鳳
癸丑十一月十九日皖龍山居民蚤起見有鳥集於樹樹高數丈尾垂於地長項丹冠金毛燦爛俄而起摩龍山之項項：頂以去百鳥隨之其殆鳳乎
史／雜史／遼海叢書／夢鶴軒楳澥詩鈔／卷二／題張力菴崇川花譜吟(P.3213-2)
題張力菴崇川花譜吟二首
筆花燦爛墨花香寫出金釵十二行蠡売窗明眠未起不知曉夢為
誰忙力菴善晚起
舊事吟成枉斷腸平生我不詡情長東風不管花開落芳草連天自夕陽
叢書２／四明叢書／四明叢書：第七集／符臺外集　明　袁忠徹撰／卷上　詩／長短句／賦滄浪亭送興化太守李至剛之任(P.2-2)..[張氏約園刊本]
賦滄浪亭送興化太守李至剛之任
滄浪之亭渺何許乃在太湖之上吳門之下秋波徹底倒簷楹曉漲無邊澄玉宇榑桑赤烏光旦開淨凝天鏡
無纖埃過客豪吟發長笑鮫人停織淚盈腮嗟哉造化為爐鑄出此境何奇哉明霞燦爛長風來畫船士女歌舞相徘徊排空濁浪濺石如轟雷誰憐渼陂波濤萬頃琉璃堆卻憶昔時蘇公竟何往至今孤亭屹立而崔嵬莆田太守舊宗伯五馬南行畱不得經過弔古獨含情把筆題詩對秋色也知莆田黎庶待軒車願君早副民望莫躊躇
叢書２／四明叢書／四明叢書：第七集／養心亭集　明　張邦奇撰／卷二／中庸傳(P.2-1)..[張氏約園刊本]
六合之內清虛燦爛者何也吾心之實體也齊七政敘九功封山濬川馴鳥獸而蕃草木阜通貨賄飭化八材巍巍乎極天地山川生物之功者何也吾心之實用也鈞是人也或山川天地之為材或草木禽蟲之與灰眇乎小哉所以淪乎物也謷乎大哉獨成其天
叢書２／四明叢書／四明叢書：第七集／昌國典詠　清　朱緒曾撰／卷二／潮音洞(P.25-2)..[張氏約園刊本]
潮音洞
寶慶四明志善財巖潮音洞洞前嵂崒嵌巉措足無地僧鑿石甃橋嘉定七年親灑宸翰為扁曰大士橋元盛熙明補陀傳潮音洞觀音示見之所去寺三里至洞皆黃沙石洞巉巖瞰海回顧無畔岸人迹不及洞上有穴如天窗下屬洞前舊有石橋橫亙可以瞻禮今崩廢宋張邦基墨莊漫錄云予在四明時舶局日同官司戶王璪粹昭郡檄往昌國縣寶陀山觀音洞禱雨歸
為予言寶陀山去昌國兩潮山不甚高峻山下居民百許家以魚鹽為業亦有耕稼有一寺僧五六十人佛殿上有頻伽鳥二枚營巢梁棟間大如鴨頰毛羽紺翠其聲清越如擊玉每歲生子必引去不知所之山有洞其深罔測莫得而入洞中水聲如考數百面鼓鼙語不相聞其上復有洞穴日光所射可見數十步外菩薩每見像於其中粹昭既致州郡之命因密禱願有所覩須臾見欄楯數尺皆碧玉也有刻鏤之紋為
□路如世間宮殿所造者已而復見紋如珊瑚者亦數尺去人不遠極昭然也久之於深遠處見菩薩像但見下身如腰而上即晦矣白衣瓔珞了了可數但不見其首寺僧云頃有見其面者乃作紅赤色今於山上作塑像正作此色乃當時所現者三韓外國諸山在杳冥間海舶至此必有祈禱寺有鐘磬銅物皆雞林商賈所施者多刻彼國之年號亦有外國人留題頗有文彩者僧云禱於洞者所視之相多不同有見淨
瓶者瓔珞者善財者橋梁者亦有無所覩者洞前大石下有白玉晶瑩謂之菩薩石粹昭平生倔強至此頗信向云戴表元剡源集寶陀山所見記明州昌國之東絕海有島曰寶陀山相傳觀音佛之居邂逅大人長者以誠至其居地則必為見光明富美瑰怪不一之相於巖洞間值其不肯見求之百端卒無有也至大元年正月十六日今肅政廉訪司僉事阿里答公以渡海賑饑至寶陀觀音凡再見初見彌勒終見本像
金輝玉質洶涌絢耀珠纓繡幌纏繞燦爛從行者書史南陽李玉君璋括蒼季惠迪吉及僧官李主騶傔氓庶緇素蒼儒同曯異盼駭眩驚怛稱意滿欲歡喜而退惟佛氏之道非儒者所敢知然其大歸主於慈悲救苦又時時出奇示幻要皆使人除去妄想而不趨惡為合於神道設教之說而僉事公天性清穆於朝廷為至親尊屬其來明州先聲所臨山海震動詢災恤荒靡憚艱險不貸魁傑按行之處抱馬足投牒訴冤
者日以百數人人得吐氣去非誠心救苦除惡何能至是是以幽明感通神人欣諧如昌黎望衡嶽而陰雲開東坡禱文登而海市出中庸曰至誠之道見乎蓍龜動乎四體云云故至誠如神寧非然耶寧非然耶元江浙分省郎中天台劉仁本詩云金碧玲瓏塔影雙綺霞香霧溼疏窗蛟人織貝為華蓋龍女持珠獻寶幢震海雲雷音縹緲彌山潮汐響春撞願求示見將軍相一鼓羣魔盡攝降一輪寶月海波澄海上觀音
見大乘劍珮鬼神來剡剡煙霞樓觀起層層燒香使者天台客說法高人日本僧安得此身生羽翼還從彼岸快先登此二詩羽庭集未載見補陀傳邱茲盛熙明時圖八秩葉芝同遊詩云縹緲從來未足誇海峯孤絕更無加入門已到三摩地攜手同游千步沙碧玉鏡開金菡萏珊瑚樹宿白頻迦殷勤童子能招隱共采芝英和紫霞驚起東華塵土夢滄洲到處即為家山人自種三春樹天使長乘八月槎梅福留丹赤似橘安期送棗大
如瓜金仙對面無言說春漏幽巖小白華元吳萊詩茫茫瀛海間海岸此孤絕飛泉亂垂纓險峒森削鐵天香固遙聞梵相俄一瞥魚龍互圍繞仙鬼驚變滅舟航來旅遊鐘磬聚禪悅笑撚小白華秋潮落如雪明僧來復寶陀大士應現詩序天人感通之道誠而已矣至誠所格隨禱而應此理之必然而無疑者況寶陀大士以耳觀眼聞為其修證度脫眾生不違本誓故其安住化境示現羣機無有方所夫豈專居於神島之孤絕大洋之險曠哉特假物以彰其冥權爾故海者喻其慈悲之深廣山者表其智行之高聳潮者顯其法音之普聞是蓋以非相之相無說之說冥示於人而闡靈垂化也奚滯境
為哉洪武二年春漕使曲阜孔公信夫權鹽於浙東之昌國豫章王君國英秦郵薛君國奇實佐其行政修德洽亭民化之夏四月道經寶陀羅山作禮大士於潮音洞慈相涌光金色炳然珠纓寶珞之莊嚴天香霞氣之芬郁一眾仰觀莫不歎異咸以為誠心所格然也既而薛君國奇會予四明親道其事屬余序之昔孔子稱西方之人有聖者焉不言自信不化自行不治不亂蕩蕩乎民無能名焉此載諸傳記不可誣者今信夫為先聖裔孫能於公政之暇汎渤澥登巉巖訪釋梵之區以觀吾西方清淨之化則其不忘聖訓有自來矣大士憫其誠而見相涌光則將以啟夫漕使之願緣而為法之宏護也然則應見之祥豈偶然哉且余聞史魏公浩初攝昌國鹽監嘗謁大士睹金色身之異及記長身僧之言後果登位師相大施惠利於民今信夫遭際聖明致身通顯亦復瞻覲大士光相如此固知台輔之徵符於今日苟能以大士利生拯
物之心為心則茂績懿政吾恐魏公不得專美於前也信夫勉乎哉王君薛君俱以才幹佐公是行抑豈無助贊之益歟余因薛君之請故得序其梗槩以慶夫諸君希有之遇且以補寶陀故實云朱謹普陀山志舊或投厓捨身立碑禁止
天窗下瞰極茫茫霞袂雲羅縹緲光何必捨身登彼岸須知方寸有津梁
叢書２／四明叢書／四明叢書：第七集／昌國典詠　清　朱緒曾撰／卷二／盤陁石(P.34-1)..[張氏約園刊本]
盤陁石
元盛熙明補陀傳盤陁石平廣上坐百餘人下瞰大海五更遠見扶桑五色光發頃有一輪極大從海湧出真奇觀也元吳萊甬東山水記盤陁石山粗怪益高疊石如垤東望杳窅想像高麗日本如在雲霧蒼莽中日初出大如米簁海盡赤躍跳出天末六合奣然鮮明及日光照海薄雲掩蔽空水弄影恍若鋪金僧伽黎衣或見或滅吳有詩云長嘯山石上我今在東溟遊目
出重徼褰衣窮絕陘微氛抱珥赤遠影摩空青想像暘谷水徘徊曯龍形晨昏相經絡稚耄不能寧豈若柯斧爛看棋了千齡此詩朱謹普陀山志削去吳更有盤陁石觀日賦粵東遊於海徼兮得偉觀於陽阿登盤陀之疊石兮路畏疊而巍峩天雞號而夜半兮暾欲出於重波恍玄幕之垂黑兮火輪之盪摩緬羲和之有御兮扶木煜其將華渺暘谷之不可以里兮屆高舂其幾何歎世寰之安在兮尚昧冥而未旦覩帝車之斜迤兮耿星宿於霄漢漸島嶼之奣鮮兮益淼茫而瀰漫恐闤闠之猶爾夢寐兮類蟄蟲之惛亂明乾極之牽掣兮儼機軸之翕張固陰泉之歙炯兮煥熸燧之奮揚煒踆烏之㸌𤊻燦爛兮渴啄解羽藐以送碭或有燭龍之燬炳煈昱兮熾額目𩑮其方驤懸𤋭鏡之熒
灼炭熺兮鮫人泉客劀濯有光振赬鼓之焱熽炫煇兮北若壁壘嶙前行指彩虹之抱戴珥璚兮璀錯爣𤎜繆綢遹皇想朱烏之次舍軌度兮豁達藺轢閜燿鋩乘寒澇潮水之傎倒推盪兮散曉赮霞氣之轇轕彩章乃飛騰於寥廓兮竟瞑眩於混茫繄高抗乎氛曀兮僅啟明之獨爍欻遠麾之黂爝兮遽羣動之盡躩川后潛精而窟藏兮海童燿以犇鮫鼉揚鬐撥鬣以悠漾兮鴻鶴刷毛挾翅而陵薄莽瑯琊之躋臺兮㴐鯨山而晝其𤐰也間羅浮之井兮混蜃穴而夜其爚也迅夸娥之杖策兮懼追逐而莫之跳逴也怒魯陽之揮戈兮怪盤礴之弗吾規彠也惟圭臬之可測兮奈隙駒之焉託恆鞫明而究兮遂壯凋而老鑠昔聖賢之有法兮實蓋渾之同天矧鍊石而凝質兮復斷鼇而鎮淵將渤澥之鑿竁兮淪谷底而迭燃抑崑崙之𡼿峙兮繞巖腹而互旋豈文身黑齒之俯邇所出兮貫裸壤以相連或淹滋濛汜之遠壓所沒
兮罄汃國之窮堧歎嚴冰與嬲雪兮曠古莽之鮮覺常眠惕重蒸與疊爇兮焮炎邱之毒瘴霾煙諒眾人之懵愜兮持蜂蟻之撲緣偉小兒之辯知兮雖睿哲而弗宣彼凡俗之多故兮遇曙朝而即竟誠旦晝之枯亡兮嚮晦昏而暫定紛士學之攘爭兮集農商而斵迸淫末作以相資兮侈利心之百穽儻桑榆之不復滅沒兮盡奪時而力政願鬱儀之恆若溟涬兮庶保躬而固命器曉籌而催闢兮警宵柝而告靜信舉筴而豫知兮幸聞鐘而深省何觀瞻之不足兮重徙倚以盤桓光已通於一躍兮影奚候於三竿逮層溟之畢露兮屹東霍之巖巒念列仙之獨往兮扼羨門於波瀾劃孤嘯而陟降兮撤蒙蔀以欣歡顧秦越之邀不相及兮又焉論夫遠近乎長安緒曾案此賦載淵穎集中極為瑰麗張綸林泉隨筆吳立夫觀日賦雄深卓絕明周應賓亦
載之獨朱謹普陀山志事略條云淵穎之賦伏類疥駞不忍概芟聊為節錄僅十之二三可謂妄矣故特錄之元沈夢麟盤陀石觀日盤陀石上接崆峒俯瞰朝陽升太空萬頃紅濤浮上下半天金景貫西東古今人物重明裏南北山河一照中如此登臨良不惡更憑高閣灑天風又元黃鎮成秋聲集送㵎泉上人遊補陀詩潮音海洞石盤陀送子東遊奈別何日上扶桑天不遠雲連析木地無多水王獻寶開丹穴星使通槎泛白波見說蓬萊清淺處便從鵬翼起秋河緒曾又案古觀旭皆登盤陀石迨後萬曆五年內臣明鳳結庵以鳳號朝陽因名朝陽見周應賓普陀山志云朝
陽庵無朝陽洞於是朝陽擅觀旭之名改盤陀為夕照然普陀海岸高峯無處不可觀旭必以盤陀為最奇余見此石高身圓頂銳下如蓮房其跗以石承之中空有罅如聯如墜藉梯始升石上有明參將何汝賓題靈石二大字汝賓著有舟山志邵輔忠為之鑒定鎮海姚孝廉燮鄞盧氏抱經樓俱藏有明刊本定海縣志云草稿未梓非也
金衣萬縷燭龍翔紅浴咸池照八荒日觀峯頭瞻泰岱
何如身自到扶桑
叢書２／四明叢書／四明叢書：第七集／小謨觴館文集注　清　彭兆蓀著　清　張嘉祿注／卷二　序／送尤祖望學博膺薦入都序(P.49-2)..[張氏約園刊本]
送尤祖望學博膺薦入都序
夫繁弱繁弱　孔叢子楚王張繁弱之弓載忘歸之矢登御而高墉高墉　朱異弩賦應機命中射隼高墉之功顯孤竹孤竹　周禮春官大司樂孤竹之管陸士衡與趙王倫薦戴淵啟蓋聞繁弱登御然後高墉之功顯孤竹在肆然後降神之曲成見世說注在肆而降神之曲成士有懷榦翮榦翮　蜀志糜竺傳竺雍容敦雅而榦翮非所長備方圓備方圓　北史濟南王彧傳少與從兄安豐王延時中山王並以宗室博古文學齊名時人為之語曰三王楚琳琅未若濟南備員方日下粲爛日下燦爛　周書裴寬傳寬弟漢字仲賈理識明贍決斷如流相府為之語曰日下燦爛有裴漢部分如流部分如流　蜀志李嚴傳嚴字正方諸葛亮與孟達書部分如流趣舍罔滯正方性也其見重如此陵雪褒穎貞柯於焉振芳陵雪襃穎貞柯於焉振芳　宋書陸徽傳字體猷薦朱萬嗣表陵雪褒穎貞柯必振尊風賞流清源斯挹練素表名油帛因之書績吾友尤子祖望殆其人歟夫其黃中通理黃中通理　易君子以黃中通理潤古雕今潤古雕今　北史文苑傳序潤古雕今有所未遇肘書一壺肘書一壺　王嘉拾遺記浮提之國獻神通善書二人出肘間金壺四寸上有五龍之檢封以青泥壺中有黑汁如純漆灑地及石皆成篆隸蝌斗之字記造化人倫之始吐文萬牒吐文萬牒　王充論衡山大者雲多泰山不崇朝辦雨天下夫然則賢者有雲雨之知故其吐文萬牒凡夫天口聖譯之製天口聖譯之製　王符潛夫論夫聖人為天口賢人為聖譯是故聖人之言天之心也賢者之所說聖人之意也瑰偉連犿之文瓌瑋連犿之文　莊子其書雖瓌瑋而連犿無傷其辭雖參差而諔詭可觀四聲八病四聲八病　文中子李百藥見子而論詩子不答百藥退謂辥收曰吾上陳應劉下之沈謝分四聲八病剛柔清濁各有端序音若塤篪而夫子不應我其未達歟之詩五角六張五角六張　嬾真子錄五角六張此古語也謂五日遇角宿六日遇張宿此兩日作事多不成開元傳信錄天寶初元宗幸華清宮劉朝霞獻駕幸溫泉賦上奇之將加賞中有五角六張句命改去朝霞不肯上遂停賞曰真窮薄人也之賦罔不溺苦於學瓏玲其聲瓏玲其聲　揚子聖人之言遠如天賢人之言近如地瓏玲其聲者其質玉乎注玉之瓏玲其聲亦猶君子清泠其德音傲試席而孤羆隱叢孤羆隱叢　韓愈寄崔立之詩傲兀坐試席深叢見孤羆繪國圖而天馬在手繪國圖而天馬在手　梁書裴子野傳敕使撰方國使圖廣述懷來之盛自要服至於海表凡二十國真誥手為天馬鼻為仙源集仙錄楚莊王時有乞食翁歌曰清晨案天馬來詣太真家乞食翁者西城真人馬延壽周宣王時人也天馬手也以手按鼻下杜絕百邪李商隱為舉人上翰林蕭侍郎啟手為天馬心繪國圖試僕射策試僕射策　北史杜銓傳銓族孫正元少傳家業隋開皇十五年舉秀才試策高第曹司以策過左僕射楊素怒曰周孔更生尚不得為秀才刺史何忽忘舉此人可附下考乃以策抵地不視時海內惟正元一人應秀才餘常貢者隨例銓注訖正元獨不得進止曹司以選期將盡重以啟素素志在試退正元乃手題使擬司馬相如上林賦王襃聖主得賢臣頌班固燕然山銘張載劍閣銘白鸚鵡賦曰我不能為君住宿可至未時令就正元及時並了素讀數徧大驚曰誠好秀才命曹司錄奏杜正倫杜正倫　隋書杜正倫字慎徽兄弟數人俱未弱冠以文章才辨籍甚三河之間開皇末舉秀才楊素負才傲物正倫託辭酬對無所屈素甚不悅久之會林邑獻白鸚鵡召正倫使作賦援筆立成異之因令擬雜文十餘條又皆立就而辭理華贍乃歎曰此真秀才吾不及也誠好秀才署行義年署行義年　漢高帝求賢詔署行義年按行謂籍貫義同儀謂狀貌年謂年歲今之結冊履歷也丁子禮得冠貢籍貢籍　齊東野語糜先生吳之老儒記問該洽九經注疏悉能成誦場屋之文未嘗謄稿然垂老連蹇未嘗預貢士籍遂乃圜橋觀聽圜橋觀聽　後漢儒林傳序明帝初建三雍躬詣講學諸儒執經問難冠帶縉紳之士圜橋而觀聽者蓋億萬計觚稜觚稜　西都賦上觚稜而棲金爵對揚亞賢良科賢良科　遼史道宗紀設賢良科詔應是科者先以所業十萬言進作文學掾文學掾　後漢書楊倫傳少為諸生師事司徒丁鴻習古文尚書為郡文學掾非補屨以干將補履以干將　劉向說苑雜言干將鏌鎁拂鐘不錚試物不知揚刃離金斬羽契鐵斧此至利也然以之補履曾不如兩錢之錐實開瑩以荊玉開瑩以荊玉　宋書臧燾傳高祖與勸學書荊玉含寶要俟開瑩幽蘭懷馨事資扇發
也獨是文者身之藝藝優則幹局幹局　晉書敬王恬傳恬忠正有幹局在朝憚之疏筆者情之苗情之苗　謝觀得意忘言賦言者意之苗得意而根源有據又舊唐書白居易傳根情苗言苗繁則智源涸刳心刳心　莊子夫道載萬物者也洋洋乎大哉君子不可以不刳心也焠掌焠掌　荀子有子惡臥而焠掌可謂能自忍矣之士難與識韜諝韜諝　劉劭人物志智意之人以原意為度故能識韜諝之權而不貴法教之常振翰摛藻振翰摛藻　抱朴子振翰摛藻德音無窮則貴矣之才不可論衇摘衇摘　劉熙釋名衇摘猶譎摘也如醫別人脈知人病之意見事之稱也其有彈豪落紙彈豪落紙　魏書宗欽傳彈豪珠零落紙錦粲槃槃槃槃　續晉陽秋時人語曰大才槃槃謝家安江東獨步王文度威德日新郗嘉賓鴻章而又當官理人衎衎辯舉衎衎辯舉　蜀志楊戲傳贊費賓伯曰當官理任衎衎辯舉自非齒角兼與誰復白黑分明白黑分明　漢書辥宣傳為中丞執法殿中外總部刺史郡國二千石所貶退稱進白黑分明由是知名注稱舉也白黑猶言清濁也而祖望則大夫九能君子不械精越暝士迂嗤槧人槧人　法言或問叔孫通曰槧人也注槧猶牘也言以儒事李普濟程材入麤入細入麤入細　北史李裔傳李普濟學涉有名性和韻位濟北太守時人語曰入麤入細李普濟管夷吾用智一龍一蛇一龍一蛇　管子先王貴當貴周周者不出於口不見於色一龍一蛇一日五化之謂周一則為龍一則為蛇喻人行藏五變故曰五化短檄召而青油青油　李正封郾城聯句從軍古云樂談笑青油幕開長史辟而丹籍丹籍　趙冬曦詩學開丹殿籍名與石渠賢判黑頭王掾黑頭王掾　晉書王珣傳珣與謝玄為桓溫所敬重嘗謂人曰謝掾年四十擁旄仗節王掾當作黑頭公廣宣六條詔書六條詔書　蔡質漢儀詔書舊典刺史班宣周行郡國省察治政黜陟能否斷理冤獄以六條問事非條所問即不省白馬公孫白馬公孫　魏志公孫瓚傳瓚為遼東屬國長史乘白馬又選數十白馬為騎士號曰白馬義從烏桓甚畏之相告曰避白馬長史又按傳注典略曰瓚性辨慧每白事不肯稍人常總說數曹事無有忘誤太守奇其才總說數曹吏事花飛牘背風旋筆端視夫蝴蜨階閒蝴蜨階閒　洪邁容齋四筆朱載上舒州桐城人為黃州教授有詩云官閒無一事蝴蜨飛上階東坡公見之稱賞再三芙蓉官冷芙蓉官冷　南史蕭緬與王儉書曰盛府元僚實難其選庾景行汎淥水依芙蓉何其麗也此家疏誕此家疏誕　魏志杜畿傳注京兆尹張時河東人也與畿有舊署為功曹常嫌其闊達不助留意於諸事言此家疏誕不中功曹也畿竊云不中功曹中河東太守也不中功曹人世婆娑人世婆娑　梁書止足傳論顧憲之陶季直引年者也蕭眎嘉則宦情鮮焉比夫懷祿耽寵婆娑人世則殊間矣祇堪碎職碎職　北史劉桃符傳舉孝廉射策甲科歷碎職豈非俊雄
者熱烈幺麼者芻微芻微　隋書潘徽傳降情汲引擇善芻微鳳舉鴻飜鳳舉鴻飜　周書沈重傳高祖徵之曰所望鳳舉鴻飜青雲青雲　史記范睢傳須賈曰不意君能自致於青雲之上貴自致耳何怪乎三蟬八座三蟬八座　南史何戢傳上欲轉戢領選問尚書令褚彥回褚曰臣與王儉既已左珥若復加戢則八座便有三蟬虛襟而款賓王十緊六雄十緊六雄　戰國策蘇秦陳六雄之利害以拒秦又按唐開元中以近畿為四輔餘分六雄十望十緊及上中下之差交牘而推齡石推齡石　晉書夏王勃勃據咸陽劉裕以朱齡石代鎮長安齡石才資敏給常日發八十函又宋書劉穆之傳穆之與朱齡石并便尺牘嘗於高祖坐齡石答書自旦至日中穆之得百函齡石得八十函而穆之應對無窮也哉維著雍敦牂之歲祖望登上計之章上計之章　漢武帝紀徵吏民有明當世之務習先聖之術者縣次續食令與計偕原注上計簿使也郡國每歲遣詣京師上之令所徵之人與上計者俱來列焚香之表焚香之表　東軒筆錄謝泌諫議不妄薦士或薦一人則焚香捧表望闕再拜而遣所薦雖少無不顯者擢諸比校舉任典城舉任典城　後漢書章帝紀初舉孝廉郎中寬博有謀任典城者以補長相蓋將以甄賢能勵綱佐綱佐　魏書李元護傳元護病前月餘城外送客亭柱有人書曰李齊州死綱佐餞別者見而拭之後復如此也論者謂抱龍淵椎成之資天流虹電奏苓落朱干苓落朱干　尚書大傳虞時八伯貢樂羲伯之樂歌聲比大謠名曰朱干和伯之樂歌聲比小謠名曰苓落之曲子有簫韶金馬嚴徐待子久矣何必汲汲驅鹿車馳驅鹿車馳　魏志蘇則傳注舊儀侍中省親起居故俗謂之執虎子始則同郡吉茂者是時仕甫歷縣令遷為宂散茂見則嘲之曰仕進不止執虎子則笑曰吾誠不效汝謇謇驅鹿車馳也耶不知柜格之松依乎日月不若取以蔭塗也不知柜格之松依乎日月不若取以蔭塗也　山海經大荒之中有方山上有青樹名曰柜格之松日月所出入子華子松柏茂而陰成於林塗之人則蔭矣吉雲之露吉雲露　洞冥記東方朔語武帝曰吉雲之國雲氣著草樹皆成五色露珠甚甘帝曰吉雲露可得乎方朔東走至夕而返得元露青露盛青琉璃各受五合以獻盛以琉璃不若濡以被草也彼夫蕭杌作相蕭杌作相　干寶晉紀總論曰是以目三公以蕭杌之稱李善注云蕭杌未詳纂注蕭杌言時名目三公皆蕭然自然杌爾無為也或改為蕭机未妥郁樸郁樸　論衡物實無中核者謂之郁無刀斧之斷者謂之樸文吏不學世之教無核也郁樸之人孰與程哉又以郁樸之實不曉禮義立之朝廷植笮樹表之類也其何益哉登朝轉恐立笮懷慙陸沈自隱陸沈自隱　莊子方且與世違而心不屑與之俱是陸沈者也注人中隱者譬無水而沈也又史記東方朔傳詔拜為郎時坐席中酒酣據其地歌曰陸沈於俗避世金馬門豈若一城如斗史書大大之功大大之功　孔叢子嘉言篇夫以少少之眾立大大之功五等為
侯手造元元之命元元之命　鍾士濟檄蜀文庶宏文告之訓以濟元元之命唐書張九齡傳六合元元之眾懸命於縣令宅生於刺史鴻烈之言鴻烈之言　淮南子曰以所修而遊不用之鄉猶樹荷山上而畜火井中也祖望其知之矣於時素秋屆節天風隕霜隕霜　國語駟見而隕霜爰飭裝衣爰祭軓道爰祭軓道　周禮夏官大馭左執轡右祭兩軹祭軓鄭氏曰軓車軾前也杜子春曰軓當為𨊠衡流方羊衡流方羊　左傳衡流而方羊釋文方蒲郎反莊子逍遙篇彷徨乎無為之側崔本作方羊方又讀如謗將泝北而上焉雙舄東來雙舄東來　後漢王喬傳喬為葉令每月朔望常自縣詣臺朝帝怪其來數密令伺之言其臨至輒有雙鳧從東南飛來於是候鳧至舉羅張之但得隻舄焉人看短簿短簿　晉書郗超傳時王珣為桓溫主簿府中語曰短主簿一時西笑盡望長安盡望長安　桓譚新論關中俚語人聞長安樂則西向而笑小侯入覲六弢金版之才六弢金版之才　莊子橫說之則以詩書禮樂從說之則以金版六弢天語臨軒一丈緹油緹油　漢書循吏傳黃霸為揚州刺史宣帝賜車蓋特高一尺別駕主簿車緹油屏泥於軾前以彰有德之錫由此拜腴壤腴壤　上官儀詔冊并州都督文汾陽奧區鎮龍山而控遠冀方腴壤接雁塞而疏疆綰銅符銅符　孝文帝紀初與郡國守相為銅虎符竹使符領第一清領第一清　魏書辛雄傳雄疏曰治天下者惟在守令最宜簡置以康國道請上等郡縣為第一清中等為第二清下等為第三清助登三化報二十七最二十七最　唐書職官志善狀之外有二十七最署三十六曹三十六曹　北史崔宏傳宏字元伯通署三十六曹如令僕統事以古況今如竿取影僕也援孤地絕羽落心傷詩詠塤篪及爾如貫人非桃李豈得無言所願靜以養和節以行惠節以壹惠　禮表記子曰先王諡以尊名節以壹惠恥名之浮於行也憮㤿憐牟愛也憮㤿憐牟愛也　方言憮㤿憐牟愛也愛則網疏椎拍宛轉椎拍宛轉　莊子椎拍輐斷與物宛轉嚴也嚴
則民攰民攰　集韻攰弊也力乏也魏志蔣濟傳雕攰之民鉤距鉤距　漢書趙廣漢傳廣漢精於吏職尤善為鉤距以得事情注鉤致也距閉也使對者無疑示若不問而自知眾莫覺所由以閉其術為距也不廢而赬魚莫傷謇妯乃煩而害馬必息害馬必息　莊子牧馬者亦去其害馬而已矣權通介而於道大適於道大適　李白送趙四流炎方序僕西登天門望子於滄江之上吾賢可流水其道浮雲其身通方大適何往不可亦何戚戚於歧路哉合夷惠而與物為春與物為春　淮南子日夜無傷而與物為春用晦為明用晦為明　易明夷君子以涖眾用晦而明鮑永不妨轡緩鮑永不妨轡緩　後漢書鮑永傳字君長遷揚州牧時南土尚多寇暴永迺緩其銜轡示誅彊橫而鎮撫其餘百姓安之按注銜轡喻法律以控御人也以文喻治士衡祇患才多士衡祇患才多　晉書陸機傳機天才秀逸辭藻宏麗張華嘗謂之曰人之為文嘗恨才少而子更患其多弟雲嘗與書曰君苗見兄文輒欲燒其筆硯縣者弦也勖之而已嗟乎雲龍雲龍　韓愈詩吾願身為雲東野化為龍投分恐無逐影之期秋雁隨陽尚有呼羣之戀途遙力弱情滿庭虛去馬歸軒人間天上結飛霞以為佩結飛霞以為佩　韓愈詩乞君飛霞佩與我高頡頏遙聆仙吏仙吏　古今異傳鴻漸之資神仙之吏岑參選江陵泉少府詩神仙吏姓晦人吏待君來聲清望綺雲於層霄莫使故人書斷故人書斷　杜詩厚祿故人書斷絕禱慙張老義附僕夫聊助清風禱慙張老義附僕夫聊助清風　檀弓晉獻文子成室晉大夫發焉張老曰美哉輪焉美哉奐焉歌於斯哭於斯聚國族於斯詩穆如清風使無忘諗
繁弱孔叢子楚王張繁弱之弓載忘歸之矢高墉朱異弩賦應機命中射隼高墉孤竹周禮春官大司樂孤竹之管陸士衡與趙王倫薦戴淵啟蓋聞繁弱登御然後高墉之功顯孤竹在肆然
後降神之曲成見世說注榦翮蜀志糜竺傳竺雍容敦雅而榦翮非所長備方圓北史濟南王彧傳少與從兄安豐王延時中山王並以宗室博古文學齊名時人為之語曰三王楚琳琅未若濟南備員方日下燦爛周書裴寬傳寬弟漢字仲賈理識明贍決斷如流相府為之語曰日下燦爛有裴漢部分如流蜀志李嚴傳嚴字正方諸葛亮與孟達書部分如流趣舍罔滯正方性也其見重如此陵雪襃穎貞柯於焉振芳宋書陸徽傳字體猷薦朱萬嗣表陵雪褒穎貞柯必振尊風賞流清源斯挹黃中通理易君子以黃中通理潤古雕今北史文苑傳序潤古雕今有所未遇肘書一壺王嘉拾遺記浮提之國獻神通善書二人出肘間金壺四寸上有五龍之檢封以青泥壺中有黑汁如純漆灑地及石皆成篆隸蝌斗之字記造化人倫之始吐文萬牒王充論衡山大者雲多泰山不崇朝辦雨天下夫然則賢者有雲雨之知故其
吐文萬牒天口聖譯之製王符潛夫論夫聖人為天口賢人為聖譯是故聖人之言天之心也賢者之所說聖人之意也瓌瑋連犿之文莊子其書雖瓌瑋而連犿無傷其辭雖參差而諔詭可觀四聲八病文中子李百藥見子而論詩子不答百藥退謂辥收曰吾上陳應劉下之沈謝分四聲八病剛柔清濁各有端序音若塤篪而夫子不應我其未達歟五角六張嬾真子錄五角六張此古語也謂五日遇角宿六日遇張宿此兩日作事多不成開元傳信錄天寶初元宗幸華清宮劉朝霞獻駕幸溫泉賦上奇之將加賞中有五角六張句命改去朝霞不肯上遂停賞曰真窮薄人也瓏玲其聲揚子聖人之言遠如天賢人之言近如地瓏玲其聲者其質玉乎注玉之瓏玲其聲亦猶君子清泠其德音孤羆隱叢韓愈寄崔立之詩傲兀坐試席深叢見孤羆繪國圖而天馬在手梁書裴子野傳敕使撰方國使圖廣述懷來之盛自要服至於
海表凡二十國真誥手為天馬鼻為仙源集仙錄楚莊王時有乞食翁歌曰清晨案天馬來詣太真家乞食翁者西城真人馬延壽周宣王時人也天馬手也以手按鼻下杜絕百邪李商隱為舉人上翰林蕭侍郎啟手為天馬心繪國圖試僕射策北史杜銓傳銓族孫正元少傳家業隋開皇十五年舉秀才試策高第曹司以策過左僕射楊素怒曰周孔更生尚不得為秀才刺史何忽忘舉此人可附下考乃以策抵地不視時海內惟正元一人應秀才餘常貢者隨例銓注訖正元獨不得進止曹司以選期將盡重以啟素素志在試退正元乃手題使擬司馬相如上林賦王襃聖主得賢臣頌班固燕然山銘張載劍閣銘白鸚鵡賦曰我不能為君住宿可至未時令就正元及時並了素讀數徧大驚曰誠好秀才命曹司錄奏杜正倫隋書杜正倫字慎徽兄弟數人俱未弱冠以文章才辨籍甚三河之間開皇末舉秀才楊素負才傲物正倫託辭酬對無所屈素甚不悅久之會林邑獻白鸚鵡召正倫使作賦援筆立成異
之因令擬雜文十餘條又皆立就而辭理華贍乃歎曰此真秀才吾不及也署行義年漢高帝求賢詔署行義年按行謂籍貫義同儀謂狀貌年謂年歲今之結冊履歷也貢籍齊東野語糜先生吳之老儒記問該洽九經注疏悉能成誦場屋之文未嘗謄稿然垂老連蹇未嘗預貢士籍圜橋觀聽後漢儒林傳序明帝初建三雍躬詣講學諸儒執經問難冠帶縉紳之士圜橋而觀聽者蓋億萬計觚稜西都賦上觚稜而棲金爵賢良科遼史道宗紀設賢良科詔應是科者先以所業十萬言進文學掾後漢書楊倫傳少為諸生師事司徒丁鴻習古文尚書為郡文學掾補履以干將劉向說苑雜言干將鏌鎁拂鐘不錚試物不知揚刃離金斬羽契鐵斧此至利也然以之補履曾不如兩錢之錐開瑩以荊玉宋書臧燾傳高祖與勸學書荊玉含寶要俟開瑩幽蘭懷馨事資扇發幹局晉書敬王恬傳恬忠正有幹局在朝憚之情之苗謝觀得意忘言
賦言者意之苗得意而根源有據又舊唐書白居易傳根情苗言刳心莊子夫道載萬物者也洋洋乎大哉君子不可以不刳心也焠掌荀子有子惡臥而焠掌可謂能自忍矣韜諝劉劭人物志智意之人以原意為度故能識韜諝之權而不貴法教之常振翰摛藻抱朴子振翰摛藻德音無窮則貴矣衇摘劉熙釋名衇摘猶譎摘也如醫別人脈知人病之意見事之稱也彈豪落紙魏書宗欽傳彈豪珠零落紙錦粲槃槃續晉陽秋時人語曰大才槃槃謝家安江東獨步王文度威德日新郗嘉賓衎衎辯舉蜀志楊戲傳贊費賓伯曰當官理任衎衎辯舉白黑分明漢書辥宣傳為中丞執法殿中外總部刺史郡國二千石所貶退稱進白黑分明由是知名注稱舉也白黑猶言清濁也槧人法言或問叔孫通曰槧人也注槧猶牘也言以儒事入麤入細北史李裔傳李普濟學涉有名性和韻位濟北太守時人語曰入麤入細李普濟一
龍一蛇管子先王貴當貴周周者不出於口不見於色一龍一蛇一日五化之謂周一則為龍一則為蛇喻人行藏五變故曰五化青油李正封郾城聯句從軍古云樂談笑青油幕丹籍趙冬曦詩學開丹殿籍名與石渠賢黑頭王掾晉書王珣傳珣與謝玄為桓溫所敬重嘗謂人曰謝掾年四十擁旄仗節王掾當作黑頭公六條詔書蔡質漢儀詔書舊典刺史班宣周行郡國省察治政黜陟能否斷理冤獄以六條問事非條所問即不省白馬公孫魏志公孫瓚傳瓚為遼東屬國長史乘白馬又選數十白馬為騎士號曰白馬義從烏桓甚畏之相告曰避白馬長史又按傳注典略曰瓚性辨慧每白事不肯稍人常總說數曹事無有忘誤太守奇其才蝴蜨階閒洪邁容齋四筆朱載上舒州桐城人為黃州教授有詩云官閒無一事蝴蜨飛上階東坡公見之稱賞再三芙蓉官冷南史蕭緬與王儉書曰盛府元僚實難其選庾景行汎淥水依芙蓉何其麗也此
家疏誕魏志杜畿傳注京兆尹張時河東人也與畿有舊署為功曹常嫌其闊達不助留意於諸事言此家疏誕不中功曹也畿竊云不中功曹中河東太守也人世婆娑梁書止足傳論顧憲之陶季直引年者也蕭眎嘉則宦情鮮焉比夫懷祿耽寵婆娑人世則殊間矣碎職北史劉桃符傳舉孝廉射策甲科歷碎職芻微隋書潘徽傳降情汲引擇善芻微鳳舉鴻飜周書沈重傳高祖徵之曰所望鳳舉鴻飜青雲史記范睢傳須賈曰不意君能自致於青雲之上三蟬八座南史何戢傳上欲轉戢領選問尚書令褚彥回褚曰臣與王儉既已左珥若復加戢則八座便有三蟬十緊六雄戰國策蘇秦陳六雄之利害以拒秦又按唐開元中以近畿為四輔餘分六雄十望十緊及上中下之差推齡石晉書夏王勃勃據咸陽劉裕以朱齡石代鎮長安齡石才資敏給常日發八十函又宋書劉穆之傳穆之與朱齡石并便尺牘嘗於高祖坐齡石答書自旦至日中穆之得百
函齡石得八十函而穆之應對無窮上計之章漢武帝紀徵吏民有明當世之務習先聖之術者縣次續食令與計偕原注上計簿使也郡國每歲遣詣京師上之令所徵之人與上計者俱來焚香之表東軒筆錄謝泌諫議不妄薦士或薦一人則焚香捧表望闕再拜而遣所薦雖少無不顯者舉任典城後漢書章帝紀初舉孝廉郎中寬博有謀任典城者以補長相綱佐魏書李元護傳元護病前月餘城外送客亭柱有人書曰李齊州死綱佐餞別者見而拭之後復如此苓落朱干尚書大傳虞時八伯貢樂羲伯之樂歌聲比大謠名曰朱干和伯之樂歌聲比小謠名曰苓落驅鹿車馳魏志蘇則傳注舊儀侍中省親起居故俗謂之執虎子始則同郡吉茂者是時仕甫歷縣令遷為宂散茂見則嘲之曰仕進不止執虎子則笑曰吾誠不效汝謇謇驅鹿車馳也不知柜格之松依乎日月不若取以蔭塗也山海經大荒之中有
方山上有青樹名曰柜格之松日月所出入子華子松柏茂而陰成於林塗之人則蔭矣吉雲露洞冥記東方朔語武帝曰吉雲之國雲氣著草樹皆成五色露珠甚甘帝曰吉雲露可得乎方朔東走至夕而返得元露青露盛青琉璃各受五合以獻蕭杌作相干寶晉紀總論曰是以目三公以蕭杌之稱李善注云蕭杌未詳纂注蕭杌言時名目三公皆蕭然自然杌爾無為也或改為蕭机未妥郁樸論衡物實無中核者謂之郁無刀斧之斷者謂之樸文吏不學世之教無核也郁樸之人孰與程哉又以郁樸之實不曉禮義立之朝廷植笮樹表之類也其何益哉陸沈自隱莊子方且與世違而心不屑與之俱是陸沈者也注人中隱者譬無水而沈也又史記東方朔傳詔拜為郎時坐席中酒酣據其地歌曰陸沈於俗避世金馬門大大之功孔叢子嘉言篇夫以少少之眾立大大之功元元之命鍾士濟檄蜀文庶宏文告之訓以濟元元之命唐書張九齡傳六合元元之眾
懸命於縣令宅生於刺史鴻烈之言淮南子隕霜國語駟見而隕霜爰祭軓道周禮夏官大馭左執轡右祭兩軹祭軓鄭氏曰軓車軾前也杜子春曰軓當為𨊠衡流方羊左傳衡流而方羊釋文方蒲郎反莊子逍遙篇彷徨乎無為之側崔本作方羊方又讀如謗雙舄東來後漢王喬傳喬為葉令每月朔望常自縣詣臺朝帝怪其來數密令伺之言其臨至輒有雙鳧從東南飛來於是候鳧至舉羅張之但得隻舄焉短簿晉書郗超傳時王珣為桓溫主簿府中語曰短主簿盡望長安桓譚新論關中俚語人聞長安樂則西向而笑六弢金版之才莊子橫說之則以詩書禮樂從說之則以金版六弢緹油漢書循吏傳黃霸為揚州刺史宣帝賜車蓋特高一尺別駕主簿車緹油屏泥於軾前以彰有德腴壤上官儀詔冊并州都督文汾陽奧區鎮龍山而控遠冀方腴壤接雁塞而疏疆銅符孝文帝紀初與郡國守相為銅虎符竹使
符領第一清魏書辛雄傳雄疏曰治天下者惟在守令最宜簡置以康國道請上等郡縣為第一清中等為第二清下等為第三清二十七最唐書職官志善狀之外有二十七最三十六曹北史崔宏傳宏字元伯通署三十六曹如令僕統事節以壹惠禮表記子曰先王諡以尊名節以壹惠恥名之浮於行也憮㤿憐牟愛也方言憮㤿憐牟愛也椎拍宛轉莊子椎拍輐斷與物宛轉民攰集韻攰弊也力乏也魏志蔣濟傳雕攰之民鉤距漢書趙廣漢傳廣漢精於吏職尤善為鉤距以得事情注鉤致也距閉也使對者無疑示若不問而自知眾莫覺所由以閉其術為距也害馬必息莊子牧馬者亦去其害馬而已矣於道大適李白送趙四流炎方序僕西登天門望子於滄江之上吾賢可流水其道浮雲其身通方大適何往不可亦何戚戚於歧路哉與物為春淮南子日夜無傷而與物為春用晦為明易明夷君
子以涖眾用晦而明鮑永不妨轡緩後漢書鮑永傳字君長遷揚州牧時南土尚多寇暴永迺緩其銜轡示誅彊橫而鎮撫其餘百姓安之按注銜轡喻法律以控御人也士衡祇患才多晉書陸機傳機天才秀逸辭藻宏麗張華嘗謂之曰人之為文嘗恨才少而子更患其多弟雲嘗與書曰君苗見兄文輒欲燒其筆硯雲龍韓愈詩吾願身為雲東野化為龍結飛霞以為佩韓愈詩乞君飛霞佩與我高頡頏仙吏古今異傳鴻漸之資神仙之吏岑參選江陵泉少府詩神仙吏姓晦人吏待君來故人書斷杜詩厚祿故人書斷絕禱慙張老義附僕夫聊助清風檀弓晉獻文子成室晉大夫發焉張老曰美哉輪焉美哉奐焉歌於斯哭於斯聚國族於斯詩穆如清風
史／地理／馬可波羅行紀／卷二　記大汗忽必烈及其宮殿都城朝廷政府節慶遊獵事、自大都西南行、南行諸州事／第八三章　大汗之宮廷(P.323)
大殿寬廣，足容六千人聚食而有餘，房屋之多，可謂奇觀。此宮壯麗富贍，世人佈置之良，誠無逾於此者。頂上之瓦，皆紅黃綠藍及其他諸色。上塗以釉，光澤燦爛。猶如水晶。致使遠處亦見此宮光輝，應知其頂堅固，可以久存不壞。馬可波羅所言之大宮，即元史之大明殿，殿基高出平地三公尺，約略可當今之太和殿。輟耕錄述大明殿制云：「後連香閣，……青石花礎，白玉石圓磶。文石甃地，上藉重茵。丹楹金飾，龍繞其上。……中設七寶雲龍御榻，白蓋，金縷褥，並設后位。諸王百寮怯薛官侍宴坐牀重列左右。前置燈漏，貯水運機，小偶人當時刻捧牌而出。木質銀裏漆瓮一，金雲龍蜿繞之，高一丈七尺，貯酒可五十餘石。」——布萊慈奈德書四九至五○頁，——參看斡朶里克行紀，——頗節本第一冊二七○頁引沙哈魯使臣行紀，——安文思中國新志。
上述兩牆之間，有一極美草原，中植種種美麗果樹。不少獸類，若鹿、獐、山羊、松鼠，繁殖其中。帶麝之獸為數不少，其形甚美，而種類甚多，所以除往來行人所經之道外，別無餘地。此處所言兩牆之間一節，似有脫誤，今皇城紫禁城間，北方今有煤山，昔為御苑，闢四紅門。別有內苑，闢五紅門。瓊島之西又有靈囿，此皆兩城間之苑囿也。——布萊慈奈德書四八頁，六○頁，一一○頁。
由此角至彼角，有一湖甚美，大汗置種種魚類於其中，其數甚多，取之惟意所欲。且有一河流由此出入，出入之處間以銅鐵格子，俾魚類不能隨河水出入。斡朶里克所誌宮殿湖沼之文，幾盡與此同。布萊慈奈德曾言馬可波羅所見之湖，即是太液池。不過湖形微變而已。案太液池名始於十二世紀時，金帝始導西山諸泉於都城北，其出入此池之水猶存，尚名金水。此太液池今名三海，剌木學本除此湖外，尚著錄有更北之一別湖，殆指今之積水潭什剎海荷塘等水。
史／地理／馬可波羅行紀／卷二　記大汗忽必烈及其宮殿都城朝廷政府節慶遊獵事、自大都西南行、南行諸州事／第八八章　男爵一萬二千人於大節慶日各受金袍十三襲事(P.360)
君主頒賜一萬二千男爵每人袍服十三襲，合計共有十五萬六千襲，其價值甚巨，前已言之。帶靴之價亦巨，大汗之頒賜諸物者，蓋欲其朝會之燦爛莊嚴，尚有一事前忘言之，今為君等補述，以廣異聞。應知節慶舉行之日，引一大獅子至君主前，此獅
見主，即俯伏於前，似識其主而為作禮之狀，獅無鍊𥿊，未見此事者，聞之必以為奇也。中國古昔或有獅子，然絕跡者已有千百餘年，可斷言也。五一八年宋雲曾在乾陀羅(Gandhara)王庭見獅子兒兩頭。觀其意氣雄猛，與中國所畫迥乎不同，即在今日所見雕刻之獅形，亦皆以意為之，足證中國人之不識獅子。馬可波羅在忽必烈朝廷所見者，如確是獅子，則必是外國國王入貢之物，非土產也。幹朶里克曾證明馬可波羅之說，亦謂在大汗朝會中見有馴養之獅子向大汗作禮。——戈爾迭本幹朶里克書三七九頁。錢德明(Amiot)神甫曾云，帖木兒朝之一宗王名米兒咱拜桑合兒(Mirza Baisangar)者，曾獻獅子一頭，隨沙哈魯使臣入貢中國，其後常獻是類貢品。——中國記錄第十四冊三七至三八頁。
既將諸事作誠實的兼有統系的說明，茲請言大汗大獵之事，此所言者，乃其駐蹕契丹都城汗八里城之大獵也。
史／地理／馬可波羅行紀／卷二　記大汗忽必烈及其宮殿都城朝廷政府節慶遊獵事、自大都西南行、南行諸州事／第一二四章　上緬國之都城城有二塔一金塔一銀塔(P.494)
第一二四章　上緬國之都城城有二塔一金塔一銀塔
行人經行上述之荒地中，人煙斷絕，必須攜帶食糧。騎行十五日畢，至此緬州，主要城巿亦名阿緬(Amien)。波羅習以國名為都城名，故名此都城曰Amien或Mien，皆緬之對音也。至若發語之「阿」，別無他意，蓋歹夷(Thai)語中用阿發聲之法極其普通也。緬國在中國載籍中古稱驃國，自元代迄於今日，皆名為緬。波羅之時，其國建都蒲甘，此章所稱之緬國，蓋為蒲甘所屬之地也。城極大而名貴，是為國之都城，居民是偶像教徒，自有語言，臣屬大汗。城中有一物，極富貴，請為君等述之。
昔日此城有一富強國王，彌留時，命在其墓上建二塔，「二塔為三尖塔(pyramide)形，建於墓之兩端，全用大理石建，高十步。……」一金塔，一銀塔，以石為之，其一上傅以金，有一指厚，全塔儼若金製，其一塔建築與金塔同，上傅以銀，全塔儼若銀製，每塔高十步，其大與其高度相稱，上部皆圓形，周圍懸鈴，金塔懸金鈴，銀塔懸銀鈴，風起作聲，「其墓亦然，一部份包金，一部份包銀。」國王為其生前光榮及死後英靈，特建此二塔，誠為世界最美觀之物，太陽照之，光明燦爛，遠處可見。
史／地理／馬可波羅行紀／卷二　記大汗忽必烈及其宮殿都城朝廷政府節慶遊獵事、自大都西南行、南行諸州事／第一五一章　蠻子國都行在城(P.570)
第一五一章　蠻子國都行在城
自強安城發足，騎行三日，經行一美麗地域，沿途見有環牆之城村甚眾，由是抵極名貴之行在(Quinsay)城。昔日耶穌會士以此Quinsay為京師之對音，後人因之。案波羅書諸本尚有Quinsai, Quie-nsay, Quisay, Chisai, Chesai ，種種寫法，末後三種寫法似是傳寫之誤，其餘諸寫法，上半對京，可無疑義，下半祇能為南方沿海諸地之讀法，據Moule之說，泉州方言確讀京師二字作king-sai也。但此同一學者又持別說，謂斡朵里克之寫法有Cansay, Campsay, Chansay,等稱，東方諸撰述家有作Khanzai者(Wassaf)，有作Khanza者(Aboulfeda Ibn-Batouta)，遂疑其對音得為杭州。其說亦不乏根據之點，斡朵里克書寫揚州作Iamsay。則杭州亦可對Camsay，其證一，宋以來杭州方言讀杭州作ang-tse，其證二，南宋案牘之文僅稱開封為京師，但有若干次要撰述亦名杭州為京師者，其證三。——王立亞洲協會報(J.R.A.S.)一九一七年刊八至十頁。鈞案尚有行在一說，自經藤田豐八闡明以後，較前二說為圓，今從之，而寫本章標題作行在。行在云者，法蘭西語猶言「天城」，前已言之也。既抵此處，請言其極燦爛華麗之狀，蓋其狀實足言也，謂其為世界最富麗名貴之城，良非偽語。茲請續言此國王后致略地之伯顏書，請其將此書轉呈大汗，俾悉此城大佳，請勿毀壞事。吾人今據此書之內容，以及馬可波羅閣下之見聞述之。參看後章補錄剌木學本增訂之文第一條第一段。
書中首稱此行在城甚大，周圍廣有百哩。「並其附郭，此城足有意大利哩百哩有餘，故自南至北，自東至西，足有五十哩也。」——衞匡國書一三四頁。但在今日，其面積甚小，城牆周圍不過三十六里。內有一萬二千石橋，橋甚高，一大舟可行其下。其橋之多，不足為異，蓋此城完全建築於水上，四圍有水環之，因此遂建多橋以通往來。斡朵里克亦謂有「萬餘橋。」馬利諾里云：「旅者言有美麗石橋萬座，初聆其言，似未可信，但細番之，殆非虛語。」但吾人以為此萬數為數之極，猶之「皇帝萬壽」，「萬里長城」等稱，蓋言其多，未必確有萬橋也。
書中並言此城有十二種職業，各業有一萬二千戶，每戶至少有十人，中有若干戶多至二十人四十人不等。其人非盡主人，然亦有僕役不少，以供主人指使之用。諸人皆勤於作業，蓋其地有不少城巿，皆依此城供給也。
人死焚其尸，設有死者，其親友服大喪，衣麻，携數種樂器行於尸後，在偶像前作喪歌，及至焚尸之所，取紙製之馬匹甲冑金錦等物並尸共焚之。據稱死者在彼世獲有諸物，所作之樂，及對偶像所唱之歌，死者在彼世亦得聞之，而偶像且往賀之也。
此城尚有出走的蠻子國王之宮殿，是為世界最大之宮，周圍廣有十哩，環以具
有雉堞之高牆，內有世界最美麗而最堪娛樂之園囿，世界良果充滿其中，並有噴泉及湖沼，湖中充滿魚類。中央有最壯麗之宮室，計有大而美之殿二十所，其中最大者，多人可以會食。全飾以金，其天花板及四壁，除金色外無他色，燦爛華麗，至堪娛目。
並應知者，此宮有房室千所，皆甚壯麗，皆飾以金及種種顏色。此城有大街一百六十條，每街有房屋一萬，計共有房屋一百六十萬所，壯麗宮室夾雜其中。城中僅有聶思脫里派基督教徒之禮拜堂一所。此禮拜堂業經Moule在至順鎮江志中發現，為馬薛里吉思所建七寺之一，名樣宜忽木剌大普興寺，在杭州薦橋門附近。薦橋門乃俗稱實名崇新門，今之城頭巷，乃昔日東城牆所在，今城乃改建於一三五九年時也。——通報一九一五年刊六五七頁註二六。
史／地理／宋元方志叢刊／吳郡志　宋范成大　纂修／卷三十一／宮觀(P.926-1)
天慶觀在長洲縣西南即唐開元觀也兵火前棟宇最為宏麗紹興十六年郡守王㬇重作兩廊畫靈寶度人經變相召畫史工山林人物樓櫓花木各專一技者分任其事極其工緻淳熙六年　聖祖殿火提刑趙伯驌攝郡重建三清殿淳熙三年郡守陳峴建初道士募緣　御前亦有所賜始克成就八年
至尊壽皇聖帝賜御書金闕寥陽寶殿六字為殿額【伯驌跋語】上既詔新平江府天慶觀三清殿廼親御翰墨書金闕寥陽寶殿六大字以揭之雲藻昭回龍鳳翔翥萬目聳瞻威顏咫尺猗歟盛哉臣觀唐文皇書畫居鍾王表凡形篇詠賜臣工載在汗簡侈為美譚然於明道闡教為生民福者未始有聞恭惟　皇帝陛下天縱多能游藝八法敻出神所奚唐足云矧方玩意昭曠儲神穆清觀
道妙於化原躋斯民於壽域固非下民所能測窺其萬分苐自今仰觀勾吳之墟奎壁垂光王氣所鍾奔走百神撝訶護持罔敢或後當與天無極云郡守趙伯驌恭題郡人龔頤正作上梁文以進　壽皇嘉焉在昔吳都于今漢輔誕惟仙聖之宅有嚴壯麗之區與日月以蔽虧式表中天之華闕帥雲霓而來御蔚為上帝之高居慶基岳峙以當陽琳宇星羅而拱極南端洞達正殿穹崇維時三境之常尊駢集九光之法駕螭蟠萬礎遺址故存翬飛百楹羣目未覩方重熙累洽之運正遠至邇安之時曾是殊庭莫還舊觀其何以佇飈游於盻蠁甄靈貺於幅員　皇上睠言不吝有司之費壽宮申祝亶儲　二聖之休守臣承睿志以致虔上士不崇朝而樂施至人示化高道勤心占營室於瑤光萃梓材於荊楚莫不霞舒引墨雷動揮斤是度而是宜不震而不竦瓊檐繡栱焂若化成金戺玉階殆非人境佇結綺粲朝暾之采想觚稜宿非煙之祥仰規太紫之圓方俯盡鬼神之情狀下鏘鳴之玉珥知足稱於降臨睨帖妥之瑤壇庶永蕃於祠奉考其經始曾不淹辰斯舉應龍之脩梁可後巨鼇之竊抃敢伸善頌以佐歡謠拋梁東滄海微茫一望中暘谷扶桑朝玉殿郁然和氣御靈風拋梁西震澤重湖玉浪低風雨調和時節好不煩香火詠朝隮拋梁南只尺神都漢輔三丙位有星長燦爛兩宮天壽與之參拋梁北金榜雲房新表出一念通神本聖功八荒有道開皇極拋梁上風馬雲車來有象上元八景是天宮萬歲千秋輸景貺拋梁下日夕曾壇隆報謝昭垂乾象報豐年開闡坤珍資道化伏願上梁之後　慈闈康壽宸扆尊隆德教並恢於彤管仁恩長楙於青宮國棟無撓王臣盡忠邊圉永消於兵革民編益劭於耕農千里絕扎瘥之盭
四民均亭毒之工恊氣旁薄而扶輿下九鳳五龍於平世高靈偃蹇而姣服肅千乘萬騎於浮空來佑太平之極治來佑太平之極治舊鈔本來作永普臻希靜之真風【皮日休傷開元顧道士】恊晨宮上啟金扉詔使先生坐蛻歸鶴有一聲應是哭丹無餘粒恐潛飛煙凄玉筍封雲篆煙栖玉筍封雲篆玉筍汲古本作玉笥誤月慘琪花葬羽衣腸斷雷平舊游處五芝無影草微微觀中有金寶牌　真宗所賜永鎮於地者兵火獨全六朝舊物也殿後通神庵淳熙八年左街道籙李若濟奉　命建庵額三字亦　御書先是有何道人者自紹興初往來提舉司或觀前真武堂草積中披髮顛狂以蓑衣蔽形故號蓑衣道人寒暑不避不與人親或云時有一語中人灾福　兩朝間遣使降香問其安否然庵則未始遷也
史／地理／宋元方志叢刊／景定建康志　宋馬光祖　修　周應合　纂／卷十八／山川志二／江湖淮附(P.1583-2)
【鷰雀湖】在城東二里周迴二里流入青溪古老相傳今斜橋即走馬橋橋之東有水平闊是也或云今惟政鄉白蕩湖即其地舊志
【事跡】輿地志云走馬橋見有鷰雀湖窮神祕苑
曰梁昭明太子在東宮有一琉璃盌紫玉杯皆武帝所賜也既薨詔置梓宮後更葬開墳為閹人携入大航乃有燕雀數萬擊之因為有司所縳乃獲二寶器帝聞而驚異詔以賜太孫封墳之際復有燕雀數萬啣土以增其上墳側今有湖後人因名燕雀湖【楊備】詩平湖岸側見高墳萬土啣來燕雀羣鑑面無波天一色此中文藻似儲君○【馬之純】詩在昔曾為舜帝墳象來耕作鳥來耘今茲封土麒麟冢乃有啣泥燕雀羣玉海冲融侔至性錦江燦爛擬高文區區羽物猶依戀想見人情望白雲
史／地理／宋元方志叢刊／咸淳臨安志　宋潛說友　纂修／卷二十六／志十一／山川五／山五／於潛縣(P.3606-2)
咸淳臨安志卷之二十六
山川五
於潛縣
天目山
按大藏洞淵集第三十四洞天天目山有兩目左目高三千丈右目高二千五百丈洞周回一百里名太微元蓋洞天又太平寰宇記山高三千九百丈廣五百五十里水因山曲折東西有巨源若目然故曰天目東出臨安為大溪益東流而為苕水西趨於潛為紫溪合桐廬水以匯於浙江又水經於潛縣北天目山山極高峻東面瀑布下注成沼名蛟龍池池水入西溪合於浙江近世道士唐子霞謂圖經天目山一名浮玉山上有兩池謂之左右目一峯在東號東天目在臨安縣界今西尖峯在縣北四十五里連亙四州杭宣湖徽周回二千里上有養生之藥蓍草元華皆名著仙經郭璞詩云天目山垂兩乳長龍飛鳳舞到錢塘誠一方之巨鎮也山有銘勒石在龍池東銘曰列岳霞上標峯霧裏翠滴煙巒名不可紀
翔鳳林
在天目之東北峯高峻類天柱廬阜上有平地一千五百丈中兩湖乃天目也湖有魚不可捕昔人見龍散子其中水分流下注東通蘇湖南迆杭睦西派宣城北泝安吉上有古木參天鬱然又有龍鬚草覆地逕險林叢人迹罕到
龍穴
在至道宮殿西架畫梁之側其大逾寸穴外回環之狀徑二寸許若有物盤旋而成欲雨則雲氣出焉
雷神宅
在西尖半山閒東坡記唐道人言俯視雷雨每大雷電但聞雲中作嬰兒聲殊不聞雷震也有詩見後
雲封菴
在山之西北即許真君舊隱外極平敞俯視羣山高下奔軼若萬馬然常有雲鎖窗扉故號雲封菴
仙壇
在雲封菴之北相去十餘丈即許真君禮斗之所故基猶存
仙樂
西峯絕頂人迹罕至隱者嘗於風清月白之夜聞雲外笙簫聲又云每陰霾欲舒或久晴將雨至夜先聞空中絲竹具舉越旦或在峯尖或響巖谷鄉民樵者聽以為候
許邁宮
在西尖下乃修真之邃宇也餘址尚存居民至今呼為道士邁呼為道士邁琴趣邁下補宅字
徐仙姑石菴
在山之北與深坑相鄰形若道家輪藏中有石柱至地四面環空及垂石如榻可設臥具古記云仙姑即徐仙之妹於此成道沖雲而昇
張公舍
在山南峭壁閒闊五丈門高二百餘丈即漢天師隱室旁有張公小舍相去半里一名天師外室登者捫蘿而入可坐數人
石城
在西尖西南岸章村之鄰境高數丈南北五十餘丈其外可履內深窈不可入若城之大小塹玉桃古記云昔人捕獵阻雨於石城之外見林
閒有白桃一顆摘入手如冰忽又變紅其熱如湯遂採木葉包之藏於布囊下山捫之猶在及至家已失惟木葉存
石門
有二在半峯嶺東西向各一高二十餘丈小者百尺自張公舍眺之四扉對峙一山之絕致也古記云西崦落暉未張於錦繪東烏炎彩先布於𣰽毺世傳唐元宗有詩云雙扉起巖石塵客過應稀千古掩不得從教雲夜歸
石屋
有二與張公舍不遠常有陰雲怪風生於白晝俗謂徐五二仙修鍊之所
石倉
有二在西尖之西坎眾山鱗疊之閒若倉廩然
石鼓
在西嶺外塢南下磴道盤折狀如鼓形周可丈餘擊之有聲
石柱
有二在西尖北塢一長一丈一長二丈堅削平直宛如斲成臥草莽閒擊之其聲清越
石板
近山西北皆有之長短小大不可數計皆平淨如砥古記云秦皇驅鬼兵解之有全解在地者有解未盡者有倒解者今鋸痕綫道猶存其解至一半者用石砧架定信非人力所能及好事者欲挈而下輒有風雨蛇虺之變以故人莫敢動
新郎新婦石
新郎石在西峯半山之中道面東昂立勢高五丈天然人形與東峯新婦石相望　嘉祐中新婦石為雷震碎今新郎石獨存
望江石
在雲封菴之右隴軒然特立小望江石在半山之西隅高約百丈下銳上豐須編梯級乃可登遙望浙江哪一綫許海門日上紅光曜日
鐘樓石
在半山岡高數丈望之凝煙聚黛四敞如樓絕類羅浮山之境
圍棊石
在西尖之北圓廣數尺平坦潤滑不生苔蘚古
老云昔有仙人對奕於此
芝草巖
在西尖之西昔有採藥者見其上有芝草一本五色皆具接長竿採之色遂沒後數日仍在左右復出二本皆翠色遂不敢採至今隱顯不常時有遇者因以名其巖
響水巖
在巾子山重峯之內中有一港登者聞下有水聲泠泠不絕
石巷
與張公舍相去二百餘步四圍聳拔石罅一徑深三十餘丈藤木交陰森然可畏
石菴
在西尖之頂至為高絕上覆巨石一片非人力能舉遊者立石遐覽則心神悅暢縣經云秦皇指陰兵疊就又小石菴在西尖之東北側石累成止可一人隱几而坐或云徐仙夜誦洞經咽味元真之處
斷壠
在西尖之西南古記云秦皇所鑿後人因以名
之至今宛有刀斧痕
洪氏可菴山石
在天目西麓為紫薇巖俗呼為紫草巖寶福寺在右可菴在左右皆玲瓏奇狀不一詳見後記文
洪忠文公山房
在寶福寺詳見後記文
記文洪氏可菴俞侍郎烈記曰臨安天目山之西麓有逸民洪載字彥積自號耐翁以力農起衣食廑廑給愛泉石若嗜欲相攸紫薇巖之左得佳山峭壁稜層圭角冒土欲出荔蘚碧潤班班呈露翁放杖太息曰是必有異呼奴具畚臿厲斤斧翦薙榛翳輦除土礫則峯巒效奇直如立筍平若截肪岑銳巘疊爭見姿態既有端緒則銳意欲成之湊歲儉飢鳩旁近村民用一錢移擔上以漫治凹下灌栵蔽翳既芟除之泉脈欲流復釃導之則平衍清深嵌巖宛曲各有奇狀於是名其石之翼然欲升者曰飛雲峭然凝竚者曰玉筍窈然清深命曰藥洞呀然深啟名曰經龕山有峭立石壁而有形屭贔蹲負其下者曰金鼇泉眼流珠濺沫不為旱潦增損命曰靈泉闢微徑上飛雲頂築亭其巔名曰盤雲取樂天牛氏石記盤坳秀出如靈邱鮮雲之意巖石之下小築數椽扁曰可菴翁燕遊藏息之地也菴之東數步曰長春塢西瞰清池曰含暉徑直前依山植桃數十百株方春和時霞錦燦爛名曰小桃源稍西則為歸藏之塋始翁得此地神怡意適謂是已足吾心計當生死此中坐而對石則眼恍然明困而支石則意洒然醒客或扣門管領登山擊鮮醉醲必極其酣適然後已聞客譽石之辭則喜津津見顏面每疑其嗜好之異其中必有自得而人不能言者昔白樂天謂石無聲無文無臭無味而奇章公待之如賓友親之如賢哲重之如寶玉意其趨嚮之偏亦如人之嗜好鹹酸非澹適和平之正王涯別墅有流泉佳木而重牆複壁顧不能庇書畫卒赤其宗嗜尢
物而錮之其近禍乃如此獨翁清不近名錮不近禍今亡矣竟葬其下其道機轉物能與此石俱存亡者歟詣吾廬請記不已者翁之孫咨夔以儒學登第且試學官中其科今分教饒學與余交好遂為之紀其顛末如此　洪忠文公山房魏文靖公記曰　寶慶元年吾友洪舜俞自考功郎言事罷歸於潛讀書天目山下寶福僧寺寺靚深舜俞合新故書得萬有三千卷藏之聞復閤下如李氏廬山故事而移書於靖屬余記之余少誦蘇文忠公山房記謂秦漢以來作者益眾書益多學者益以苟簡又謂近歲市人轉相摹刻書日傳萬紙而士皆束書不觀游談無根嗚呼斯言也所以開警後學不為不切至矣而士之病今未之有瘳也無亦聖遠言湮愈傳而愈失時異事改愈變而愈下學士大夫讀之而不知其味行之而不見其端則亦舍之云爾且古之學者始乎禮樂射御書數蓋比物知類求仁入德皆本諸此今禮慝樂淫射御數有其名無其義六書之法惟小篆僅存而莫知好之為士者十名九舛不暇問也五三六經之所傳如仁義中誠性命天道鬼神變化此致知格物之要也今往往善柔為仁果敢為義依違以為中鈍魯以為誠氣質以為性六物以為命元虛以為天道也冥漠以為鬼神也有無以為變化也甚則以察為知以蕩為情以貪為欲以反經為權以捷給為才以譎詐為術聖賢之言炳如日星而師異指殊其流弊乃爾若夫先王之制又在所當講而風氣既降名稱亦譌有一事而數說一物而數名學者亦莫之質也井牧居民之良法也而邱乘卒伍之不合則參以管仲穰苴之法封建經國之大務也而百里五百里之不合則託諸歷代之異制賓興之法自遂以降自王畿以外無文則約諸鄉遂之數郊王禘祫大事也或以郊丘為二或以禘祫為一廟學明堂先務也或以為異所而殊制或以為一廟而八名七世之廟常典也而殷六廟周二祧或親盡而毀或宗無常數莫知折衷三年之喪達禮也而有謂君大夫士廬服異等又有謂君卒哭而除皆莫敢以為非大抵始去籍於周末大壤於秦觖望於漢而盡覆於五胡之亂二千年閒憑私臆決罔聞於行帝號官儀承秦舛矣郊祧廟室踵漢誤矣衣冠樂律雜胡制矣學校
養不賓之士科舉取投牒之人資格用自陳之吏剌平人以為軍而聽其坐食髡農夫以規利而縱其自奉授田無限而豪奪武斷以相尚也出泉輸租而重科覆折以相蒙也嗚呼生斯世也為斯民也而讀聖賢之書以求帝王之法使其心曉然見之且無所於用也況眾言淆亂始以春秋戰國之壞制衷以秦漢晉魏之雜儀終以鄭王諸儒之臆說學者之耳目肺腸為其所搖惑而不得以自信於是根本不立而異端得以乘之利祿得以移之文詞得以溺之則有口道六經而心是佛老篤信而實踐者矣則有心是聖學而輯為文詞隨世以就功名者矣六經之書孔孟未及行也今二千年矣而猶莫之行也余長而有聞晚益多懼舜俞以藏書屬記願以所懼者相與切磋究之嗚呼其亦以余言為過矣乎
題詠天目山平齋洪公招隱三首雲氣斂兮天目之顛濤江綫橫兮海門濺濺扶桑子半兮陽烏翩可俯而掬兮嚥以天井無聲之泉子其隱乎吾與子兮拾荃　雲氣冒兮天目之趾疊湫歕薄兮洞石齒齒列缺正晝兮睡蛟起可仰而擾兮浴以天河倒流之水子其隱乎吾與子兮采芷　雲氣吐兮天目之腹乳潭沈沈兮鴨潭煜煜徐五朝往而暮來兮雙碧鹿可挽而舞兮侑以天風步虛之曲子其隱乎吾與子兮蒔菊雷神宅東坡贈唐道人詩已外浮名更外身區區雷雨若為神山頭只作嬰兒語無限人閒失筯人新婦石白樂天有新婦石詩堂堂不語望夫君四畔無家石作鄰蟬鬢一梳千歲髻蛾眉長掃萬年春雪為輕粉憑風拂霞作胭脂使日勻日勻勻宋本注廟諱避理宗嫌名以白集補莫道面前無寶鑑月來山下照夫人望江石徐凝有詩登巖背山阿立石秋風裏隱見浙江濤一尺東溝水山房洪公用子有韻門巷蕭然雀可羅藏山萬卷自研磨懶尋玉女登西岳甘伴金僊坐補陀書帶草長塵慮少鉢曇花放道緣多酒肴問字如相過引道松閒不用呵　又荅景揚朝家久設禮為羅小寄禪窗共講磨紅錦障泥飛騕褭黃金寶校琢盤陀冰齏薦飯鄉風古雪汁烹茶雅道多領取單傳心法去會將佛祖一時呵　再用韻煙霏深處萬山羅閒裏工夫歲月磨上
采緯書乾鑿度下搜雜志薛廷陀手披不厭薰沈水心悟何妨涉貝多若問尊經閣中事南豐作記也須呵
史／地理／宋元方志叢刊／開慶四明續志　宋吳潛　修　梅應發　劉錫　纂／卷十一／詩餘上／木龍吟戊午元夕(P.6040-2)
木龍吟
戊午元夕
十洲三島蓬壺是花錦一團裝就輕車細輦綺羅香裏夜光如晝朱戶笙簫畫樓簾幙有人回首想金蓮燦爛星毬縹緲那風景年時舊　應念白頭太守怎紅旗六街穿透鋪排玳席追陪珠履且釃春酎楚舞秦謳半慵鶯舌疊翻鴛袖把千門喜色萬家和氣祝君王壽
叢書２／四明叢書／四明叢書：第一集／虞祕監集　唐虞世南／卷二　賦／秋賦(P.4-2)..[張氏約園刊本]
秋賦
觀四時之代序對三秋之爽節雲旣淨而天高潦將收而水潔凝珠露之淒冷鏡靑山之滉澈燕違幕而巢空
雁驚羣而行絕於斯時也登綺閣臨飛觀開霧縠之疏幌褰輕綃之碧幔映金波之皎潔明玉繩之燦爛看夜鵲之繞枝望牽牛之隔漢蓮尚香於江浦草猶靑於河畔
叢書２／四明叢書／四明叢書：第一集／春酒堂遺書　清周容／春酒堂詩存／卷四　遺書二之四　七言律詩／書至(P.28-1)..[張氏約園刊本]
書至
黃河凍後雁飛難寂寞窗中獨坐寒可道昨宵燈燦爛忽傳家信字平安蠅頭似見臨書續淚眼翻成隔霧看說是今年籬菊好樽前顏色共承歡
叢書２／四明叢書／四明叢書：第一集／杲堂詩文鈔　清李鄴嗣／杲堂詩鈔／卷六／排律　附／兩余子庭前有千葉石榴花鮮麗可喜因戲效徐山陰險句作三十二正韻(P.32-1)..[張氏約園刊本]
排律附
兩余子庭前有千葉石榴花鮮麗可喜因戲效徐山陰險句作三十二正韻
築廬不遠亦幽棲鄰曲時時得往來音離短策定穿苔逕入濁醪每過竹埤西棼棼雜蕊俱依砌冉冉飄英漸擁籬潑爓問誰迴醉眼蒸赮見爾獨驚睼氏符若木同乘曜種借塗林始發棋燦爛金罌催萼吐滄涼旭景上枝棲叢葩兩兩爭舒瓣簇蔕骿骿下合纚榦錯五衢看足喜華明四照意難迷彩霞盡吐崑崙氣丹露遙分畢勒盠聚結鬼㷠新瑪瑙飽盛獅乳血頗瓈數丸韎𩏌傾茱
顆徑丈珊瑚碎火齊雲母訝隨鞈匝展猩兒疑抱毾㲪啼竊開赭蚌堪搖目贈得紅蕤可徹肌蜃蠟爇從空際現鸞膏然向日中睇袍迎天女朱霜燿盤進瓊仙絳雪灕冶後赤龍應命駕浣餘焰布尚熏𩨒十重作障曾施錦百步通光但握犀䃸磹微闚炎帝笑連蜷並接美人霓暫吹鳳翼參差管忽駐桃花叱撥蹄口習雙名頻醋醋心歡一石屢僛僛半邊嬌點吳宮暈滿斛濃添燕國泥小鈿插來欲顫輕裙舞罷茜還欺翻翻綵翅常招蜨喌喌蓮冠略引雞片羽似當翡背翦粒砂直曏鶴頭
齏晨翔鬣影交鶄戲夜染脣痕謝豹澌照殿滇華初出盌映山蜀蕊共流郤憐經雨緋衣溼最愛臨風䞓頰低荳蔻駢殷方曄曄芙蕖踵豔更遲遲對抽麗句勞彤翰為寫妍詞倩赫㡗蘐草幸承堂以北二余子奉太孺人至孝蓍莖恰遇易之離吟成待喚青藤老絕倒城東老睫攡
史／正史／清史稿／志　凡一百三十五卷／卷九十六　志七十一／樂三　樂章一／群祀／咸豐六年重定文昌帝君廟七章(P.2834)..[底本：關外二次本]
文昌帝君廟七章咸豐六年升入中祀，重定樂章。　中和韶樂
迎神丕平　秉氣兮，靈躔。文運兮，赫中天。蜺旌兮，戾止。雕俎兮，告虔。迓神庥兮，於萬斯年。
奠帛、初獻俶平　神之來兮，籩簋式陳。神之格兮，几筵式親。極昭彰兮，靈貺；致蠲潔兮，明禋。升香兮，伊始；居歆兮，佑我人民。
亞獻煥平　再酌兮，瑤觴。燦爛兮，庭燎之光。申虔禱兮，神座；儼陟降兮，帝旁。粢醴潔兮，齋遫將。綏景運兮，靈長。
終獻煜平　禮成三獻兮，樂奏三終。覃敷元化兮，繄神功。馨香達兮，肸蠁通。歆明德兮，昭察寅衷。
徹饌懿平　備物兮，惟時。告徹兮，終禮儀。神悅懌兮，監在茲。垂鴻佑兮，累洽重熙。
送神蔚平　雲軿駕兮，風旗招。神之歸兮，天路遙。瞻翠葆兮，企丹霄。願迴靈眷兮，福我朝。
望燎同　煙熅降兮，元氣和。神光爥兮，梓潼之阿。化成耆定兮，櫜弓戢戈。文治光兮，受福則那。
史／正史／清史稿／志　凡一百三十五卷／卷一百　志七十五／樂七　樂章五／鐃歌清樂／巡幸鐃歌清樂二十七章／虹流華渚第十一(P.2965)..[底本：關外二次本]
虹流華渚第十一　虹流華渚，星輝電繞樞。慶長庚燦爛，祥雲氾濩，鞏皇圖永固。非煙非霧，非煙非霧，東海扶桑，日裡金烏。蕭索輪囷，樓臺殿宇，天酒凝甘露。煙雲杳靄中，廣樂鈞天，盡向風前度。時清每賜酺，民樂還蠲賦。喜隨天仗，蹌蹌濟濟，幾多鵷鷺。
史／地理／七塔寺志／卷四　志建置／乙　中興後之概况／報恩佛學院(P.10-2)..[民國二十六年排印本　　本書與法鼓文理學院合作製作]
七塔寺募建延壽堂佛學院啟
昔者西伯養老。夷望來歸。東漢談經。王公就學。豈非以高年耆德。景迫桑楡。髦士英才。日昇東旭。以養以教。仁政所先。是以事著簡册。芳流縑素。千載而下。侈為美談。况夫佛法高深。慈悲居首。惠徧于六道四生。而恩忽于腹心眉睫。慈悲之義。不其歉歟。是以延壽堂開。遺制曾傳於往代。作人化啟。學苑紛立於民初。古固宜循。今尤可法。况精修黃耈。實多我法之典型。英俊獅兒。不少他年之柱石。先務之急。孰有急於斯二者哉。七塔自慈祖中興。於鄞治褒然冠首。十方輻輳。其食指常滿數千。締造之功偉矣。宏揚之業駸矣。顧高勳重望。仍旅進於淸衆之班。寢舍講堂。尚寄寓於藏經之閣。其於教養之典。或未足以言備歟。指南以椎鈍之才。膺神人
之選。謬承祖席。深切覆餗獨是敬禮老成。栽培後進。根諸夙性。未敢辭勞。是以願竭愚公移山之心。上續前人未竟之業。於延壽則欲臻爽塏。於學院則意主寬宏。惟時丁物力艱難。工則期以偉大。狐裘燦爛。决非一腋之可成。大廈巍峨。又豈一木所可就。是以呼號檀越。共種福田。伏祈　推博愛之仁。惠茲駘背。本甄陶之意。衆植良材。一椽片瓦。孰非功德之山。老安少懷。况符先聖之訓。謹綴緣起。弁言册端。慨助芳名。請列於左。
史／地理／七塔寺志／卷五　志僧譜／溥常老法師七秩大慶傳戒記(P.30-1)..[民國二十六年排印本　　本書與法鼓文理學院合作製作]
溥常老法師七秩大慶傳戒記
學僧了達
原夫我佛之垂化也。道濟百靈。慈育萬有。故法說四十九年。經談三百餘會。法門無量。教義重要。以宏道利物為旨歸耳。而其修習次第。則以三學為要素。三學者戒定慧是也。由戒而定而慧。則道無不宏。物無不利矣。戒者何。防非止惡之義也。定者何。息慮靜緣之義也。慧者何。破惑斷疑之義也。此三者實入道之門戶。成佛之關要也。而三者之中。尤以戒為最要。此世尊之所以始自鹿苑終至鶴林。諄諄教誡叮嚀咐囑者也。吾國初無傳戒之說。至唐麟德二年。勅命道宣律師。於淨業寺開壇說戒。利樂羣黎。而傳戒之名。於是乎始焉。其後海內叢林。繼起效法。大闡戒旨。至今益盛。然一觀其傳戒日期。或一月兩月者有之。十日八日者有之。但無論期之長短。時之暫久。惟然香之日。必依佛誕良辰。其揆一也。考其然香之意。所以本藥王菩薩焚身供佛之誠。而表己之誠敬也。故當春夏傳戒然香者。必在四月初八釋迦誕日。秋季傳戒然香者。必在九月三十藥師誕日。冬季傳戒然香者。必在冬月十七彌陀誕日。茲我七塔擇期臘八傳戒然香者。良有以也。余曾考七
塔寺自中興慈祖老和尚。於光緒丙申丙午兩次傳授大戒後。迄今幾三十年。不復舉行傳戒之盛典矣。民國甲戌之秋。本寺檀越戴氏。皈依三寶。篤信佛法。覩七塔之宗風。欣然生慕。瞻溥公之道範。油然起敬。於是樂施鉅金。倡演毗尼。恭祝溥公七旬大慶。藉以廣種福田。普利人天。溥公見其供佛心殷。為法心切。義不容辭。允其所請。始備報單。通告四方。凡有發心來寺求戒者。無論緇素。免納戒費。並成就三衣鉢具。於是求戒之四衆弟子。紛至沓來。雲水之大德高僧。源源不絕。偌大叢林。幾有人滿之患。齋堂宿舍。遂成問題。特將齋堂前之階道。與大寮後之空屋。改作臨時齋堂。又將土木工匠之臥室。及佛學院講堂寢室。概作求戒四衆之宿舍。迨至冬月一日開堂。延請普陀後寺住持學老和尚為正訓。覺梵諸師等為副訓。從此每日領導新戒。演毗尼。教儀規。出恭入敬。威儀整肅。井井有條。見者無不歡喜讚嘆。並請智圓老和尚為羯磨阿闍黎。圓瑛老法師為教授阿闍黎。念六日三師臨壇。傳授沙彌淨戒。是日銀鐙玉燭。燦爛輝煌。奇香異花。微妙淸潔。而三師
之圓音妙味無窮。有如靈山一會。儼然未散。誠盛舉矣。次日五觀堂內。乞戒弟子。習食鉢飯。善信男女。前來參觀者。人山人海。頗形熱鬧。臘月三日。請三師及七證阿闍黎。在法堂用十師齋。旋於三聖殿內。禮請十師陞座。傳說比丘大戒。四壁懸掛滿堂佛像。陳列各種法物。種種莊嚴。眩目賞心。初六初七兩夜。然香供佛。是時新戒六百餘人。胡跪合掌。仰對佛前。無不誠誠懇懇。一心稱念南無本師釋迦牟尼佛。懺悔業障。希增福慧。次晨又請三師上壇。說圓滿菩薩大戒畢。即齊詣觀堂應供。食七寶五味之粥。即俗所謂臘八粥是也。至此三聚淨戒。於以演畢。一場勝會。告一叚落。回憶開戒期間。歷時數旬。雖在隆冬之際。而天色淸朗。氣候溫和。似乎天其有意。助此勝緣也。全寺僧衆計有千餘。護法男女數百人。而內外安寧。上下和睦。苟非溥公道行高隆。曷克臻此。羯磨教授尊證開堂諸大德。皆屬當代高僧。一時上座。咸能惠然蒞臨。輔佐法會。豈非溥公之德不孤必有鄰者耶。竊以本寺二十餘年來。未經傳戒。一旦場開選佛。大闡毗尼。匪特七塔宗風為之一振。即
甬江之佛化。增添無限光彩。余於是喜而為之記。以志不忘云。
史／地理／金陵大報恩寺塔志／卷八　集詩／華豫原寓樓觀塔燈　黃之雋(P.86)..[民國二十六年國立北京硏究院史學硏究會排印本　　本書與法鼓文理學院合作製作]
華豫原寓樓觀塔燈
黃之雋堂
華兄樓窗夜不闔‧窗心恰受長干塔‧塔王不肯安寂寥‧四射光明借油蠟‧黃昏置酒預待之‧東南城高月上遲‧遙空暝黑燈發‧火樹千圍花萬枝‧坐客動容爭賦詩‧或說象教盛‧繁華費不貲‧或惜物力苦‧無端浚膏脂‧或念鑿壁窮‧分輝良足悲‧或弔前朝蹟‧靑燐寒風吹‧而我筆一字無‧但能注目笑且呼‧太平氣象乃如此‧點綴燦爛為歡娛‧橫列百景星‧竪串千明珠‧良宵永夜樂聖世‧祥光假手呈浮圖‧長呼短嗟胡為乎‧我之寓樓却無此‧突兀寂寥唯見秦淮月‧堂集卷三十九
史／地理／金陵大報恩寺塔志／補遺／集文　康熙三年正月重建報恩正殿圓滿疏　沈豹(P.143)..[民國二十六年國立北京硏究院史學硏究會排印本　　本書與法鼓文理學院合作製作]
集文
康熙三年正月重建報恩正殿圓滿疏
沈　豹
大地回春‧聖主兆萬民綏福‧三陽泰轉‧慈尊示億刦莊嚴‧茲者長干古剎‧乃六朝創建之基‧南國名區‧為四海形勝之地‧歷代崇修‧前代特造‧准大內規儀‧金臺燦爛‧尊梵王象教‧寶塔巍峨‧壯麗甲天下‧誠為希有‧聲名溢寰宇‧實是具瞻‧何期靖廟年間‧遭刼火之災‧毀壞殿堂廊廡‧頓使金碧琉璃‧化為紅塵瓦礫‧百年以來‧三為興復‧皆未垂成‧今乘本朝
際運‧先皇闡佛教於京畿‧當代龍飛‧聖主播仁風於遐邇‧於是宰官護法‧善信檀那‧目擊金容露處‧寶座苔封‧各發鼎建之心‧共立修復之願‧公議董理需人‧命豹肩造‧隨卜吉於順治十七年正月十五日為始‧作文繕疏‧鳩匠開工‧荷諸佛之慈威‧無求不應‧仗韋馱之神力‧有感皆通‧施財者上自王公督撫以曁紳士人民‧或千或百‧或錙或銖‧共為樂助‧無分貴賤賢愚‧普及僧俗老幼‧若遠若近‧若見若聞‧皆悉抒誠‧聚千山之巨木‧合取全材‧費數萬之金錢‧得完衆願‧續百年未了因緣‧克功四載‧感十方同心善信‧種福多生‧今於康熙三年正月初八日告成‧遴請諸山戒德‧恭就大殿焚修‧諷誦妙法蓮花尊經‧頂禮梁皇御製寶懺‧仰報佛恩‧祝延聖壽‧加持祕密靈文‧安神謝土‧施放瑜伽燄口‧祀祖利孤‧普請十方賢聖‧共結三界良因‧惟願諸佛菩薩‧弘施紺目之光‧俯鑒芻衷之懇‧弟子沈豹自受事以來‧錢糧出入‧不無那借之條‧料物經營‧設有虛靡之故‧執事以日久懈弛‧匠工以人多偷悞‧司帳者恐有錯落之愆‧買辦者慮有侵漁之弊‧事雖在人‧咎必歸己‧甚至自執管見以違情‧或順當時而礙理‧功魁過首‧世諦尚且根尋‧業果罪花‧佛門豈容假借‧今對三寶座前‧發露敷陳‧勤求懺悔‧若夫權宜支用‧偶因緩急以通融‧設使彼此更移‧必借開除而淸結‧截長補短‧難免甲乙之淆訛‧儹後那前‧是必癸庚之錯亂‧第以公完公‧種種愆尤神自宥‧若將錯就錯‧重重業報法難容‧再者興工動土‧鬼神有遷變之趣‧運石挑磚‧堂奧有方隅之避‧天龍八部‧廣至土府神祗‧各施默助之功‧護法諸天‧普及伽藍聖衆‧盡布維持之力‧仰仗諸佛之力‧咸求安謝‧惟憑大乘法力‧均賴申酬‧更願檀護有施濟之誠‧捐金捐粟‧行人有轉輸之念‧用力用心‧功德無邊‧以及一毫之善‧回向十方‧凡情不盡‧所集萬姓之緣‧利資三有‧九幽十類‧仗呪力以超昇‧八
難三途‧聞懺摩而脫化‧同堂緇素‧假行願以至蓮邦‧法界衆生‧借慈航而歸安養‧通場圓滿‧功德周隆‧建報恩殿祝文
按沈豹字恆文‧康熙三年募建大殿‧先後製疏三十三篇‧清初梓行‧書曰建報恩殿祝文‧茲錄其末篇‧乃功行圓滿時所撰也‧
史／政書／宋會要輯稿／樂／樂七／御樓二／嘉泰三年皇后冊寶十三首(P.樂七之二四)
冊寶入門，《宜安》：虹輝燦爛，雲篆綢繆。絳節前導，瑞光上浮。瑤階玉扉，既集長秋。欽承天寵，永荷帝休。
史／政書／宋會要輯稿／食貨／食貨三四／坑冶下／坑冶雜錄三／寧宗／嘉定十四年(P.食貨三四之二三)
嘉定十四年七月十一日，臣僚言：「產銅之地，莫盛於東南，如括蒼之銅廓、南弄、孟春、黃渙峰、長技、殿山、爐頭山莊等處，諸暨之天富，永嘉之潮溪，信上之羅桐，浦城之因漿，尤溪之安仁、杜塘、洪面子坑五十餘所，多係銅銀共產大場，月解淨銅萬計，小場不下數千，銀各不下千兩，為利甚博。至若雙瑞、西瑞十二巖之坑，出銀繁瀚，大定、永興等場，雖是銀鉛並產，興盛
日久，澤靈不衰。又信之鉛山與處之銅廓，皆有膽水，春夏如湯，以鐵投之，銅色立變。夫以天造地設，顯畀坑冶，而屬吏貪殘，積成蠹弊。諸處檢踏官吏大為民殃，有力之家悉從辭避，遂致坑源廢絕，礦條湮閉。間有出備工本為官開浚，元佃之家已施工力，及自用財本起創，未享其利，而譁徒誣脅，檢踏官吏方且如追重囚，黥配估籍，冤無所訴。此坑冶所以失陷。又照得舊來銅坑，必差廉勤官吏監轄，置立隔眼簿遍次歷，每日書填某日有甲匠姓名幾人入坑，及採礦幾籮出坑，某日有礦幾籮下坊碓磨，某日有碓了礦未幾斤下水淘洗，某日有淨礦內幾斤上爐煉，然後排燒窰次二十餘日。每銅礦千觔，用柴炭數百擔，經涉火數敷足，方始請官監視上爐匣成銅。其體紅潤如煙脂，謂之山澤銅，鼓鑄無折，而鑄出新錢燦爛如金。近年既不差官，及無隔眼遍次簿歷，檢踏官吏既加雪遇，而坑戶復非土着，又不及時支給本錢，所以坑戶皆無藉之徒，一聽官吏掊剋所得一半本錢，鉟銷解發之外，尚覬餘利贍養，則其淆偽可知。併乞行下泉州，一如舊日措置。每日抄轉簿歷，逐季解赴泉州稽考，以行賞罰。不許仍用白身借補冒官人下場監轄，肆為欺弊。其有坑戶陳訴檢踏利害，令所委官徑行密申泉司，庶幾上下情通，不致冤抑。其所委官銅課增羡，併乞與場官一體推賞施行。」從之。以上《寧宗會要》。
叢書２／四明叢書／四明叢書：第二集／錢忠介公集　明　錢肅樂撰／正氣堂集／卷七／七言律／霞舟吳夫子以夏日過婁先蒙題贈次韻二首(P.4-1)..[張氏約園刊本]
霞舟吳夫子以夏日過婁先蒙題贈次韻二首
雉城三載繫思深乍覿猶龍喜不禁文麗日星光燦爛
靈分恆嶽氣蕭森著書不改玄亭樂戀闕長懷國士心事業相期吾黨在淸風千古自於今
叢書２／四明叢書／四明叢書：第二集／雪翁詩集　明　魏畊撰／七言古／卷四／公莫舞行贈顧有孝(P.3-1)..[張氏約園刊本]
公莫舞行贈顧有孝
君不見項莊拔劍五步內頃刻崩城壓戸牖拂巾橫遮公莫舞玳瑁筵中碎玉斗公莫舞碎玉斗帝王有天命憑陵亦何有寥闊千年來吾與汝曹在塵埃日向廛頭糴升米布袍垢膩顏如灰遭逢濁世取竫竳數憶往事增徘徊疏狂常得世人罵顚倒屢使塵眼猜詩書禮樂何齷齪束縛難教笑口開石田茅屋好歸來決明燦爛秋霞堆瓮有新飲百杯醉眠不聽林猿哀
史／地理／水經注疏／附錄／關于《水經注疏》不同版本和來歷的探討　陳橋驛(P.3468)
前面已經述及，我國在清乾隆年代的酈學鼎盛時期，曾經湧現出諸如全祖望、趙一清、戴震等酈學名流和不少酈《注》佳本，成為我國酈學研究史上的一段光輝燦爛的時期。不幸的是，在這個時期之中，卻發生了戴、趙相襲的懸案，因而使這個時期的酈學研究蒙上了一層陰影，使不少原來可以獻身研究工作的學者牽涉到這場爭論之中，因而浪費了精力，影響了酈學研究的發展。
史／地理／真臘風土記校注／校注者序言(P.1)
校注者序言
真臘便是現今的柬埔寨。《隋書》(卷82)有《真臘傳》，同書《煬帝本紀》(卷4)載“大業十二年二月己未(公元616年2月24日)，真臘國遣使貢方物”。這是我國史書中初見真臘這一個國名。唐宋時仍稱真臘。明代萬曆後，我國改稱它為柬埔寨(關于真臘國名，詳見下文《總敍》中真臘條注)。
公元十至十三世紀為柬埔寨文明最燦爛的時代，也稱為吳哥時代。國都吳哥城中的許多建築和雕刻，都是這時代的文物精華。十九世紀中葉被重新發現時，這遺址仍保存得相當良好。後又經精心修復，便成為東南亞最重要的古蹟之一。惜近年來柬埔寨遭受侵略，這地區也屢遭兵火。吳哥古蹟有否損失，不得而知，這是一切關心吳哥古蹟命運的人們所掛念的。
這本《真臘風土記》便是反映吳哥時代情況的著作。它記載柬埔寨十三世紀末葉各方面的事物，既詳實，又生動；《四庫全書提要》也稱贊它“文義頗為賅贍”。全文約八千五百字。書中除了描寫國都中的偉大建築和雕刻之外，還廣泛地敍述當地人民經濟活動，包括農業、工業、貿易等，和敍述當地人民日常生活，包括衣、食、住、行等情況。這各方面的重要史料，是現存的同時人所寫的吳哥文化極盛時代的唯一記載。連柬埔寨
本國的文獻中，也沒有像這樣一部詳述他們中古時代文物風俗生活的書籍，所以研究柬埔寨歷史的學者對它極其重視。書中也記載了柬埔寨人民與我國人民的通商友好關係，是研究元朝同真臘交通的重要參考資料。書出來之後，便受到我國學術界的重視，迄今刊本有十餘種之多。由于時代的局限，作者也帶着大國主義的思想；書中對于所謂“奇風異俗”的記述，有時誇大了他們落後的一面，並摻雜一些荒誕無稽的傳聞。但這些敍述，只占本書的極小部分。清末，上海灘上文人所輯的《香艷叢書》，節錄《真臘風土記》，專選本書中這些反映落後面的幾則，把本書原來的面目也歪曲了。
作者周達觀，自號草庭逸民，浙江省溫州路永嘉縣人。元朝成宗元貞元年(1295年)奉命隨使赴真臘；次年(即1296年)至該國，居住一年許始返。這次遣使為各書所未載，僅賴這書得知始末。他返國後，根據親身見聞，寫成這書。吾邱衍《竹素山房集》卷二，有題作《周達可隨奉使過真臘國作書紀風俗因贈三首》的詩(《武林往哲遺著》本)。如果“可”字不誤，則達可當為達觀的別號。至于錢曾《讀書敏求記》作“周建觀”(卷2)，則建字顯係達字之誤。據《竹素山房集》集末所附胡長孺撰墓誌，吾邱衍卒于至大四年臘月甲午(1312年2月5日)。可見《真臘風土記》于1312年以前便已成書。林坤《誠齋雜記》(《津逮祕書》本)有“丙戌嘉平望日永嘉周達觀序”，丙戌係元順宗至正六年(1346年)，這時周達觀還在世，上距隨使赴真臘已五十一年，當已是年逾古稀的老年人了。周達觀是否尚有其他著作，現已無考。有之亦已失傳。伯希和譯注
的1902年初稿中，誤以為《誠齋雜記》乃周達觀所撰寫，係沿《說郛》本《誠齋雜記》之誤；伯氏在1951年出版的增訂稿中，已依《津逮祕書》本改正，認為《誠齋雜記》的作者是林坤。雍正《浙江通志》經籍門根據萬曆《溫州府志》，載有周達觀《滇臘紀聞》。孫詒讓《溫州經籍志》謂此書明以來書目並無著錄。疑《真臘風土記》一名《真臘紀聞》，傳寫又誤真為滇，遂分為二書，今刪之。(卷12)
明初陶宗儀不僅在他所著《書史會要》(刊于洪武九年即1376年)引及《真臘風土記》中關于真臘文字的一則，還在他所輯的百卷本《說郛》這部叢書中收入這書。除了錢曾《讀書敏求記》中所提到的，似已失傳的元鈔本以外，則陶氏所收入《說郛》者，也許是這書最早的一個刊本。後來明人所輯的幾部叢書如《古今說海》、《古今逸史》等等，清代所輯的《古今圖書集成》、《四庫全書》等等，將于下面附錄三《版本考》中詳加論述，這裏不多贅說。
十九世紀初期繼法國殖民者侵入印度支那之後，法國“漢學家”便開始注意這本書。1819年雷慕沙(A.Rémusat)曾根據《古今圖書集成》本譯成法文。1902年伯希和(P.Pelliot)又根據《古今說海》本譯成新的法譯本，並加注釋(有馮承鈞譯本，收入《西域南海史地考證譯叢》)。伯希和又曾想重寫出增訂譯注本。1924年這項工作中斷，未及成書(注釋僅寫到第三則服飾)。伯氏死後，由戴密微(P.Démiville)和戈岱司(G.Coedès)加以整理，作為遺著第三種于1951年出版。戈岱司對于這書，也曾兩次作過補注；整理伯氏遺著時，戈氏又
曾在脚注中作過附注。此外，本書還有1936年的日譯本(松楓居主人譯)、1967年的紀爾曼(D'arcy Paul Gilman)英譯本(係由伯氏1902年法譯本轉譯，曼谷出版)，和近年台灣出版金榮華的校注本，這三種本子，我都還沒有看到過。
我根據現存的各種版本，以明刊本《古今逸史》(用商務印書館影印本)為底本，對勘各本，擇善而從，校定出一個比較好的本子。向達同志在世時，曾打算將《真臘風土記》列入他所主編的《中外交通史籍叢刊》中，並注明採用《古今逸史》本。我當時便告訴他，我已有合校本初稿。他拿去後，不久即去世，那本初稿也不知下落。幸得我還保存未加清理的原始稿。這次將它再加整理，寫成合校本的定本清稿。
至于考證部分，對于書中的事實和地名，主要是參考伯希和的譯注(1902年初注本，1951年新注本)，加以注釋；但也採用中外各家的說法，並略抒己見，寫成箋注。這部分的初稿，因為所引用材料大都是文言文，所以草稿也用文言。這次寫定，仍保留原樣未改，以免多所更動。
這校注本，除了標點分段和添加注釋之外，還加上幾個附錄：附錄一，吾邱衍關于題《真臘風土記》的三首詩及周達觀撰的《＜誠齋雜記＞序言》，這些都是有關周達觀的直接史料。附錄二，是《四庫全書總目提要》中關于《真臘風土記》的提要和錢曾《讀書敏求記》中的題跋等。附錄三，《版本考》。附錄四，關于柬埔寨語詮釋索引。此外，又繪製了一些地圖和插圖，並收入幾幅照片，以供讀者閱讀時參考。
最後，在寫作這書的過程中，承中華書局編輯部謝方同志
等熱情幫忙。初稿寫定後，又承老同學王祥第同志協助整理。中山大學東南亞歷史研究所提供部分參考資料，中國社會科學院考古研究所技術室代為繪圖照相，一併致謝。校注中一定有錯誤，這些錯誤都要由我自負其責。
一九八０年四月　夏鼐識
史／地理／雲門山志／第五篇　中興／第二章　雲公老和尚語錄／二　普說(P.102)..[民國年間雲門寺排印本　　本書與法鼓文理學院合作製作]
二　普說
這段大事，不是說了便休，所以中峯國師有云：「世界闊一尺，古鏡闊一丈，還知蒲團上，一個呑不下，吐不出的無義味話頭也未？若向這裏一肩荷負得去，便可喚世界作古
鏡，喚古鏡作世界；都無異致，如其未爾；世界與古鏡；古鏡與世界；相去不啻三千里，何以如此？蓋能所分別；覿體障礙，便是生死根本。故楞嚴經云：『根塵同源，縛脫無二，識性虛妄，猶若空花。由塵發知，因根有相，相見無性，同於交蘆。』這裏無你動步處，無你着眼處。昔安楞嚴讀到：『知見立知，卽無明本；知見無見，斯卽涅槃。』雖破句讀之，其桶底子當下脫落，直得七穿八穴，洞見老瞿曇心肝五臟，只得喚古鏡作世界，喚世界作古鏡，洞澈森羅萬象，混融大地山河，洗盡見塵，攪乾情浪，無第二念，無第二人，指南作北，敲東擊西，死柴頭上心花燦爛，冷灰堆裏赤燄騰輝，安有一毫剩法與人為知解。近來佛法混濫，往往將根塵識妄，認作眞心，說得宛然，了無交涉。諺云：『擊石乃有火，不擊原無煙，人學始知道，不學非自然。』」此說於做工夫上說得恰好。特為諸人重與註破。石中有火。未曾施一毫智巧之力。終日只說石中有火，說到眼光落地，依前只是一塊石頭，要覓一星點火，了不可得，此是不肯死心做工夫，以求正悟。惟記相似言語，說禪說道者也。更有一等癡人。聞說石中有火，擊碎其石，欲取其火。碎抹為塵。終不能得。却不自責。不以智巧求之。便乃不肯相信石中果有眞火，此是不信自心是佛，反道佛法無靈驗之凡夫也。此說且置，何為「智巧？」首以信根為石。次以無義味話頭為擊石之手。又以堅固不退之志。作固火刀。用精勤猛勇不顧危亡之力。
向動靜閒忙中。敲之擊之。使不間斷。加上般若種性。乾柴一握。驀箚相承。引起一星子延燎不已，直至三千世界化為燋焰。復何難哉。昔百丈令溈山撥火，溈撥之不得，丈躬撥得之，舉謂溈曰：「你道無這個？」試問諸人，還識得百丈撥火的消息麼？其或未然，聽取一偈：「十方世界火爐闊，冷灰堆裏深深撥，得一星兒血點紅，今古從來無欠缺。諸禪流，莫休歇；燎却眉毛萬丈光，若不如是遭凍殺！參去！
史／地理／雲居山志／卷之三　住持(P.16)..[民國年間雲門寺排印本　　本書與法鼓文理學院合作製作]
燕雷鵬禪師。辛丑秋四祖老和尚命住雲居。八月初七日两序仝闔山耆宿。闔院大衆。請上堂。閴堂大師白椎云。法筵龍象衆。當觀第一義。師云。第一義諦。金鏃遼空。覿露當陽。劍鋒有路。還有互相證據者麽。僧問。雲居今日。法道蔚興。臨濟一枝。重添光彩。如何是嶄新條令一句。還云。楖標敲開金殿月。進云。燈燈續熖。直指人心。如何是直指處。師云。洞庭無蓋。
進云。上無攀仰。下絕己躬的人來。又作麽生。師云腦後更抽釘。僧便喝。師云。祗如象王峯與蓮華峯鬥額。又且如何。進云。兩輪交互照。一月映千江。師云放過一着。問優鉢花開。法雷震地。聯芳續焰卽不問。舊店新開事若何。師曰。出爐彈子峯頭放。打落天邊彩鳳兒。進云。正令當行。十方坐斷。從上列祖。安向甚處。師云。露柱裏藏身。進云。如何是出格為人底句。師云。赤手扶起破沙盆。進云。作家宗師。天然有在。師云。也不消得。問。如何是奪人不奪境。師云。上座痛領一頓。進云。如何是奪境不奪人。師云靑天遭白棒。進云。如何是人境俱奪。師云山河吐吞。佛祖攅眉。進云。如何是人境俱不奪。師云一片月生海。幾家人上樓。乃揮拂云。衲僧巴鼻。逈脫名模。融豁聖凡。權衡佛祖。惟是純鋼鑄就鐵舌銅睛。驅耕夫牛靈苗蕃茂。奪饑人食。博地膨脝。八大龍王尊富。分文不值。萬斛帝靑燦爛。撲碎無遺。所以先哲云。靈光不昧。萬古徽猷。入此門來。莫存知解膺祖開宗。以此一言獨拔。寶鏡高懸。四十八代諸老。亦以此奮通天作用。葢代威獰。竭海崩崖。獅囘象轉。鵬上座今日被堂頭老漢。攙上虎背。大似奮臂當車。在衆兄弟門前。只得班門弄斧。撮土為金。鼠肝驢胃。行看動地驚天。變金成土。脂帽鶻衫。颺在搕堆裏。使人人額晃千珠。光吞杲日。鯨轟八面。吒咤神州。到個裏如何話會。畫拄杖云。橫按鏌鋣全正令。太平寰宇斬癡頑。結椎云。諦觀法王法。
法王法如是。下座。上浴堂梁陞座。問今日歐山將軍與安樂樹神大戰雲居。天上和尚作麽生收攝。師云。穿却鼻孔。進云。竿頭收放。雖云作者別轉旗鎗。更請道看。師云。髑髏粉碎。進云。恁麽則寶劍當鋒無觸犯。倒騎石馬出天門。師云。倒騎石馬。固是驚羣作畧。闡提劍閃。個中誰副此機。僧拂坐具云。傾翻巢穴去也。師打云。不妨好手。乃云。莖草現瓊樓玉殿。一竿修竹建精藍。須彌燈王。是甚麽閒家具。鐵餕餡木札。一囘飲水一囘噎。香積如來百雜碎。透過雙鎖關。別展天機一路。金牛頻笑舞。錦簇花攅。古靈佛放光。金圈脫頴。然後截斷跋陀契悟。非塵葛藤遍地。捉敗睦州。饆鑼鎚子。狼藉家珍。幾重公案。是世諦流傳。是向上關棙子。卓拄杖云。阿耨達池深四十丈。濶八十丈。結制陞座。僧問雲居鉗鎚。聲高海內。忽有衝關戴角底來。作麽生施設。師曰。打盡鳳麟五色髓。進云。橫按鏌鎁全正令。別展旗鎗又若何。師云。今日院門開峯。峯頭倒卓。進云。者老漢眼光爍破四天下。師云。禁取兩片皮。乃云但得其頭。尾亦隨至。火裏蝍蟟。吞却大海三世諸佛。火熖裏轉大法輪。卓拄杖。云。眉毛在麽。火焰說法。諸佛立地聽。又卓一下云。眼睛突出。轉法聽法。熾然無間。喚甚麽作法輪。又卓一下。云斯門已成就。今各入圓明。當依如是法。復擲下拄杖云。雪峯雲門真淨三大師來也。一齊趁向文武火中着。解制陞座。師云。入荒田不揀威音話墮。信手拈來。
草漆桶龍吟。還會麽。盡大地是個木上座。把住則箭穿紅影。落盡九烏。放行則山海沸騰。縱橫十字。露柱擎拳衡嶽去。踢倒湖南瞎驢。燈籠鼓掌上天台。踏殺豐干猛虎。便恁麽去。乘風奮翅。鶻突層霄。噴雹揚鬐。鰲翻巨浸。祗如解開布袋。正令全提一句。作麽生道。三尺黑蚖全殺活。虎頭虎尾一齊收。壬寅七月廿八日。慧山元尊宿萬松超宗龍門法璽二大師。及衆師。請為顓愚老和尚遷塔起龕。師云。靑霜面目。師表人天。紫鐵肝腸。範圍佛祖。北臺究理。無文印子打虛空。南嶽窮玄。成鏡磚磨輝大地。闢雙淸之梵塢。洗盡蠻煙。證五乳之鴻猷。砥迴曹水。是凡是聖。倒翻空刧威音。入佛入魔。迸出耳門日月。道化行靑原祖席。浩歸楚豫。英才補位來。天上雲居。騰踏寰區。駿骨大功不宰。碧溪流曲繞龍沙。尊貴頹然。明月堂開撐虎嶂。惟報緣示寂夫竹林。究全軀窀穸乎歐阜。十七年孝思昭格。光明熖發泥蟠後此日密固靈根。移建肩鍬有子。脚下兒孫齊得力。浮圖高跨象王峯。遂彈指云。時節旣彰。請歸寶所。八月初四日封塔。師云。者古椎遼天鼻孔。徧界莫藏。如幻圓通。生緣顯煥。有時折葦飛渡。隆慶江心。有時懸跨神駒。騰驤震土。有時鷹巢示跡。閣筆僧繇。有時蛤隊橫身。喚醒天子。這囘又從北地露龍頭。南方收猊尾。聱訛截斷。無位安排。直須無陰陽地為基。閻浮檀金為井。華藏剎海為函。總太虛為葢。須彌盧為頂祗這奉重全身。何拘
湘南潭北。然後爼豆山河。禪悅萬象。燈明日。月帷幔雲霞。時開時闔。縱教三界天人。二十五有衆生。恭敬圍繞。瞻之仰之。合掌加額曰。希有古佛。祗如功忘照泯。宴坐那伽。佛手驢脚。掀翻白練一條枯盡。怎生安奉。仍將山前片地。常住方磚。層落落。影團團。以拄杖畫相云。珠龕封樹分多子。靈木迢然隱鳳鸞。丙午冬新禪堂落成結制陞座。師云。嶄新戶牖。廓大堂楹地。地曠天寬。便請蹴踏。僧問。七事鈎錐。家常茶飯。如何是新禪堂號令。師云。金鞭影動。玉柱擎天。進云。湖天木石開生面。殺活全提起象龍。師云。高着眼。乃揮拂云。莖草現瓊樓玉殿。決定可信。瓊樓玉殿被莖草葢却。莫被熱瞞。雲居今秋錐頭斧子。木兜瓦屑放光動地。僧堂攙入佛殿觀音。挂搭藏堂。鼓弄知事。人力草鞋似虎。扛擔如龍。戲笑怒罵。聲騰天上。響震人間。獨有普光明殿脊。日天子月天子。把定两頭。斫額颺言。更新選佛場。一家有事百家忙。祗如肥不剩肉。瘦不露骨底漢。推不前。約不後。是忙是閒。待諸人白汗通身。心空及第。此話大行丁未春方丈昇梁日陞座師云。爐錘方面。金碧榛莽。經歷多少時代。湖天震吼石麒麟乾坤特地金圈棘蓬。銅頭鐵額人來。吞吐不下。堪容三萬二千獅子座。現未曾有法。古今好彩。乘時一賽。今日是春王正月。月生三從東過西。架起樹王。肩天跨日。花狸奴不審水牯牛和南。空王古佛。又新參衣錦繡人來。直教寸絲不挂。憑仗個甚麽
得如是奇特。連卓拄杖云。在賓行正令。立主要須圓。千華閣落成陞座。師云。今正是千華閣落成。祖幢上座。從三叠泉上來。請揚法要。記得千華昧老人主持東林。符遠公白蓮重開。吾當再來之讖。後戒輪別轉道徧寰瀛嗣然律燈。焜燿江楚。咸皈仰觀本師九雲律庭雪師太贈言波離一滴血。滴在廬山中。脚下兒孫。剎竿相望。律虎宗象。震吼叢林。而今要知二老人立地處麽。揮拂云。面目現在。復云。山僧今夏不耐閑。偶隨芳草普請。却逐落花遊山。迨拂子仍懸。四百州天上。但帳合紫羅。鼾眠靑嶂。卽者柱與麽圓。者枋與麽匾。錐頭利。鑿頭方。一任作佛法商量。世諦流布。何故插標垂葢代諸道自分權。結制陞座。師云。欲知護末。尤當愼初。脚跟努力。空裏步躍出那邊三脚驢。威音王佛。猶是他奴。大唐天子。割稻栽畬不入荊棘裏。不坐萬年牀。頭正尾正。阿誰直下分疎。擲拄杖云。穿却鼻孔。解制陞座。師云。匡衆十年來。得個住山法子。不學汾陽置酒肉紙錢。趕散閑神野鬼。不學葉縣水潑旦過堂。驅驗英靈。又不學諸方巧黠。羅致掠虛雛兒。多多打發。但只去者任去。不用鈎子鈎伊。住者任住。不用錐子錐伊。設有知得。飯是米做底。更須七棒。對十三索取飯錢着。僧問高峯大師海底泥牛話。此四句中有一句能縱能奪。能殺能活。且道是那一句。師舉拳示之。進云作麽生是擒縱殺活。師連拳趁出。僧問古佛與露柱相交是何宗旨。師云。賓
主歷然。進云。別峯與和尚相見。師云。錯却一機。
史／地理／金陵梵剎志／卷一／御製集／雜著／拔儒僧文(P.33-2)..[民國二十五年金山江天寺印本　　本書與法鼓文理學院合作製作]
拔儒僧文
朕聞三皇五帝夏啇文武之治天下分民以四業曰士曰農曰工曰啇凡四者偹天下國家用無闕焉列聖相傳至漢之明帝又加民業以二曰釋曰道六藝雖各途惟釋道同玄儒雖專文學而理道統其農工啇三者皆出于斯教至如立綱陳紀輔君以仁功莫大焉論辭章記誦儒者得其至精苟非其類而同其門未必得獲至微且農勤于畆者歲成工乃時習而巧精啇能不盗詐而利本俱長今之釋道者求本來之靣目務玄晤之獨關至妙者隻履西歸
飛錫長空笑談定徃化兇頑為善默佑世邦其功浩瀚非苦空寂寞嗜欲絶塵事者莫探其至玄未聞農工啇釋道者精于儒正默論間俄而侍講學士宋濓言及有僧名傳者儒釋俱長邇來以文求臣改益臣試開展過目篇篇有意文奇句壯奚啻于專門之學臣故不益而不改以全僧之善學者也臣昧死敢煩聖聽誦之再三可知其人矣朕是許之不時之間學士以誦再三聽文思意果如濓言然僧所以求改益者非也其文深意曠非乆覽豈得其本源朕知僧之意有所精學卒無揚名之處故特求名儒以改益之由此而揚名欲出為我用濓曰恐無此乎朕謂濓
曰云何如是觀人古賢人君子託身隱居非止一端如寗戚扣角百里奚飯牛望釣於磻溪徵隱于黃冠此數賢能者未必執于本業而不為君用朕觀此僧之文文華燦爛若有光之照耀無玄虗弄假之訛語句眞誠貼體孔門之學安得不為用哉
史／地理／厦門南普陀寺志／列傳／一德僧／轉逢和尚事略自述／一略敍出家因緣(P.75)..[民國二十二年厦門南普陀寺排印本　　本書與法鼓文理學院合作製作]
小雪峰泉之有名古剎也，歷代住持，高僧輩出，如義存禪師，在禪宗中所負之聲
望、可以窺見一班矣。雖去聖遙遠，獅絃絕響，發心利生；代不乏人。余初到雪峰寺時，為該寺住持者，則為佛化老人。佛化老人之道德，久為泉屬僧俗作大皈依處矣。余見面時，卽蒙老人開示云：凡軀能滅，其中有不生滅之佛性在。了解得此義，方可為僧。汝了解否？余應曰了解，老人歡喜。授余一偈曰：端坐念佛意新新，寂寂虛虛淨無塵，六個門頭光燦爛，通融法界本來人。余自得此偈後，參禪念佛修持不輟焉，余在俗少讀書，旣入佛門除修持操作外。學經習字，日以為常，今日稍有成就，完全得力於佛化老人也。
子／雜家／說郛／卷三十八　綠珠傳等／異聞／兠離國(P.19-1)..[上海涵芬樓排印本]
異聞
宋何　光字履謙四明人
兠離國　周宗眘字本之世家安吉之烏程蚤歲以筆力自傭游學旁郡至天台適報恩寺長老了清有同里之好留憩蕭寺時嘉熙丁酉仲夏也嘗以是年八月六日因事出城北歸薄暮足倦神
憊急呼童整榻布寢恍惚間聞有車輪聲從簷外來周亟起迎之見一使者躍馬而至車乘踵其後周方愕視使者遽前啟周曰大王奉召周且疑且辭使者躍曰大王久欽令譽覬覿光儀故遣一介致卑詞安車聘老仄席待賢之意不越于此先輩其可戀守株之舊循墻之避乎周謙士也不覺汗背請唯其命于是乘車而往使者前道其行甚疾路亦不惡道旁略無人舍約十里許忽覩層閤複道朱甍翠瓦城堞突兀草木葱蒨揭扁額其上曰兠離國入門數十步使者曰宮闕不遠請先輩下車周曰某山野草萊終日書案鳴珮曳履夢想所不到上國不以譾陋賜之聘召深恐步武躞蹀取戾朝儀願使者先有以教之使者徐應曰且安心但見綵衢紫陌香塵滾滾塗謳里詠喜見顏色周頗自安私謂必樂地得終老于此不猶愈于粥魚齋鼓荒涼蕭寺之居乎頃刻間已抵玉闕道左一館扁曰延英使者揖周入辭曰道路風塵衣冠欹側先
輩少歇周與使者對揖而別甫轉首一丈夫金章紫綬立館右小吏持銜狀前白周視之上題昌化大夫知延英館事皇甫潗小吏揖客入各敘起居竟始欲解帶磅礴俄報宮閽已啟周整束冠裳從知館而去曉色猶暝殘月耿耿璇題間玉闕聳峙輪奐共奕目不禁視圭冕交錯雜遝而進遙望九陛上帷幙燦爛座中設百官以次左右行列有報班齊者王御正衙宰弼敘聖躬萬福王亦致答餘各拜舞忽聞呼周姓名有二朱衣引周獨立殿下傳王旨曰寡人濫承先緒涼德是愧持盈守成自古所懼樂得賢者相與圖回聞卿學術久富意甚嘉之周曰臣疵賤餘生不學無似殿下誤加采錄使者親銜王命勉臣此行遂得瞻望清光遭逢盛事王復曰寡人渴想名賢得卿如醴泉甘露尉悅可勝勉為少留共扶國事周敘謝方欲措詞而吏報班退即有別吏持牒文授周曰周宗眘可特授文籍監丞日赴堂却預議事仍賜第一所俄有從吏數
十名姬不下十餘輩擁周入一宅華麗奇巧服御光生周入居其中即日視事同僚各持銜狀互賀自此曉則謁王午則入都堂與議一國之事皆參決焉暮則回第荏苒約半載官况益美忽一日報相國木契子齡病王召周而問曰子齡相國二十年矣政事粗舉倘一疾不起何人可代周曰知臣莫若君王曰寡人得之矣翌日子齡薨位俄報右丞屈曲槩拜相國槩性險愎貪污罕倫一聞敕下人皆側目周聞之驚甚即上疏諫王曰臣聞植治有堦浚亂有源自昔英君誼辟不以治為可喜而常以亂為憂何則治亂之分自君子小人始一君子之政未足以勝百小人之姦一小人之謀深足以干千百君子之政君子之用意也善其為政也明白洞達其事可行其言可覆小人則異是豺軀麒角羊質虎皮喜則摩足以相懽怒則反目而相噬此堯之所以誅四凶成王之所以流管蔡史臣直筆不以四凶之罰為甚管蔡之譴為過葢其人天怒
神怨摧折已晚使尚佚其辜將自速于禍矣然則城姦穽惡刻刻不忘大治榮華何慮其不至譬如嘉穀纖莠必除譬彼長隄寸罅必塞所謂植治之階浚亂之源係乎人君用舍之頃一穟不容間爾殿下以神聖之姿守太平之緒首任棟梁以付穹窿之寄旁掇蘭茝以贊熙洽之期四民均安百世允賴今天不憗遺大老故相國木契子齡未就衰年遽終奇恙殿下更召耆俊親試登庸于進退間治亂由別豈意私昵並緣乘間竊寵欲以一國之事付之佞人屈曲槩之手槩何如其人也蠱毒百端狐媚萬狀內藉宮掖之援外肆溪壑之求昔典戶曹攫金珠如瓦礫嘗領郡寄視版籍如蒙氈上恩隆寬猶為涵覆綴班宰府叨逾已甚素餐公餗顏不知羞相鼎暫虛顧乃歸之掌握此槩之平昔所願望而不可得者一旦而得之將使吐胸中之陰蹤詭狀盡肘後之庸方末技上以誤殿下下以誤蒼生宗社生靈殆有不忍言之禍矣且相國之位非
殿下所得私一國之相位也任之匪人亂源立見根本既仆枝葉從之敕下日士為廢書商為罷市殿下聞乎否乎使其聞而不為動心則一國之事去矣臣所以激激為殿下告者猶喜其未聞而趣為反汗也臣異國書生早承眷遇不恤肝腦敢布腹心惟殿下采擇取進止書上王拊案大怒曰狂生不識時宜輒以右丞為佞人多見其不知量遣使者召對時王御紫琳閤周入王怒色未霽叱曰卿疏賤下士何得輒議吾大臣貰爾一死放卿東歸周對曰某斥退固宜歸則何所王笑曰卿本世上人何不思歸周因大悟涕泣交下願乞骸骨而歸王曰卿雖為狂悖亦無甚過惡後十八年歲在班文更當召卿顧宮媵取玉合三枚署甲乙其上賜之且戒之曰卿歸日首開其一餘或遇難次第啟視周再拜泣謝而出宮門有匹馬二卒迎白請監丞上馬周曰我欲回賜第取衣物卒曰奉朝旨不許周頗悒怏匹馬趣行出城門見向使者迎訣曰不
意監丞事業止此揖而退遂指來途而返路人皆叩馬而嘆曰忠臣去矣如國事何亦有焚香酌水而送別者少頃至臺城過報恩寺門周即下馬入齋房顧己身偃臥榻上周驚曰吾其死矣忽有呼周姓名者欲唯諾間已驚悟時約五鼓孤燈猶照東壁小豎鼻息如雷鳴周怳然而起視袖間玉合儼存周啟其一內有墨迹如鮮題曰人生無百年世事一如夢可往衡山中峯尋五官子問之周歷歷盡記染筆亟識其顛末及曉訪了清言之即往衡嶽訪異人了清堅留不可周出所書以示之呼童攜橐而去迄今不知其存否了清錄其所書如此
叢書２／四明叢書／四明叢書：第四集／月船居士詩稿　清　盧鎬　撰／卷一／五言古／竹初明府招集縣齋賞菊分韻得佳字借用六麻韻奉酬而明府頗謂非古人因難見巧之意因再賦(P.17-1)..[張氏約園刊本]
竹初明府招集縣齋賞菊分韻得佳字借用六麻韻奉酬而明府頗謂非古人因難見巧之意因
17-2
再賦
春花亦自豔乃愛秋花佳南山意悠然妙在無安排主人拘簿書聊借申幽懷種種揀細色叠叠堆官齋或白如玉冠或黃如金釵或赤如吐日或紫如佩緺或如美人舌或如老僧鞋或如姚魏並或如姊妹偕燦爛勝蜀錦嬌豔失吳娃欣賞未云足招邀集朋儕有鐙光敵晝有酒長如淮故事徵雅令新韻拈詩牌皎皎風露清歡樂真無涯而我思往事曾踏槐市街頗憐幽人姿未免塵沙埋有句寫鄙抱幸勿譏類俳京邸對菊有草橋種爾想經年槐市風塵
亦可憐競向擔頭覓顏色誰知籬下自嬋娟之句西莊王閣學見而歎賞刊入苔岑集一從罷西笑尋芳徧巖崖長嘯十餘年素志惜終乖誰會造化意護花到根荄今夕是何夕吐氣霜中階醉語多感激焉得金石諧菅蒯如不棄乞墨加磨揩
叢書２／四明叢書／四明叢書：第六集／純德彙編　清　董華鈞輯／卷四／祀典／族鈍軒先生郡南郊徵君廟迎神送神曲(P.14-2)..[張氏約園刊本]
族鈍軒先生郡南郊徵君廟迎神送神曲
鼓逢逢管嗚嗚里巫跳舞社長呼崇法岡高望謝嶺迎
龍橋下睇闞湖山月燦爛聯銀燭水光霏微靄玉鑪採白蘋兮河瀦出肥腯兮天廚擎寶幢兮鳴金鈴揚霓旌兮燦明珠百花燈兮逐隊出穿林夾岸兮萬派殊筵前申三祝門外焚仙籙萬姓稽顙兒孫伏神胡不降渺塵俗純德在天壤精氣憑土木靈風吹綵雲相望不敢速依依過母墓冉冉入華屋還看墓上烏飛鳴相追逐皇皇剡剡漢威儀斬仇英氣儼在目斬仇尚錫類格人自垂福檀板故故敲箜篌坎坎續階前牖下各趨蹌拍手齊唱迎神曲
百戲陳八音奏神靈已降邀神佑春麥熟秋禾收蓋藏盡足人增壽黃雞白黍薦神前不是兒孫都趨走去聲已過墓下奠霞觴再拜祠中舞綵袖巫師前致祠神靈有所授惟神以孝成汝曹亦人後三牲五鼎列神前何如啜菽飲水盡子道叶徒厚切神兮推恩尚及仇矧爾蚩蚩勤俎豆盡孝福自臻神不受私祝風旃飄神旗搖神將歸去天馬驕醴酒行三獻香煙入九霄寶鼎燄燄光燭天亂繫鼍鼓振金鐃金鐃振處長風發門外老鬣起驚濤大家高唱送神曲神歸天上下恩膏
先生名宖字樂窠太學生鄞人永昌守雱之子也好吟詠工書畫此曲自注曰嘗憶先大夫城南社竹枝詞有欲作迎神送神曲幾回援筆不成聲之句勉強續尾非敢謂可用以娛神亦聊成先志云爾
叢書２／四明叢書／四明叢書：第八集／容膝軒詩文集　民國　王榮商　撰／容膝軒詩草／近體詩／卷四／題傅可堂結感百詠即用其曡韻見懷原韻二首(P.24-1)..[張氏約園刊本]
題傅可堂結感百詠即用其曡韻見懷原韻二首
生平未著絕交書裙屐追隨興有餘詩寄閒情渾漫與酒逢善價且沽諸君新營酒業樽中歲月無今古筆底雲霞自卷舒更喜七襄工織錦天衣燦爛映危虛卷末集友人句為七律十六章
