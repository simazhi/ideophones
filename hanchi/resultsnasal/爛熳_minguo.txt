史／地理／宋元方志叢刊／類編長安志　元駱天驤　纂修／卷九／勝遊三川　清華宮　雜題附／樊川(P.358-1)
韋曲在樊川唐韋安石之別業林泉花竹之勝境
韋莊詩曰滿耳鶯聲滿眼花布衣藜杖是生涯時人若要知名姓韋曲西頭苐一家莊後自蜀回歸韋曲詩曰殷勤曾記碧峰前一別溪雲二十年三逕荒凉迷竹樹四隣凋謝變桑田皇陂况是當年水紫閣空橫舊日烟多少乱離無問處夕陽吟罷涕潸然
杜少陵詩曰韋曲花無賴家家惱殺人綠尊雖盡日白髮好禁春石角鉤衣破藤枝剌眼新何時占叢竹頭戴小烏巾又曰野寺垂楊裏春畦綠水間羙花多映竹好鳥不歸山城郭終何事風塵豈駐顏誰能共公子薄暮欲歸還○干武陵詩曰韋曲城南錦作堆千金不惜買花栽誰知貴戚多羇束落盡深紅不看來○諺云城南韋杜去天尺五劉子衷詩曰終日看山不厭山好山不出買山錢欲知韋曲君家景占得當時尺五天○岑參題韋員外家花樹今年花佀去年好去年人到今年老始知人老不及
花可惜落花君莫掃君家兄弟不可當列卿御史尚書郎朝回花底常會客花撲玉缸春酒香○韋秉甞與光祿卿劉杞　大理丞尚穎　龍圖范公育從遊三公各題於韋曲之君○劉杞詩曰韋氏清芬弈世傳至今高隱冠樊川招要野客通三徑保守先疇過一𢋨春暖園林花爛熳夜深庭院月嬋娟濁醪滿榼書盈架坐對終南自晏然○尚穎詩曰韋曲花無賴依然滿故園人情自傷感春色豈衰繁流泒盡將相幾家餘子孫功名猶可較欲共古人言○范育詩曰竹巷松門堆白沙老農猶指相君家林塘卜築今誰問譜牒名流空自嗟萬簇晴山開玉案一溪春水滿晴沙
史／地理／宋元方志叢刊／吳郡志　宋范成大　纂修／卷三十／土物下(P.917-1)
梅譜并序梅天下尤物無問智愚賢不肖莫敢有議吳下所出而成大得而植於范村者十二種甞為譜之今掇其名狀略志於此【梅譜略云】曰江梅遺核野生不經栽接者又名直腳梅或謂之野梅凡山間水濱荒寒清絕之趣荒寒清絕之趣校改趣作處皆
此本也花稍小而疏瘦有韻香最清實小而硬曰早梅花勝直腳梅吳中春晚二月始爛熳獨此品於冬至前已開或重陽後即有花者故得早名曰官城梅吳下圃人以直腳梅擇他本花肥實大者接之花遂敷腴實亦佳可入煎造詩人所稱官梅止謂在官府園圃中非此官城梅也曰消梅花與江梅官城梅相似其實圓小鬆脆多液無滓多液則不耐日乾故不入煎造亦不宜熟惟堪青噉北梨亦有一種輕鬆者名消梨與此同意曰古梅枝樛曲萬狀蒼蘚鱗皴封滿本身又有苔鬚垂於枝間或長數寸至綠絲飄飄可玩至綠絲飄飄可玩校改至字作風颺其自湖之武康所得者則不變曰重葉梅花頭甚豐葉重數層盛開如小白蓮梅中之奇品花房獨出而結實多雙尤為瑰異極梅之變化工無餘巧矣曰綠萼梅凡梅花跗蒂皆絳紫色惟此純綠枝梗亦青特為清高好事者比之九華仙人萼綠華京師艮嶽有萼綠華堂其下專植此本人間亦不多有為時所貴重吳下又有一種萼亦漸綠四邊猶淺絳亦自難得曰百葉緗梅亦名黃香梅亦名千葉香梅花葉至二十餘瓣心色漸黃花頭差小而繁密別有一種芳香比常梅尤穠美不結實曰紅梅粉紅色標格猶是梅而繁密則如杏香亦類杏詩人有北人全未識渾作杏花看之句與江梅同開紅白相映園林初春絕景也西清詩話云紅梅承平時獨盛於姑蘇晏元獻公始移植西崗圃中一日貴游賂園吏得一枝分接由是都下有二本晏甞與客飲花下賦詩曰若更遲開三二月北人應作杏花看客曰公詩固佳待北俗何淺耶晏笑曰傖父安得不然王琪君玉時守郡聞盜花種事以詩遺公曰館娃宮北舊精神粉瘐瓊寒露蘂新園吏無端偷折去鳳城從此有雙身此花當時罕得如此比來展轉移接殆不勝數吳下紅梅詩傳於世者甚多獨方惟深一
篇號絕唱梅聖俞認桃無綠葉辨杏有青枝梅聖俞認桃無綠葉辨杏有青枝校云認桃無綠葉是石曼卿非宛陵詩也當時以為著題東坡詩老不知梅格在更看綠葉與青枝蓋誚其不韻為紅梅解嘲云曰鴛鴦梅多葉紅梅也花輕盈重葉數層凡雙果必並蔕惟此一蔕而結雙梅亦尤物曰杏梅花北紅梅色微淡結實甚匾有爛斑色全似杏味不及紅梅曰䗶梅本非梅類以其與梅同時香又相近色酷似蜜脾故名蠟梅凡三種以子種出不經接花小香淡其品最下俗謂之狗蠅梅經接花疏雖盛開花常半含名磬口梅言似僧磬之口也最先開色深黃如紫檀花香穠名檀香梅此品最佳蠟梅香極清芳殆過梅香初不以形狀貴也故難題詠山谷簡齋但作五言小詩而已此花多宿葉結實如垂鈴尖長寸餘又如大桃奴子在其中奴子在其中校改奴作双【白居易郡圃新栽梅】池邊新種七株梅欲到花時點檢來莫怕長洲桃李妬今年好為使君開【方惟深紅梅】清香皓質世稱奇添作輕紅也自宜紫府與丹來換骨春風吹酒上凝脂真教臘雪無藏處真教臈雪無藏處校改真作直應從只恐朝雲有去時溪上野梅何足種溪上野梅何足種校改梅作桃應從秦人應獨未相知
菊所在固有之吳下尤盛城東西賣花者所植彌望人家亦各自種圃者伺春苖尺許時掇去其顛數日則歧出兩枝又掇之每掇益歧至秋則一幹所出數百千朵婆娑團欒如車蓋薰籠矣人力勤土又膏沃花亦為之屢變淳熙丙午歲成大植於范村者正得三十六種甞為譜之今掇其名狀之略志於此今掇其名狀之略志于此文粹無之字【范村菊譜略云】凡黃花十七種曰勝金黃一名大金黃菊以黃為正此品最為豐縟而加輕盈花葉微尖但條梗纖弱難得團簇作大本須留意扶植乃成曰疊金黃一名明州黃又名小金黃花心極小疊葉穠密狀如笑靨花有富貴氣開早曰棣棠菊一名金䭔子花纖穠酷似棣棠色深如赤金它花色皆不及蓋奇品也窼株不甚高金陵最多曰疊羅黃狀如小金黃花葉尖瘦如剪羅縠三兩花自作一高枝出叢上意度瀟灑曰麝香黃花心豐腴傍短葉密承之格極高勝亦有白者大略似白佛頂而勝之遠甚吳中比年始有曰千葉小金錢略似明州黃花葉中外疊疊整齊心甚大曰太真黃花如小金錢加鮮明曰單葉小金
錢花心尤大開最早重陽前已爛熳垂絲菊花蘂深黃莖極柔細隨風動搖如垂絲海棠曰鴛鴦菊花常相偶葉深碧曰金鈴菊一名荔枝菊舉體千葉細瓣簇成小毬如小荔枝枝條長茂可以攬結江東人喜種之有結為浮圖樓閣高丈餘者曰毬子菊如金鈴而差小二種相去不遠其大小名字出於栽培肥瘠之外曰小金鈴菊花如金鈴而極小無大本夏中開曰藤菊花密條柔以長如藤蔓可編作屏障亦名棚菊種之坡上則垂下裊裊數尺如纓絡尤宜池潭之瀕曰十樣菊一本開花形模各異或多葉或單葉或大或小或如金鈴往往有六七色以成數色名之曰十樣錦衢嚴百花黃杭之属邑有白者曰甘菊一名家菊人家種以供蔬茹凡菊葉皆深綠而厚味極苦或有毛惟此葉淡綠葉瑩葉瑩校改瑩作滎味微甘咀嚼香味俱勝擷以作羹及汎茶極有風致天隨子所賦即此種花差勝野菊野菊旅生田野及水濱花單葉極瑣細曰五月菊花心極大每一鬚皆中空攢成一匾毬子細白單葉繞承之每枝只一花徑二寸葉似同蒿夏中開近年院體畫草蟲喜以此菊寫生曰金杯玉盤中心黃四傍淺白大葉三數層花頭徑三寸菊之大者不過此本出江東比年稍移栽吳下此與五月菊二品以其花徑寸特大故列之於前曰喜容千葉花初開微黃花心極小花中色深外微暈淡欣然丰艷有喜色甚稱其名久則變白尤耐封殖可以引長七八尺至一丈亦可攬結白花中高品也曰御衣黃千葉花初開深鵝黃大略似喜容而差疏瘦久亦變白曰萬鈴菊中心淡黃䭔子傍白花葉繞之花端極尖香尤清曰蓮花菊如小白蓮花多葉而無心花頭疏極蕭散清絕一枝只一葩葉亦綠甚曰芙蓉菊開就者如小木芙蓉尤穠盛者如樓子芍藥但難培植多不結繁曰末利菊花葉繁縟全似末
利綠葉亦似之長大而圓淨曰本香菊多葉略似御衣黃初開淺鵝黃久則淡白花葉尖薄盛開則微卷芳氣最烈一名腦子菊曰酴醾菊細葉稠疊全似酴醾比末利差小而圓曰艾葉菊心小葉單綠葉尖長似蓬艾曰白麝香似麝香黃花差小亦豐腴韻勝曰白荔枝與金鈴同但花白耳曰銀杏菊淡白時有微紅花葉尖綠葉全似銀杏葉曰波斯菊花頭極大一枝只一葩喜倒垂下久則微捲如髮之鬈曰佛頂菊亦名佛頭菊中黃心極大四傍白花一層繞之初秋先開白色漸變微紅曰桃花菊多葉至四五重粉紅色濃淡在桃杏紅梅之間未霜即開最為妍麗中秋後便可賞以其質如白之受采故附白花曰燕脂菊類桃花菊深紅淺紫比燕脂色尤重比年始有之此品既出桃花菊遂無色蓋奇品也姑附白花之後曰紫菊一名孩兒菊花如紫茸叢茁細碎微有菊香或云即擇蘭也即擇蘭也汲古本擇作澤澤字是以其與菊同時又常及重九故附於菊
史／地理／宋元方志叢刊／吳郡志　宋范成大　纂修／卷四十九／雜詠(P.1014-2)
五曰題贈【蘇舜欽答章傳】廢官旅吳門迹與世俗掃〔從扌從冓〕亭滄波間築室喬樹杪窮經交聖賢放意狎魚鳥志氣內自充藜藿日亦飽不圖名利場有士同所好南閩章其氏傳名字傳道清晨闖予門疏爽見姿表大篇隨自出爛熳風力老安敢當所褒讀之欲驚倒開軒延與語指亦有深到平生踏京塵識子恨不早扶疏珊瑚枝本不自彫巧當珍玉府中何故委衰草秋風還故鄉無或歎枯槁貴富烏足論令名當自保【王元之贈草庵禪師】陽山山下草庵深〔陽山亦名餘杭〕寂寂香燈對遠岑莫恠相看緫無語坐禪為政一般心【梅掣梅掣汲古本掣作製舊鈔本作摯按摯字是酬張無夢】一夢浮生無夢身先生真是古之真〔莊子曰古之真人其寢不夢其覺無憂〕蘂函裁得瑤章祕還寄吳門吏隱人〔天禧初先生甞有詩寄前牧宗人學士石□今存廳右相去三十年予領郡復承佳惠有以見先生之長年卹南昌之遠派乎卹南昌之遠派乎卹汲古本作即〕
史／地理／宋元方志叢刊／吳郡志　宋范成大　纂修／卷五十／雜志(P.1021-1)
白居易自杭徙蘇首尾五年自云兩地江山遊得遍五年風月詠將殘可謂極宦遊之適矣其在蘇夜遊西武丘詩云領郡時將久遊山數幾何一年十二度非少亦非多盖一月一遊武丘矣此詩中又識侍行容滿蟬態十妓姓名殊不以為嫌又因黃橘夜汎太湖其詩云十隻畫船何處宿洞庭山腳太湖心又自太湖寄元稹詩云報君一事君應羨五宿澄波皓月中則是連五日夜在湖心汎舟在湖心泛舟湖心汲古本作洞庭雖白公風格高邁好事不窘束亦當時文法網疏不以為怪古今時異事異有如此者其後劉禹錫守蘇白為河南尹又作憶舊遊詩寄禹
錫又有夢蘇州寄馮侍御詩眷眷此邦甚厚則知吳在當時為名邦樂國能使賢者思之而不忘今錄其詩以見一時人情物態之大略【白居易憶舊遊】憶舊遊舊遊安在哉舊遊之人半白首舊遊之地多蒼苔江南舊遊凡幾處就中最憶吳江隈長洲苑綠柳萬樹齊雲樓春酒一盃閶門曉嚴旗鼓出臯橋夕閙船舫廻脩娥慢臉燈下醉急管繁絃頭上催六七年前狂爛熳三千里外思徘徊李娟張態一春夢周五殷三歸夜臺虎丘月色為誰好娃宮花枝應夜開賴得劉郎解吟詠江山氣色合歸來〔娟態蘇州妓名周殷蘇州從事〕【又夢蘇州水閣寄馮侍御】楊州驛裏夢蘇州夢到花橋水閣頭覺後不知馮侍御此中昨夜共誰遊
史／地理／宋元方志叢刊／嘉定鎮江志　宋史彌堅　修　盧憲　纂／卷六／地理三／山川／山／丹徒縣(P.2353-2)
黃鶴山在城西南三里
建康實錄宋高祖微時嘗遊京口竹林寺獨臥講堂中上有五色龍章眾僧見之
按黃鶴山本名黃鵠山宋衡陽王義季刺南徐長史張邵與隱士戴顒姻通迎顒來止山北有竹林精舍林澗甚美顒嘗憩於此澗太祖每欲見之謂黃門侍郎張敷曰吾東巡之日當讌戴公山也按竹林精舍即宋武帝微時所遊京口竹林寺今鶴林寺是元豐間曾旼辨圖經之非語見類集而舊志猶兼引寰宇記以為宋高祖潛龍時遊息竹林寺黃鶴飛舞其上因名黃鶴山卻不考宋戴顒傳衡陽王刺京口時在宋文帝元嘉九年去宋武遊息之時已久猶謂之黃鵠山是舊志因圖經寰宇記而差矣
鶴林寺杜鵑花續仙傳云貞元中外國僧自天台鉢
盂中以藥養其根來植此寺周寶鎮浙西一日謂殷七七曰鶴林之花天下奇絕嘗聞能開頃刻花能副重九乎曰可也乃前二日往鶴林寺宿中夜有女子來謂七七曰妾為上蒼所命下司此花俗傳花神非久即歸閬苑今為道者開之來日寺僧訝花漸拆至九日爛熳如春後經兵火其花遂亡信歸閬苑矣蘇軾觀菩提寺南漪堂杜鵑花云南漪杜鵑天下無披香殿上紅氍毹鶴林兵火真一夢不歸閬苑歸西湖又和陳述古冬日牡丹云當時只道鶴林仙能遣秋花發杜鵑誰信詩能回造化直教霜枿放春妍又安得道人殷七七不論時節遣花開又鶴林神女無消息為問何由返帝鄉
史／地理／宋元方志叢刊／淳祐臨安志　宋施諤　纂修／卷九／山川二／諸塢(P.3313-1)
楊梅塢
古蹟事實在南山近瑞峯石塢內有一老嫗姓金其家楊梅甚盛俗稱楊梅塢所謂金婆楊梅是也楊蟠詩云夏日紅相照天晴塢自開襄陽多稚子摘贈故人來○郭祥正詩云紅實綴青枝爛熳照前塢不及杏繁時林閒有仙虎
史／地理／宋元方志叢刊／至元嘉禾志　元單慶　修　徐碩　纂／卷三十一／題詠五(P.4641-1)
嘉禾志卷第三十一
題詠五
嘉興縣嘉禾百詠及八詠舊志所載也郡縣風物咸備焉難以強扸併附于此
嘉禾墩此以下名嘉禾百詠
張堯同
寂寞黃龍浚紛然隴上碑廢興無處問空詠草離離
禦兒溪
用此臨吳戰何人為越謀夫差終不悟亡國始知羞
檇李城
螳螂方捕楚黃雀遽乘吳交怨終亡國君王到死愚
何城
報越心雖壯貪齊計已輕忠言殊不聽何用築斯城
徐家莊
節義窮方見高名薦玉京一封天子敕千載故鄉榮
馬塘堰
疑著風波惡民謠亦畏人築塘成堰後斬馬祭河神
劉伶墓
荷鍤從吾後叮嚀死便埋人皆譏嗜酒我獨愛忘懷
楊姑廟
孝德裒陵久天然與眾殊生男不能養應合愧楊姑
殳山
丹竈功成後寥寥掩石扉但聞蟬已蛻不見鶴來歸
嚴夫子墓
有子如君少終緣叛國亡冢前無後嗣切勿怨張湯
古戰場
自昔干戈地城空草自荒漁樵懷舊事何敢議興亡
河內亭
掾死緣非命兒來哭未休舊時亭下淚疑與水長流
福順廟
老屋無丹雘空階只翠苔遶簷看箭鏃誰記赤眉來
月壕
入徑深於塢滄波近馬蹄每尋蓮社友咫尺走東西
四城
吳越爭雄日區區在用兵空餘戰爭地無處不高城
蘇小小墓
泉下骨應朽幽魂獨未銷幾番清夜月孤影度南橋
穆河溪
靜練明田外源流笠澤通不因逢旱歲誰識濟時功
天慶觀
寥陽龍已化華表鶴空悲欲問梁朝事惟應老檜知
普濟院
祇因曾布地往往化為魚一過丁千騎禪人便結廬
兜率寺
昔年池滿地今見屋耽耽不結蓮花界龜魚死未甘
高使君廟
一瞑移藩日邦人昔被恩步兵碑在不功業敢輕論
韭溪
終與雙溪接分流入郭來市橋人影合不解洗塵埃
射襄城
此地連江海曾經古戰爭干戈今不見空有射襄名
施墓
蒼苔侵壞道晚雀散空林莫問人賢否浮生一古今
宣公橋
祇因裴少保功業敗垂成往往橋邊客今猶恨未平
霍將軍廟
弼漢功非淺讒夫可奈何海神今亦畏安敢布風波
衞墓
惆悵黎陽客飄流淛水濱定忘空腹恨知是赤心人
雪峯庵
一語合頭悟師承豈在身戲言廬墓客未是報恩人
昌武廟
祇因吳士季千載仰公神欲借驅痁術來臨刻木人
杉青堰
舊吏家何在空尋古柳隄世情今亦爾莫笑買臣妻
胥山
馬革浮尸去君王太忍人此山空廟貌何以勸忠臣
由拳故城
故城人不見擊劍淚空霑一絕悲聲遠今猶說孝廉
靈光井
玉甃祥光發難藏世上名定多神佛護一飲百疴輕
目紋觀音目一作木
雙瞳分日月眉際一星懸照見人閒苦三辰不在天
徐偃王廟
王有岐夷德千年貌亦存我懷三刺史誰是後來孫
滮湖
四境田相接煙瀾自渺瀰客來吟此景無或比滮池
朱買臣墓
世事春風轉榮枯一夢閒綉衣人不見孤冢舊家山
真如寺
家田輕脫屣聊結淨人緣影外香燈寂清風百世傳
曹使君廟
一笑淮兵卻功成未易論豈慚顏刺史詩酒在平原
雲門家舍
滿篋藏鋒句家傳世幾何遠孫無悟解卻笑葛藤多
天心湖
拍岸浮春綠菰蒲四遠生網羅人不到魚鳥亦忘情
景德禪院
白毫光未滅勝事百年中好是傳燈地林泉有古風
百步橋
舊趾依然在荒墟未百年還分一橋水流入幾家田
普濟上方
古屋深於洞門前種白蓮好尋當日社重結此生緣
周都官墓
不識君名字應難問子孫一邱浮水際神怪欲誰論
白龍澤
呼吸風雲合飛潛自有時只愁潭水淺頭角被人窺
泗洲庵宋元豐初有拂臂道者來建塔于地中得一石佛上題報國禪院不知何代六里堰東有報國橋乃知此處有寺
舊寺邱墟後重興歲月賖莫將閒禍福容易託僧伽
水陸院
白晝重門寂蒼苔古殿深老僧香火罷松柏夜森森
菩薩橋
片雲初出岫南北自飛揚舊日橋邊路猶聞舄履香
南塢此下十首題會景亭
岸回波曲曲城轉草層層忽見桃花落還如到武陵
海棠亭
蘚砌迎煙渚花開忽滿株春風吹爛熳如展蜀川圖
白蓮
滄波圍四面灩灩玉開花自可除簾幕清香不用遮
桃花亭
不待東風折池塘已自春試看源上客猶恐是秦人
紅薇逕
漸放秋風晚花無爛熳香淺深紅似錦散影在滄浪
茶溪
茶林那復有零落付樵人舊日溪邊叟空悲二月春
仙鶴亭
杳杳雲閒路重重隔翠林數聲清夜後來伴月邊吟
芙蓉塘
一發連千丈紅雲出素波秋風吹欲老無奈落花何
白苧橋
徧壠敷青綠桑麻共幾家滿城羅綺子應笑不栽花
漁漵
野水連天闊滄波引釣緍寄言溪上叟莫學直鉤人
龍舌頭
一吸長川靜煙雲忽有無誰看頷底月誤欲探驪珠
月波樓
天闊冰壺淨溪平玉鑑寒捲簾看晚色鷗鳥傍欄干
列岫亭
吾州風物好唯是欠青山忽有洞庭色來從一笑閒
懷蘇亭
猶使罇前客長懷沒後名好風吹遠籟如有笑歌聲
跨塘橋
路接張涇近塘連谷水長一聲清鶴唳片月在滄浪
趙老園公諱袞字希甫以殿丞致仕藏書萬卷歸隱此園在景德禪院方丈後故賢良陳公名之
藏書幾萬卷歸老此林泉不為尋蓴膾於公亦自賢
樂郊亭
竹下清風好時來挂幅巾待逢田叟問誰是樂郊人
邦藥王庵
父老懷遺愛誰傳肘後方藥囊同曰葬空憶紫元香
村門口
昔日荒閒地今聞市井喧人情看促迫無復似當年
五柳橋
為懷陶靖節無復見其人誰種橋邊柳猶含舊日春
三塔
石匱埋神物靈光照夜多龍歸天上後無復更風波
竹橋
腰枕岐亭北橫斜古渡頭風吹雙淚落恨逐水東流
長水鄉古鄉也故楞嚴大師子璿作楞嚴疏文謂之長水鄉疏
古來名未滅人好水還清一讀高僧疏塵勞悟此生
賢良隱居陳令舉也
發策名猶在回頭事已非池塘春草綠空憶謝公歸
寥陽殿葛洪所書額後為郡幕解九皋取去
人歸天上去空識舊元冠祕籙藏金匱清風滿殿寒
嘉禾亭
五馬來何暮經營指一彈石碑書近事留與後人看
徐長者園長者通佛學少好術年入十治圃栽花休老于此
丹砂殊未就白髮忽成翁卻有憐春意栽花向此中
姜庵
不入紅塵市安居三十年至今庵下路芳草碧芊芊
符姥瑞竹姥修梵行一日觀音燈上有竹一枝宛如生出故人以瑞竹名之
一幅霜縑外青青出自然天機何敢議珍重白衣仙
嘉禾八詠
邑宰陸蒙老
披雲閣
城角巍欄見海涯春風簾幕暖飄花雲煙斷處滄江闊一簇樓臺十萬家
月波樓
月疑宮闕下銀潢碧轉欄干萬頃光我是水晶宮裏客倚樓猶自羨滄浪
金魚池
池上春風動白蘋池邊清淺見金鱗新波已縱游魚樂調笑江頭結網人
宣公橋
當時倉卒倚鴻籌清白堪封萬戶侯陵谷已非家世遠畫橋依舊水東流
五柳橋
五柳先生倦折腰孤眠千載仰風標青衫令尹頭如雪不厭朝昏過此橋
會景亭
清入欄干酒易醒春風楊柳幾沙汀平波抵得瀟湘闊祇欠螺峯數點青
蘇小小墓
瑤臺歸去鶴空還一曲霓裳落世閒秋雨幾番黃葉落朝雲應欠到香山
羞墓
玉顏羞見錦衣侯草木煙封雨鎖愁不似田文門下客一貧一富不知羞
和嘉禾八詠
郡守周邠
披雲閣
曲欄高枕子城涯雲霧披開眼界花幾處橋橫流水巷朱樓畫閣幾人家
月波樓
金波橫浸絳橋潢百尺樓涵午夜光徙倚闌干清刮目濯纓何必俯滄浪
金魚池
休問汀洲采白蘋觀魚且釣謝池春月壕咫尺無多地一簇煙波屬野人
宣公橋
幾從行處借前籌莫歎功成廣不侯自惜歸題橋柱後年華冉冉水東流
五柳橋
歲歲春風弄柳腰空懷靖節想清標移栽應自陶彭澤從此人稱五柳橋
會景亭
亭上騷人醉復醒行吟步盡白蘋汀水天千頃琉璃地遠有殳山一段青
蘇小小墓
小小僊蹤去不還空標遺冢落人閒錢塘門地家何在回首臨平隔斷山
羞墓
當年一棄會稽侯大幕煙蕪鏁別愁惆悵不逢郎衣錦至今粉骨尚含羞
送人尉嘉興
王禹偁
縣前蘇小舊荒墳應作行雲入夢頻猶勝白公尉盩厔庭花剛喚作夫人
本覺文長老方丈三首
蘇軾
萬里家山一夢中吳音漸已變兒童每逢蜀叟談終
日便覺峨眉翠埽空師已忘言真有道我除搜句百無功明年采藥天台去更欲題詩滿浙東
又
前人
愁聞巴叟臥荒村來打三更月下門往事過年如昨日此身未死得重論老非懷土情相得病不開堂道益尊惟有孤棲舊時鶴舉頭見客似長言
又
前人
初驚鶴瘦不可識漸作雲歸無處尋三過門閒老病死一彈指頃去來今存亡見慣渾無淚鄉曲難忘尚有心欲向錢塘弔圓澤葛洪川畔待秋深
和東坡韻二首
文及翁
萬壽山藏不二中九峯峯下善財童敲門問竹機鋒觸倚檻看花色界空汝坐蒲團曾有夢我來芻牧媿無功吳天蜀地元來近月照峩眉日又東
又
身滿華嚴法界中香廚底事感天童那知本覺從何覺纔悟真空自不空若有相時元說夢到無言處卻收功一鉤月上星三點汝向西牀我向東
本覺三過堂
王希呂
門外驚風吹細沙入門水氣湛清華呼童試向林閒
看巖桂應開第二花
通越門外八九里臨水多佳木茂林以便風不得停舟一賞愴然為詩
蘇舜欽
密樹重籬覆水光珍禽無數語琅琅驚帆瞥過如飛鳥回首風煙空斷腸
城外九里有竹構小橋予十八年前與友人解晦叔飲別于此今過之景物依然而解生已亡悲歡不足復成小詩
前人
當年共醉此橋邊道舊狂歌至暮天得句旋題新竹上移舟還傍亂花前君埋塵土骨應化我逐風波心欲燃落日長號感人事沙頭寂寞上漁船
秀州秋日
沈括存中
草滿池塘霜滿梅林疏野色近樓臺天圍故越侵雲盡潮上孤城帶月回客夢冷隨風葉斷秋心低逐雁聲來流年又喜經重九可意黃花是處開
保聖院
賢良陳舜俞
門深鎖蒼苔地靈育嘉樹寂然煙雲宅不接市朝路苟能灰心居即是古樂處
又
錢塘契元
院僻標幽勝清虛絕四鄰門開臨碧沼路斷息紅塵
客到應忘慮僧居稱養真杉檉涼退暑花葉暗生春講席人□□□臺鳥下頻經窗蒙雨潤詩板待雲新鐘韻沈銀漢茶煙出綠筠我來尋舊友吟賞勿因循
城南蔣莊四首舊為遊賞之地今廢
李長民
愁臥邱亭上蘭時忍過中幽人倦賞物青帝謾施功柳眼依依碧桃梢冉冉紅直須千釀酒一醉百花叢
郊居人事絕倦暑每晨興蓮奉池中佛筍供林下僧吟餘厭蟬噪望遠喜禾登朝市忘懷久何勞羨賜冰
今早商飆起肅然雲氣秋稚蛩工促織老蔓擬牽牛莫賦潘安閣聊登王粲樓家園歸未得孤夢繞松楸
寒來惟喜睡忽忽又朝暾地迥霜逾白庭空雀倍喧甑窐煙半吐盞面酒微溫莫問烏銀價晴簷好負暄
贈嘉興許明府
方干
檇李傳聞風俗好重門夜不上重關腰懸墨綬三年外身去青雲一步閒勤苦字人酬帝力從容對客問家山昇沈路別情猶在不戀鄉中舊往還
真如勸農二首
吳潛
聖主垂衣坐九重不才假守勸農功周家永命由忠厚湯后存心在困窮安得田租成歲減且將人事兆年豐守宰監州民最近相期清白紹家風
百尺高橋鎮古邱乘閒莫惜小夷猶新楊受日春無際宿麥飜雲歲有瘳鷹隼圖南天外意江山遶北望中愁世事難知人易老一杯聊復寄沈浮
效東坡作醉翁操
前人
予甥法真禪師以子瞻內相所作醉翁操見寄予以為未工也倚其聲作之寫呈法真知可意否謝山醉吟先生書
冷冷潺潺寒泉瀉雲閒如彈醉翁洗心逃區寰自期猿鶴俱閒情未闌日暮造深原異芳誰與搴忘還泛聲同瓊樓玉闕歸去何年遺風餘思猶有猿吟鶴怨花落溪邊蕭然鶯語林中清圓空山春又殘客懷文章仙度曲響涓涓清商回徵星斗寒
先福寺二首
郡侯朱士麟
不辭暑汗透冠裳亟拜靈祠為亢陽與佛有緣憑佛力於心無愧爇心香崇朝霶霈施霖雨千里歡欣飽稻粱老吏兩年蒙潤澤詩成借筆記僧房
乍和便覺怯衣裳且駐歸舟傍夕陽連日雨花多聽雨今晨香積又炊香幸憑佛力成因果消得詩人詠稻粱殽核已無樽有酒就溪帶水擘蓮房
煙雨樓
楊萬里
輕煙漠漠雨疏疏碧瓦朱甍照水隅幸有園林依燕第不妨蓑笠釣鴛湖漁歌欸乃聲高下遠樹冥濛色有無徙倚欄干衫袖冷令人歸興憶蓴鱸
同前
方回
樓壓重湖壯矣哉樓前圖畫若天開鷗從沙際衝煙去燕在花邊捲雨來傍柳一橋相掩映隔林雙塔共崔嵬欄干倚盡詩無盡晴日須來三四回
同前
葉隆禮漁村
傍家亭館占湖東寂寞為鄰祇陸公竹樹一隄如有礙乾坤萬象自無窮棹歌遠入秋波綠塔影中分晚照紅樽酒待遊煙雨景畫圖看我笠蓑翁
同前
朱南杰
錦繡囊開城角東規模緜亙境相通一亭舊占梅邊月兩徑新添竹外風山色有無煙變態湖光濃淡雨收功憑欄正好催歸去橫笛數聲蘆葦中
同前
唐天麟
百尺樓高足賞心我來猶記舊登臨四時天色有晴雨一片湖光無古今遠塔連雲知寺隱小舟穿柳覺村深憑欄多少斜陽景分付漁歌替晚吟
同前水調歌頭
吳潛履齋
有客抱幽獨高立萬人頭東湖千頃煙雨占斷幾春秋自有茂林修竹不用買花沽酒此樂若為酬秋到天空闊浩氣與雲浮　歎吾曹緣五斗尚遲留練江亭下長憶閒了釣漁舟矧更飄搖身世又更奔騰歲月辛苦復何求咫尺桃源隔它日擬重遊
宣公祠四首
李曾伯可齋
凜凜清規百世師功名僅見奉天時忠謀任起姦諛忌感涕寍無士卒思落日桑榆存舊蹟西風蘆葦護荒祠忠南流落何遺恨留得良方遺後醫
公不生唐世貞元事若何主恩思報切臣罪忤時多佞舌攻何忍剛腸死不磨倚欄疑竚久一鷺點滄波相唐德業復興隆仁義條陳百奏中正欲諫君今別駕延齡更不念孤忠
雙湖真澤國千載相公祠中有釣魚者問之俱不知
同前二首
林逢子
仁義百篇唐孟子排姦勁節凜秋霜人生一死固不免死落忠州骨也香
千年往事隨流水一縷香煙弔蜀魂門掩落花人不到野風邀月照黃昏
同前
許棐梅屋
一編奏議從頭讀字字冰聯玉綴成不是德宗嫌切直自緣唐室未昇平諂魂盡逐殘星滅義魄長隨霽月明我亦愛君憂國者年年來一拜先生
史／地理／宋元方志叢刊／剡錄　宋史安之　修　高似孫　纂／卷九／草木禽魚詁上／花(P.7258-2)
薔薇　李易剡山詩剡山無數野薔薇黃雲爛熳相因依
李白題東山亦曰不見東山久薔薇幾度花
史／地理／宋元方志叢刊／嘉定赤城志　宋黃㽦　齊碩　修　陳耆卿　纂／卷十七／吏役門(P.7415-2)
赤城志卷第十七
吏役門
自罷鄉戶用市戶而州縣之吏罕良民矣余記故老言鄉戶不足於才而有餘於行其真朴遜厚里黨多化焉則仗以行文書奉期會宜有易無難也及其後變法浮屯詭聚簸弄福禍無益於上而有損於下則至於民畏吏吏困民民吏相仇而不足以相德上之人疾吏則吏怨疾民則民散其滔滔滋患詎一日之積哉前輩論差顧二端舌本爛熳由今而論得失概可睹已於其中而變通之豈無長策而余不敢僭也
史／地理／宋元方志叢刊／嘉定赤城志　宋黃㽦　齊碩　修　陳耆卿　纂／卷三十一／祠廟門(P.7516-1)
赤城志卷第三十一
祠廟門
夫以勞定國以死勤事禦大菑捍大患則祀之此先王之制也余觀州之神祠錯峙紛出以其牖一時之民而廟千里之食豈曰無之亦有空山斷蹊踵訛㳂謬而風靡波蕩遂贅疣其間者豈其樂鬼重巫越之遺風固爾耶昔狄仁傑巡撫江南毀淫祠至千七百惟存禹太伯以下四人夫四人者不可數見而千七百之淫祠今未必不爛熳於宇宙間也猶以土俗傳信重於鋤剔姑並存之使來者擇焉
史／雜史／遼海叢書／錦州府志／卷二／輿地志二／名勝／廣寧縣／桃洞春花(P.819-2)
又
廣寧令項蕙
遼西野闊山風冷春盡桃花尚未開爭道逢時應爛熳相期載酒共徘徊雲封古洞無人到霞起新枝有蝶來遙憶故園千萬樹鶯天紅雨點青苔
史／雜史／遼海叢書／錦州府志／卷十／藝文志／賦／錦石賦(P.876-1)
錦石賦
范陽范勳
康熙己未錦守劉君招修郡志兵燹之餘文獻久缺往往閣筆以待暇日遊郭外臨錦水見夾岸石子爛然不啻繡錯揀置盤中注以清泉次第品題之以消旅況自中夏訖初冬所得漸多後出愈奇因歎此物值黃羊白草之鄉擅文采而知希故賦之
緬神媼鴻濛而亭毒兮特鬱秀乎雲根經媧皇烹煉以補綴兮仍東土之茲存疑距醫巫閭咫尺兮儻珣玕琪之子若孫彼球琳琅玕兮安得獨擅美夫昆侖媲錦川於錦江兮喻錦石於錦段度河伯其當首肯兮恐山靈之不願蜀纈綺麗妙絕天下後五切寶鑷金梭明妃卓女雖組織之精工實經營者辛苦而爛熳其文章曾不煩乎機杼厥為體格也或則生成渾然腐鼠同璞無璺無瑕不雕不斲竹鹿切跌巖巖：宕崔嵬保全梭角盧谷切或則良璧初完剨焉而撲委壑填渠躪蹏轢轂厥為形狀也或則面鈿耳璫髻簪巾結檞葉榆錢椶根竹節徑寸踰分雖小必掇已悅切或則方罫圓㡧還環訣玦鳧短鶴長陰凹陽凸擎掌曰珍如拳斯劣厥為資質也或則砥礪砮丹武夫碝磩碌䃚碬瑉礛䃴䃛礫麤有其精裒然獨出或則火齊木難金膏水碧硨磲瑠𥕮瑪瑙琥珀各見一班錯呈片石厥為顏色也或則黍黑硃紅雪白天青子盈切金黃不雜五色分明象彼貞士不貳其行或則鴨頭鷹背雀翠魚頳荔房檀暈松蕋蘭莖陸離光怪射目迷睛厥為文理也或則點點滴滴煸爛晬盎絲絲縷縷縱橫下上睇之痕存摸不指擋或則星宿雲霞波濤峰嶂鬼斧神工物模人樣剞劂仿偟丹青惆悵厥為出處也或則驢耳牛心雞冠鷹嘴雨角雲頭磨盤鐺子附近諸山出谷遷瀾辰發已止或則挹婁室韋白霫黑水神龍燭銜北斗南指不知其來幾千萬里天荒地老兮嶰島江涯山矸石爛兮淪落疇嗟於是乃有幽人逸客冷致閒情漱流唫澤洗耳濯纓乍翍磊砢如贈瑛
薄言埒之頃筐不盈遂爾靡陰與晴匪朝伊夕樂以忘憂志為物役盡瘁鞠躬手自摭拾衣變昔耶足穿不借資昔切重疊攟載雜遝狼藉前歷切後薪既多前魚可泣爰口掄文之鑒以持取士之衡納一卷於一勺期至公乎至清且也平不欲庸奇不欲詭澹不欲枯華不欲靡大德弗以一𤯝掩全瑜亦以微瑕委淑慝毫芒去留俄晷寧雅勿俗雖巖巖：嚴匪酷遺有驪珠溷無魚目糖粃盡精鑿顯蕭艾黜薓苓選升草堂入山館几烏皮窗電閃器潔白水清淺亂拋擲任仰仰：俛俛俛：仰成殊致恣元覽雞既嗚嗚：鳴矣遙曈曨旭日始旦兮屋梁紅啟東牖兮徹盤中五光十色兮映簾櫳銀屏嬌面兮浮朝銅踰高舂兮歷南榮離馭當空兮萬象呈短檐疏榥兮洞幽貞纖玼微纇兮無可抨勿易秦人兮十二城日昭昭兮寢以暆為鑿西壁兮延夕暉捧盈逐景兮必若葵安得魯陽兮戈再麾願言終日兮不蹔違月出皎兮窺我牀懷佳人兮不能忘往從之兮水中央水天一色兮白茫茫從容剪燭兮宵正長可以獨樂何必人知良朋過從亦與賞奇有飲能不醉曰平泉所遺有拜輒欲狂曰南宮我師有乍對彈琴曰少文圖小山可響有遽攫置袖曰鬱林航重載難移率皆其臭如蘭人淡於菊靡麗紛華佗非所致故能懷瑾握瑜抱璞韞櫝玉與不貪兩寶俱足斯物理之乘除亦天道之倚伏若乃人間僊域宮庭廟堂青蒲金戺丹陛彤牆衣冠濟濟禮樂皇皇九賓在列萬壽稱觴陳其法物出自寶藏器車銀甕大呂元英於良切懸黎垂棘黃琮白珩于闐插架靺鞨盈箱天家鉅麗海內無雙匹夫懷璧何足以臧又若戚里侯門王宅藩邸翠幰朱輪蟬冠貂珥蒜押玳簾藻函晶壘七寶流蘇千金牀第羅列階除紛紜瑰瑋靈璧太湖英德大理瑤色銅聲梯山航海虎洧切糜費若干囏難至此苔臥彌年河清一眎矧爾戔戔固應弗齒又若倚頓陶朱王孫程鄭叶鎮饒擁魚鹽豪鈞楚晉栲栳珠量池塘金窨波斯謄舶朱提充矴的孕切王氏絹餘終南樹盡希世之珍示人不吝尋常餽遺等閒婚聘婢
飾奴妝駭雞炤乘叶甚窮侈極奢爭奇角盛有美於斯豈其所信吁嗟乎尤物地產佳期天作臧祚切顯晦有時絀伸各處寒莫衣兮饑莫食首不耀兮佩非式遭棄寘兮勿於邑有知己兮在中國延佇兮淩川邂逅兮何年泉石兮我癖文采兮相憐澣濯兮拂拭數見兮愈鮮出緇衣兮公好任嗜痂兮笑偏當揚眉兮卬首為悅己兮增妍曠萬古兮一遇將攜手兮歸田然而世態何常物情難料恐後也悔宜先以報黍稷非馨蘋藻既芼乃酻之翠薄而為文昭告曰天各一方遭逢非偶謬託相知儀圖終守千距關山十更卯酉無翼以飛不脛須走客至貧家入門見醜紙帳蘆簾繩樞甕牖螙簡奚囊茶鐺藥臼襆被蕭然庭塵不帚挹彼注茲泊吾堅友莫避妻孥常置左右飲食起居時時偕叟看劍檢書彈碁命酒歕墨鳴毫得心應手資爾精英起予枯朽白水青松禁寒耐久逝肯適我虎丘點首即弗其然亦曷敢扭言慎勿出憑之者有寤寐能通肝膈許剖何去何從若可若否三日之日消息喻某過期寂寂則是妍皮癡骨頑石而已矣爰舉以盡還山藪惡用此纍纍者使僕夫嗟重負邪祝甫畢見山人黃髮揭箔突前問將誰詰咄咄如譫不聞夫珠之在合浦乎汪洋海路既去復還旬緣切無他孟嘗廉也又不聞夫石之在晉安乎終古雲霧忽而見焉無他虞愿賢也計是物生是邦刼不可由旬悉矣而名不傳詎但人不之識抑亦弢光匿迹不願與周旋耳茲望君之室寶氣屬天傾君之橐寶光燭筵以知其曩刮君目如承伯樂一顧今登君載即從李郭登仙區區心事原自昭然也若復狐疑猶豫敞𦬺遷延政慮越石父不以解左驂為德反以屈齊相為嫌立見乘風石燕高翥翩翩矣余乃瞿然而起敬謝長者永矢勿諼相依不全既白雲以自怡亦欲內示翔風外示和氏而播之乎華夏亂曰璀兮璨兮絢兮爛兮有斐君子邦之瑗兮澡德于盤旦復旦兮握奇在手洵可玩兮南山之壽文章煥兮珠百琲而金千笏勿與換兮
史／雜史／遼海叢書／在園雜志／卷一(P.1260-1)
浙閩總制大司馬瑞圖劉公兆麒先任湖北撫軍其時中丞殿衡尚為公子讀書楚署及後歷任湖北撫軍父子前後開府同在一地已屬可傳佳話後聞制府訃暫歸讀禮服闋再補仍撫湖北是趨庭遊宦三駐楚焉又中丞先由陝西大參陞江蘇藩司其時署理藩篆者則蘇松糧道乃兄殿邦也二公為同胞兄弟中丞嗣于伯隸旗故旗籍而少參則寶坻民籍也以嫡親手足接受交代一月有餘彼此俱用文移往來亦一僅見者中丞之公子嵩齡與其師夏慎樞同中順天鄉試劉於癸巳夏於壬辰俱成進士又館選同為翰林豈非可傳
之盛事哉
李梯雲檢討天祥云永年張五美生於嘉靖甲寅中於萬歷乙酉鄉試其子鴻基生於萬歷甲寅中於順治乙酉鄉試
翰林學差典試赴湖廣者多不利于榜眼辛未榜眼吳永年昺甲戌榜眼顧書宣圖河丁丑榜眼嚴寶成虞惇俱卒於楚京師爛熳衚衕亦不利于榜眼居停而卒於其地者戊辰榜眼查荊川嗣韓丙戌榜眼呂無黨葆中
史／雜史／遼海叢書／黃華集／卷第六／題識／右王澹游萬慶／題王澹游歲寒三友圖卷(P.1842-2)
題王澹游歲寒三友圖卷
元歐陽玄
黃華山中夜氣清月明風定聞吹笙梅花開向竹松裏雪香零亂墨光生
京城好古之家多見澹游所作自是高古無俗氣皆未若此卷天真爛熳盡從書法中來絕去筆墨畦逕乃妙品也仲常其寶藏之廬陵歐陽玄題式古堂畫考十五
史／雜史／遼海叢書／雙溪醉隱集／卷一／賦／龍和宮賦(P.1883-1)
龍和宮賦并序
龍和宮道陵李妃之正位也或曰龍和位道陵之崩也妃矯遺詔為立東海竊市恩私冀保身於萬全卒不獲免其禍東海由窘步捷徑尋亦失馭而殉身國蠹竟嫁禍神州於陸沈固金源氏之罪人也然其庸隘不足以塞責前輩未嘗不以其罪罪妃之險詖究其顛覆之所自道陵亦不得無讓余從北闕言歸中州稅駕燕都因遊覽前朝圮宮廢苑訊諸遺老得睹龍和故址桂窟瓊林光沈薰歇但瓦礫榛蕪馳逐狐兔而已徙倚周章慨然有懷不覺形於歌詞噫詩人之興感物而作黍離之義於是乎在辭曰
抽思古之幽情索隱奧之冥藐音眇登淩雲兮凝絕覺天荒兮地老臨
閶闍以徙倚俯玉繩之隥道玉繩瑤光樓之閣道名望層城之一本作兩不見唯戰塵與煙草昔在天公唐明皇自呼為天公道陵事迹甚肖明皇宸遊物表駕兮蒼鸞使兮青鳥相羊乎叢霄婆娑乎瓊島縱仙韶之遊韻激水雲之縈繞解語花之婉娩黃金屋之䆗窱傾四海之殊歡買嫣然之一笑態濃意遠容華可掬咳唾隨風往生珠玉珠幌煙霧中海棠睡未足挺絕代之瓊姿抱夢蘭之心曲諒赤烏之失氣將飛燕之無悰魚何入乎深淵鳥何飛乎高空冰肌綽約蕙風沖融含顰冶豔捧心為容就處月姊之桂窟冀主星娥之旋宮桂窟宮中殿名李妃奏乞坤儀殿避暑章廟使徹其殿額特釀巫峽之雲雨嬛何蘭臺之雄風蘭臺宮中臺名飄若神仙僑處溫柔懸居緜歷玉鸞啾啾布金蓮於寶地散瓊華於蓬邱金蓮川郡山北避暑宮瓊島即一南避暑宮又名蓬萊島典長春之花界顓不夜之珠樓南威西子洛妃巫娥經潮妒霧黛蹙羞娥淡隱隱之春山湛盈盈之秋波呈霓裳之祕舞獻玉樹之凝歌佳人傾國天子無愁南齊後主自號無愁天子李義山亦借使陳後主詩云從臣皆半醉天子正無愁微行要屈千萬纏頭道陵常制每歲清明西園特設九市以要屈為務濯池錦於雲霞貯璧璧月於帷幬紛中夏之豪華擅南朝之風流朝轟錄續於方壺夕張爛熳於芳瀛笯靈鳳以為輦御翔龍以為舟方壺瀛洲皆行幸所翔龍舟即泛太液池之舟容與乎瓊田遙遙：在第三字逍下逍乎縣圃瓊田縣圃亦皆行幸所殊期與喬松永結為真侶餌以蘂宸之丹粒道陵置王華宮為燒丹院挹以金掌之瓊露保嵩呼之呈祥豈南山之足慕靈鎖忽忽其莫留神景微方之可駐奮鼎湖之龍駕振飛轡於雲路穨玉體以橫陳戛玉音而號訴無靈藥之可竊託妾身於何處推天道於張弓甄四時之代序惟青春之告謝信落花之誰主羌神醉其凝愁隱取賊於妖妒注娟娟之心眼覬夫君之一顧吐幽蘭以徐言恨自惑於頑素恐取毀於求全為孤德之所誤忖竊市之私恩誠不足以負汝由一絲之綸命紹八紘之洪緒寄光陰於過客齊天地於逆旅苟神明之有在豈相逢而無所李妃死時詰東海及颯蘇申王之語泫憶君之清淚猶棃花之經雨逐黃裙於流水襲玉環於何許神帝力而振天威
矜龍盤而負虎踞計無禍之可嫁幸亂謀之是除期王道之一平敘彝倫之隳斁希虞夏而軼殷周延三五而保亨祚頌河清以納祥亟飛詔以延譽大安元年河清上下數百里時試宏詞黃河清頌實目欺其聖祥作質萬物其斯覩抑與亂之同事且何罪之足怙倘不有其穢德又何妖之足惡諒皇天之無親曰惟德之是輔□□太祖皇帝大安元年己酉興問罪之師三年庚午尋取中原河清之徵我皇祖受命之符也曷猖披之罔念甘肆心於寡助忍乘時而布政舍漸靡而雄據俾強禦與掊克遂蟻屯而蜂聚敢窘步乎捷徑任側言而革度東海多變前朝制度如鬻尚廄馬糞後園花果者不可悉記民騰怨之勿知東海為虎賊幽於四王府中使沽市酒嘆其味薄曰酒猶如此宜乎百姓怨我我實不知天垂譴之罔悟大安三年大風折通元門腰關太史奏宜修德東海怒形於色大業以之偷去帝乃以之震怒龜鼎將與時遷形勝奚設險阻關山空鎖九重天府史記燕所謂天府者也昊天成命眷我聖祖風雲慘澹龍蛇騰騖鞭笞萬國混一寰宇籌函夏於拉朽奮天縱之神武殄烏月一作烏沙之烏合覆扼狐之貔虎保中華之利器失緘扁之固護竭東海之狂瀾竟寢聲以委御為天下之騰笑輒徇身於國蠹使寶勢之神州尋陸沈於顛仆長城萬里伯圖終古曾何足保一抔荒土惟聖哲名器之宗匠道化理國之良輔其致興替者進人係安危者非數靈遊子之寒心疚王室之多故宛赫赫之宗周蔽離離之禾黍通天臺榭朝元洞戶基無完甓墉無遺堵弋林釣渚柳塘塢塢：在第二十一字花下花流螢司夜野鸎典曙豺狼呀以雲屯梟獍紛以星布鬱叢薄以灌莽翳瓊林與瑤浦喟三生之尤物忍此焉而遊處去塵外之仙籞據迷津於神滸貞祐中人屢見李妃於天津橋畔有詰東海之語遷延凝睇含辭未吐顧景低徊玉顏增嫮擁返魂之香陳進淩波之微渡若迴雪之飄飄汛流風而輕舉弔故國之邱墟詰若人之遲莫何蓬萊之宮闕絕漢家之簫鼓龍和在蓬萊宮左言未足而沈吟遽傍徨於去住復恍惚之仙遊引迴風之神馭悵垝堞與穨垣鎖野煙與寒霧黯裂帛之聲消慘浣紗之人去信朽木之為物斷不可以為柱慨人閒之何世將負心以自撫怳臨風兮如失中
結軫兮延佇私自憐兮自訟知為誰兮愁苦昔昭陽之遺事卒悉備於伶元為有知之所配自不得而無傳摭龍和之陳迹庸初述乎茲編誠風化之所係故不得而無言險詖私謁固寵負恃窮奢極泰阽危吉士如趙公閑閑等一時名臣凡言李妃者皆得重責棄關睢之大義廢螽斯之微旨道陵無嗣觸危機而奚嘆悔不知其所止勿公其內務正其外苟營其利莫勝其害盍以公而滅私忽區夏以博大既託寄其非人不危亡而奚待憾驪山之峰火淪灰劫於橫潰悼姑蘇之麋鹿走揚塵之滄海天下神器萬世攸賴御非其道足徵撓敗勤武元之經營佚大定之耿介騷云彼堯舜之耿介驕道陵之雄奢僵大安之庸隘周章遊目積蘇累塊凝情傾思益增感慨徵逸樂於憂勤速顛覆於荒怠孰竦善之不昌孰愎暗暗：在第八字奪上諫之下疑有譌脫奪貌閒言柔詎味嚼蠟於橫陳希食畫餅為端憂訟蕉鹿之真夢化人□之神遊白蓮居士庸緣覺路去絕妄源六塵斯濯五濁斯蠲悠然忘情一作心澹然忘言吾不知其所以然而然香雲布地花雨漫一作連天倚淨土之香火結極樂之因緣塵塵剎剎極樂世界際天匝地靡所不在天地之間逍遙自得違真皆趣妄自生惑亦是一癡獨醉道者叩彼玄關了心遺境遊無功之鄉納無何之景結六氣之御遺八風之乘棄頑騃之穢德從聖明之醇政鄒陽酒賦清者聖明濁者頑騃濯七情之內煎釋中腸之凝結延羲皇之至化與機猜而謝一作杜絕門無雜賓不妄相接入室者有清風對酒者是明月或御鶴觴或進螺卮言不及道慮不及私處不知其所持行不知其所之何尤物之醇德曾無補於明時吾從眾之有道務獨醉以奚為狎杯玩杓酌誚斟譏孰謂先生偃蹇棲遲凝神滯物有失推移方是一癡何其婩魚略切斫齒略切何其墨音眉杘音癡何其㺒口家切何其怯疑者青山背約黃髮垂期酒徒已矣吾誰與歸醒邪醉邪慧邪癡邪以是而非不可得而知也醉寱音藝未訖癡音笥相及矜其所兮螮霓擁萬疊之雲山出絃歌樓於輕靄兮臨正己樓於高寒讀書臺之屹立兮
抏醉經之高堂狀穹穹以隆隆兮據一作崛兩臺之中央挹清風以元覽兮澹元心以含章一本作挹清風以述誦兮縱遊心於文場振塵纓以射獵兮奮神氣以鷹揚適高情於沖澹兮閒絃歌以宮商採歸昌之奇律兮奏和鳴之鏘鏘有客為之鼓掌兮嗤誚人之猖狂問方今之何物兮是周孔與羲黃得開口之一笑兮勝百代之流芳如先生者何為兮謾塵外而彷徨既慘澹而經營兮盍秉燭以盤遊貯傾城與傾國兮遍舞榭與歌樓遏行雲於迴雪兮埽萬斛之凝愁看青霜以何許兮點華鬢以成秋甚矣子之難悟兮舍吾道夫何求有琴書之真味兮足頤志以消憂況翛然而無夢兮笑蝴蝶與莊周乘夫天地之正兮御元氣以周流誰憐子之羈世兮自絕迹於幽尋未悉陳予能事兮況凝坐已沈吟琴也者禁止邪以正人心蕩鄭衞之淫哇發太古之純音元鶴為之翔舞六馬為之噓天諒迢迢之流水猶一作如道法乎自然或香穗縈紆几淨一作空淨窗明或煙霞閒遠月白風清但琅然一揮手亦足以陶寫幽情曾不以絃歌而衒買聲名射也者必先正其己者也或馳騁營域或容與園圃從者如雲觀者如堵決拾既備繁弱一作烏號是張驚絃裂石流鏑穿楊獸不得發鳥不得翔亦丈夫一樂事樂在路絕豺狼弓矢之道意趣尤長兵機呈露天道時光詩書乃經國之大業教化之成式宜乎賢哲心醉經籍得教育天下之英逸藻鑑世間一作古今之得失了萬事於一顧照千載一作古如一日於以定禮樂於以正人倫上以忠於人主下以化於齊民今投迹禮義之鄉徑躋仁壽之域醉之以道飽之以德此讀書者之所治非投筆者之所責嗟爾俗狀塵容曾何足與研幾探賾凝神至道味其無極執執：孰營營焉以歌舞為事客茫然神醉遽不自持忘其所以為是失其所以為非竟卷舌而固聲但捧手而吁欷先生怡然沐浴聖澤含情隱笑徐復顧謂客曰伊運自然之妙理與養浩然之氣惟頤神於造化徵化成於天地宇宙無窮物各有靈咸從其類固非一狀天之分與各適其宜
鶴長鳧短斷續俱悲人生天地閒萬物之一名營營擾擾自以為靈有察於未萌以己為愚者有闇於所見以己為明者有然其然而非其非者有然其非而非其然者有潛德自適者有賣嬌竊寵者有輸忠自許者有紛慮邪計者有任真自得者有矯情飾行者有辭極貴之位者有爭毫忽之利者由是冥心相與推移人之相去何啻九牛毛與雲泥始知天之為天物依然而不齊趣中之至趣言外之微言尤非吾子之所知也
史／雜史／遼海叢書／錦縣志／卷八／藝文志／賦／錦石賦(P.2381-1)
賦
錦石賦
范陽范勳
康熙己未錦守劉君招修郡志兵燹之餘文獻久缺往往閣筆以待暇日遊郊外臨錦水見夾岸石子爛然不啻繡錯揀置盤中注以清泉次第品題之以消旅況自中夏訖初冬所得漸多後出愈奇因嘆此物殖黃羊白草之鄉擅文采而知希故賦之
緬鴻濛之亭毒兮特鬱秀乎雲根經媧皇之烹煉兮仍東北之茲存距醫無閭咫尺兮儻珣玗琪之子若孫彼球琳琅玕兮安得獨擅美夫崑崙媲錦川於錦江兮喻錦石於錦段度河伯其首肯兮恐山靈
之不願蜀纈綺麗妙絕天下後五切寶鑷金梭蠶叢紅女雖組織之精工實經營者辛苦而爛熳其文章曾不煩乎機杼或則生成渾然如玉在璞無璺無瑕不雕不斲竹鹿切跌宕崔嵬保全棱角盧谷切或則良璧初完剨焉而撲委壑填渠躝蹏轢轂波浪憐才泥沙攻玉或則面鈿耳璫髻簪巾結槲葉榆錢椶根竹節徑寸踰分雖小必掇已悅切或則方罫圓還環訣玦鳧短鶴長陰凹陽凸擎掌曰珍如拳斯劣或則砥礪砮丹武夫碝磩碌䃚碬瑉礛䃴礓礫麤有其精裒然獨出或則火齊木難金膏水碧𤥭璖瑠璃瑪瑙琥珀各見一班錯呈片石或則硃紅黍黑雪白天青子盈切金黃不雜五色分明象彼貞士不貳其行或則鴨頭鷹背雀翠魚頳荔房檀暈松蕊蘭莖陸離光怪射目迷睛或則點點滴滴斒斕睟盎絲絲縷縷縱橫下上睇之痕存摸不指擋或則星宿雲霞波濤峰嶂鬼斧神工物模人樣剞劂仿偟丹青惆悵或則驢耳牛心雞冠鷹嘴雨角雲頭磨盤鐺子附近諸山出谷遷□辰發巳止或則挹婁室韋白霫黑水神龍燭銜北斗南指不知其來幾千萬里於是有幽人逸客冷致閒情潄流唫澤洗耳濯纓乍□磊砢如贈瑛薄言將之頃筐不盈遂爾靡陰與晴匪朝伊夕樂以忘憂志為物役盡瘁鞠躬手自摭拾衣變昔耶足穿不借資昔切重疊攟載雜遝狼藉前歷切後薪既多前魚可泣爰秉掄文之鑒持取士之□納一卷於一勺期至公乎至清平不欲庸奇不欲詭澹不欲枯華不欲靡叶米大德弗以一眚掩全瑜亦以微瑕委淑慝毫芒去留俄晷寧雅勿俗雖嚴匪酷遺有驪珠溷無魚目穅粃盡精鑿顯蕭艾黜葠苓□升草堂入山館几烏皮窻電閃器潔白水清淺亂拋擲任仰俛成殊致恣元覽雞既鳴兮漸曈曨旭日始旦兮屋梁紅啟東牖兮徹盤中神光寶色兮映簾櫳銀屏嬌面兮浮朝銅踰高舂兮歷南榮離馭當空兮萬象呈短檐疏幌兮洞幽貞纖玼微纇兮無可評何殊南面兮擁百城日昭昭兮寢以暆鑿西壁兮延夕暉捧盈逐景兮心若葵安
得魯陽兮戈再麾願言終日兮不蹔違月出皎兮窺我牀懷佳人兮不能忘往從之兮水中央水天一色兮白茫茫從容翦燭兮宵正長可以獨樂何必人知良朋過從亦與賞奇飲能不醉平泉所遺見輒下拜南宮我師對之彈琴少文小山可響攜以登舟鬱林重載相宜率皆其臭如蘭人淡於菊靡麗紛華舉非所欲故能懷瑾握瑜抱璞韞櫝玉與不貪兩寶俱足斯物理之乘除亦天道之倚伏若乃人間僊域宮庭廟堂青蒲金戺丹陛彤牆衣冠濟濟禮樂皇皇九賓在列萬壽稱觴陳其法物出自寶藏器車銀甕大呂元英於良切懸黎垂棘黃琮白珩于闐插架靺鞨盈箱天家鉅麗海內無雙匹夫懷璧何足以臧又若戚里侯門主宅藩邸翠幰朱輪蟬冠貂珥蒜押玳簾藻函晶壘七寶流蘇千金牀第羅列階除紛紜瑰瑋靈璧太湖英德大理瑤色銅聲梯山航海虎洧切糜費若干囏難至此苔臥彌年河清一眎矧爾戔戔固應弗齒又若倚頓陶朱王孫程鄭饒擁魚鹽豪鈞楚晉叶靜栲栳珠量池塘金窨叶映波斯謄舶朱提充矴王氏絹餘終南樹盡叶淨希世之珍示人不吝叶令尋常餽遺等閒婚聘婢飾奴裝駭雞炤乘窮侈極奢競奇角盛有美於斯豈其所信叶性吁嗟乎尤物地產佳期天作臧祚切顯晦有時絀伸異處寒莫衣兮飢莫食首弗耀兮佩弗式遭棄寘兮勿於邑有知己兮在中國延佇兮淩川邂逅兮何年泉石兮我癖文采兮相憐澣濯兮拂拭數見兮愈鮮出緇衣兮公好任嗜痂兮笑偏當揚眉兮卬首為悅己兮增妍曠萬古兮一遇將攜手兮歸田然而世態何常物情難料恐後也悔宜先以報黍稷非馨蘋藻既芼叶冒乃酹之翠薄而為文昭告曰天各一方遭逢非偶謬託相知儀圖終守千距關山十更卯酉無翼以飛不脛須走客至貧家入門見醜紙帳蘆簾繩樞甕牖螙簡奚囊茶鐺藥臼襆被蕭然庭塵不帚家老瓦盆廟藏如卣挹彼注茲泊吾堅友莫避妻孥常置左右飲食起居時時偕叟看劍檢書彈碁命酒歕墨鳴毫得心應手資爾精英
起予枯朽翠柏青松禁寒耐久逝旨旨：肯適我虎丘點首即弗其然亦何敢扭寤寐能通肝膈許剖何去何從若可若否三日之內消息示某過期寂寂則是妍皮癡骨頑石而已矣將舉以盡還山藪惡用此纍纍者使僕夫嗟重負叶否邪乃見山人黃髮揭箔突前問將誰詰咄咄如譫不聞夫珠之在合浦乎汪洋海路既去復還旬緣切無他孟嘗廉也又不聞夫石之在晉安乎終古雲霧忽而見焉無他虞愿賢也計是物生是邦劫不不可由旬悉矣而名不傳詎但人不之識抑亦弢光匿迹不願與周旋耳茲望君之室寶氣屬天傾君之橐寶光燭筵曩刮君目如承伯樂一顧今登君載即從李郭登仙區區心事原自昭然也若復狐疑猶豫敞𦬺遷延政慮越石父不以解驂為德反以齊相為嫌立見乘風石燕高翥翩翩矣余乃瞿然而起敬謝長者永矢勿諼相依不舍既白雲以自怡且將內示翔風外示和氏而播之乎華夏亂曰璀兮璨兮絢兮爛兮有斐君子邦之瑗兮澡德于盤旦復旦兮握奇在手洵可玩兮南山之壽文章煥兮珠百琲而金千笏勿與換兮
史／雜史／遼海叢書／廣寧縣志／卷一／地理志／名勝／閭陽八景／桃洞春花(P.2390-2)
桃洞春花
桃花洞在閭山中洞不甚深而桃株無數花開時燦若錦繡煙雲護之土人目曰小桃源
縣令項蕙
遼西野闊山風冷春盡桃花尚未開爭道逢時應爛熳相期載酒共徘徊雲封古洞無人到霞起新枝有蝶來遙憶故園千萬樹鶯天紅雨點青苔
史／雜史／遼海叢書／遼東行部志(P.2531-1)
庚戌移宿於返照菴是菴蓋僧介殊之故居也予嘗兩過寧昌皆宿於此故北軒有予自平州別駕審刑北道假宿寶嚴詩北軒雜花爛熳所恨主僧行腳未歸不得款接晤語為留三絕句且圖他日重來不為生客實大定甲午暮春二十有二日也塞路飛沙沒馬黃解鞍投宿贊公房主人何事歸來晚滿院落花春草長桃李山僧手自栽不應容易向人開綠苔滿院重門鎖為問東風底處來樹頭樹底花開盡擺撼春風略不停耐久何如種松竹歲寒相對眼終青大定丁酉予貳漕遼東以朝命按治冤獄復寓於此是時始識殊公過從者連日臨分殊乞言甚懇因用前韻是歲四月十二日也杏子青青小未黃綠陰如染可禪房腹搖鼻息平生足更覺空門興味長僧者道機元自熟楞嚴塵掩不須開擁鑪諦聽談無上天雨花隨麈尾來枕簟清和消日永軒窗明快喜風停道人不埽階前地愛惜莓苔一徑青明昌改元之三月予又以使事按部經此自甲午抵今凡十有七年雖屋宇依然而主僧示滅久矣北軒花木蕪廢殆盡感念存亡令人氣塞遂復用前韻此與劉夢得三過玄都觀留詩況昧殆相似焉梁上遺經古硬黃前身僧永後僧房葛洪澤畔中秋月此夕相逢話更長穠李夭桃滿院栽當年留宿正花開而今樹老僧行上前度劉郎又獨來露電浮生何足恃風鐙短景若為停卻尋舊日經營處撲地楊花葉已青
己卯予公餘塊坐因念舊年逐食於此嘗游李氏園時牡丹數百本方爛熳盛開內一種萼白蘂黃者風韻勝絕問其名曰雙頭白樓子
予惡其名不佳乃改曰並蔕玉東西後日復往則羣芳盡矣所謂玉東西者雖已過時其典刑猶在竚立久少休於小亭亭中有几案置小硯屏乃題絕句於硯屏上今不知在否因詢其家李氏子取以示予醉墨宛然計其歲月十有七年矣
子／釋家／大正新脩大藏經／第四十七冊　諸宗部四／一九九○　袁州仰山慧寂禪師語錄一卷(P.582-1)
師。夏末問訊溈山次。溈山云。子一夏不見上來。在下面作何所務。師云。某甲在下面。鉏得一片畬下。得一籮種。溈山云。子今夏不虛過。師卻問。未審。和尚一夏之中。作何所務。溈山云。日中一食。夜後一寢。師云。和尚今夏亦不
虛過。道了久吐舌。溈山云。寂子何得自傷己命溈山喆云。仰山。眼照四天下。到大圓面前。卻向淨地喫交大圓。可謂養子之緣。不免掛後人唇齒　龍門遠云。溈仰父子。尋常相見。遊戲神通。不同小小。還有知得底麼。若無。山僧。與汝諸人說看。開得一片畬。綿綿密密。兩頓粥飯。其道自辦。山僧一夏與諸人相見。自是諸人不薦。若也薦成一片。是甚麼一片。看取當門箭　西禪儒云。溈仰父子。出入卷舒。得能自在諸人切不得作世諦商量。又不得作佛法解會。既總不許與麼商量。畢竟如何會。開得一片畬。種得一籮粟。回頭閑一望。山青水又綠。終日只一餐。夜後只一宿。困來伸腳眠。千足與萬足。相將八月九月來。籬邊爛熳鋪黃菊。東林顏云。今時師僧。千百成群。經冬過夏。虗消歲月。深屈古人。東林不是。撿點先聖仰山逞俊太過。吐舌只。得一半
子／釋家／大正新脩大藏經／第四十七冊　諸宗部四／一九九五　法演禪師語錄三卷／卷上／次住海會語錄(P.653-3)
上堂云。二月春將半。相呼同賞翫。寒食近清明。百花開爛熳。或上白雲峯。或遊赤水畔。野外標墳人。路傍酒醉漢。半笑半悲啼。真誠堪讚嘆。人人謂我泄天機。子細分明與批判。看看。五湖禪客莫輕詶。記取今朝者公案
子／釋家／大正新脩大藏經／第四十七冊　諸宗部四／一九九八Ａ　大慧普覺禪師語錄三十卷／卷三／住徑山能仁禪院三(P.820-2)
上堂。拈拄杖卓一下云。觀音妙智力。能救世間苦。百華開爛熳。覷見沒可覩。遂擲下云。今朝三月五
子／釋家／大正新脩大藏經／第四十七冊　諸宗部四／二○○○　虛堂和尚語錄十卷／卷九／後錄二／臨安府徑山興聖萬壽禪寺後錄(P.1048-1)
月旦上堂。兼謝紫巖長老。僧問。日月光天德。山河壯帝居。學人上來。請師祝聖。師云。巢知風穴知雨。僧云。今日精嚴和尚到來。如何祗接。師云。茶湯畢送歸客位。僧云。恁麼則禮遇過厪。師云。爾不得來者裏簸弄口觜。僧云。記得。慈明因。泉大道來訪。明云。片雲橫谷口。游人何處來。泉云。夜來何處火。燒出古人墳。此意如何。師云。踢天弄井得人憎。僧
云。慈明又云。未在更道。泉便作虎聲。又作麼生。師云。錢出急家門。僧云。只如和尚。今日離卻言句。如何與人相見。師云。爛熳葛藤拽不斷。僧云。且喜領話。師云。逆耳之談
子／釋家／大正新脩大藏經／第四十八冊　諸宗部五／二○○一　宏智禪師廣錄九卷／卷一／泗州大聖普照禪寺(P.1-2)
上堂云。黃閣簾垂。難傳家信。紫羅帳合。暗攃真珠。正恁麼時。視聽有所不到。言詮有所不及。如何通得箇消息去。良久云。夢回夜色依俙曉。笑指家風爛熳春
子／釋家／大正新脩大藏經／第四十八冊　諸宗部五／二○○一　宏智禪師廣錄九卷／卷四／明州天童山覺和尚上堂語錄(P.35-1)
師云。好諸禪德。玉林浸月。丹山鶵頡頑翔鳴。雪葦浮秋。白沙雁相隨綴字。暗中度線。妙處投鍼。發明心地也。共是一燈。洞照靈臺也。更無異影。青山父從來卓卓。白雲兒到處飄飄。雖然千里同風。那似一絲不隔。路岐幾絕。要須轉位流通。言語斯窮。更與借光施設。諸禪德。恁麼時節。恁麼處所。恁麼傳持。恁麼建立。也須是恁麼人始得。敢問諸人。作麼生是恁麼人。施設底事。還委悉麼。鶺鴒原上和尚語。棠棣枝頭爛熳春
子／釋家／大正新脩大藏經／第四十八冊　諸宗部五／二○○二Ａ　如淨和尚語錄二卷／卷上／住建康府清涼寺語錄(P.121-3)
謝緣西堂上堂。梅花清曉香。爛熳而借功。柳線早春濃。日暄而轉位。非那邊去。從者裡來。哆哆和和兮。主賓妙叶。跛跛挈挈兮。偏正全該。直得泥人舞袖。石女吹笙。自然清白傳家猶是兒孫邊事。且道。威音已前一句。又作麼生。千光不照空王殿。夜半烏雞帶雪飛
子／釋家／大正新脩大藏經／第四十八冊　諸宗部五／二○○二Ａ　如淨和尚語錄二卷／卷上／臨安府淨慈禪寺語錄(P.123-3)
歛衣就座乃云問答不錄截斷千差。單提一著。那邊放下龜毛。者裡拈起兔角。咦敲開歡喜妙樓閣。瑞靄祥雲充碧落。轉入梅花爛熳看。春風撼動玉欄干。所以人天普會。佛祖透關。發大機顯大用。鐵鎚混隊骨毛寒。正當恁麼衲僧鼻孔。切忌相瞞。畢竟如何。四海五湖皇化裏。太平無象有來端
子／釋家／大正新脩大藏經／第四十九冊　史傳部一／二○三六　佛祖歷代通載二十二卷／卷二十一／大元太祖皇帝／劉太保神道碑(P.705-3)
八是年八月。故光祿大夫太保贈太傅儀同三司文貞劉公薨翰林學士嘉議大夫知制誥兼修國史王磐。奉敕譔神道碑銘并序。其文曰耕莘非求進之地。而伊尹阿衡。釣渭非巧宦之途太公同載。漢張良志從赤松。而高祖得之以輔成帝業。唐李泌幼好仙術。而肅宗用之以佐定中興。蓋天下之士。惟自重者。可與有為。而輕進者必非令器。是以古之明王。取士不以悅媚易親者為可佳。而以閒遠高潔難致者為可貴。聖天子之用太保劉公。其審是道歟。公以高潔之資。慕空寂之教。輕富貴如浮雲等功名於夢幻。曷曾有一毫榮利之念動於心乎。聖天子邂逅一見。即挽而留之待以腹心。契如魚水深謀密畫雖耆宿貴近。不得預聞者。悉與公參決焉。此其精誠胥會。志意交孚。與夫謂濱之同載商巴之阿衡。蓋異世而同符矣公諱秉忠字仲晦。瑞州劉李村人。先世仕遼多顯貴。金初曾大父嘗任邢州節度副使。秩滿身還鄉里。留其
家於邢。故自公大父以下。遂為邢人焉。大父諱澤。資性倜儻。為鄉閈所重。父諱潤。仕本朝歷邢州錄事鉅鹿內丘兩縣提領。俱有惠愛。公風骨秀異志氣英爽不羈。家貧。年十七為刑臺節度使府令史。以養其親。幹敏精潔。諸老吏咸服其能。一日因按讀事。有不愜意。投筆歎曰。吾家奕世衣冠。今吾乃汩沒為刀筆吏乎。丈夫不得志於世間。當求出世間事耳。即棄去隱於武安山岩谷間。草衣木食以求其志。天寧寺虛照禪師聞之。遣其徒招致。與披剃為僧。仍以公知經書工翰墨。命掌書記。後遊雲中。住南堂寺值海雲禪師。被召北覲。過雲中聞公博學多藝能。求相見。既見約公俱行。公不可。海雲固要之。不得已遂行。既至謁今上於潛邸。一見應對稱旨。自是屢承顧問。及海雲南還。公懇求奔喪。上賜黃金百兩。仍遣使送至邢州。公持服營葬事。起墳於賈村。葬其祖父母父母。服闋被召復還和林。公獻書陳時事所宜者數十條。凡萬餘言。率皆尊主庇民之事。上嘉納之。甲寅歲從上征雲南。己未歲從上伐宋揚渡濟江圍鄂州。上神武英斷。每臨戰陣前無堅敵。而中心仁愛。公嘗讚之。以天地好生為德。佛氏以慈悲濟物為心。方便救護。所全活者。不可勝計。庚申歲春上正位宸極創定朝儀。立官制改元建號。一切所當施設時物之宜。皆公所草定。中統五年秋八月。改至元元年。翰林學士承旨王鄂奏
言。書記劉秉忠效忠藩邸積有歲年。參帷幄之密謀。定社稷之大計。忠勤勞績。宜被褒榮。今聖明寓極萬物維新。秉忠猶以野服散號蕭條閒寂。守其初心深所未安。宜與正其衣冠崇以顯秩實遂眾望。上覽奏。欣然嘉納。即日命有司備禮冊授公光祿大夫。位太保參領中書省事。選聘侍講學士竇默次女為夫人賜第於奉先坊。給少府宮籍監。人戶甚眾。公齋居蔬食。終日澹然。與平昔略不少異。至元十一年。扈從至上都。居南屏山之精舍。秋八月壬戌之夜。儼然端坐無疾而薨。享年五十有九。訃聞。上嗟悼不已。語群臣曰。秉忠三十餘年。小心慎密不避艱危。事有可否言無隱情。又其陰陽術數之精。占事知來若合符契。惟朕知之。他人莫得預聞也。遣禮部侍郎趙秉溫護其喪還大都。以冬十月壬申葬斂營葬。一切所須皆出內帑。十二年春正月。詔贈太傅儀同三司下太常議。諡曰文貞。仍命翰林學士王磐撰碑文字。臣磐欽惟國家列聖相承。咸以武功戡定禍亂。龍韜豹略鷹揚虎視。豐功偉績之臣。其當紀名汗簡畫像凌烟者。不為不多。若夫輔佐聖天子。開文明之治。立太平之基。光守成之業者。實惟太傅劉公為稱首。聖天子方在潛邸。士之所以涉遠道冒風霜而至者。往往有所陳訴祈請干慕進用。惟公獨無所求。閒燕之際每承顧問。輒推薦南州人物可備器使者。宜見錄用。由是弓旌之
所招。蒲輪之所迓。耆儒碩德奇材異能之士。茅拔茹連致無虛月。逮今三十年閒。揚歷朝省頒布郡縣。贊維新之化。成治安之功者。皆公平昔推薦之餘也。其識度之宏遠。推此一節而論。亦可見其髣髴矣。又自幼好學至老不衰。通曉音律。精算數善推步。仰觀占候。六壬遁甲易經象數邵氏皇極之書。靡不周知。初丁太夫人憂。毀瘠骨立。衣一弊綿裘。三藏不易。及錄事公卒。雖身從天竺之教。而服食貶損容貌哀戚。與循禮典而執通喪者蓋無少異也。晚娶無子。以猶子蘭璋為嗣。弟秉恕今為順天路總管。臣磐謹按中書左丞張文謙所作行狀。次第其行事之實。而系以銘辭。銘曰。大元五葉。聖運隆昌。爰有異人。出佐時康。不坐官府。不趨朝行。褐衣蔬食。禪寂倘佯。謀謨幃幄。罄竭忠良。指陳成敗。開闔陰陽。淵慮婉畫。鬼神莫量。扶日上天。照臨萬方。萬方仰德。百靈効祥。庭陳玉帛。路走梯航。朝儀整肅。濟濟蹌蹌。群賢來集。庶政允臧。大綱一舉。眾目斯張。治定功成。聖眷彌彰。崇資峻秩師表侯王。肇造皇家。元勳是當。良平佐漢。房杜興唐。公不自多。愈隆謙光。見善必舉。有能必揚。陸行滯阻。與為橋梁。川泛艱厄。與為帆槳。寒而求衣。煥之裘裳。饑而求食。飫之腴肪。門庭桃李爛熳芬芳。人感公德。銘刻肝腸。公施於人。過即遺忘。公之仁賢。宜享遐年。胡為一朝。蟬蛻而仙。燕都南原。盧溝北。佳城欝
欝。有墳巋然。地固重泉。松柏參天石爛松枯。芳名永傳
贈儀同三司太傅諡文貞。制
叢書２／四明叢書／四明叢書：第一集／夢窗四稾　宋吳文英／文英新詞藳／自度腔高平探芳新賦元日能仁寺薄遊(P.3-2)..[張氏約園刊本]
自度腔高平探芳新賦元日能仁寺薄遊
九街頭正輭塵潤酥雪消殘溜禊賞祇園花豔雲陰籠畫層梯峭空麝散擁凌波縈翠袖歎年端連環轉爛熳游人如繡　腸斷迴廊竚久便寫意濺波傳愁蹙岫漸
沒飄鴻空惹閒情春瘦椒桮香乾醉醒怕西窗人散後暮寒深遲迴處自攀庭柳
叢書２／四明叢書／四明叢書：第一集／春酒堂遺書　清周容／春酒堂詩存／卷二　遺書二之二　七言古詩／葉千戶歌(P.9-1)..[張氏約園刊本]
葉千戶歌
七里墊前唐肆涼耕夫牧豎說戰場遺鏃土深猶見脊殘燐血久漸無芒依稀嘉靖登三紀彗星夜照蛟門水颶風拔海鯨鯢驕蜃氣結樓商賈喜島奴旣富且輕死將銀作錢爛熳使自幼鑄刀長過肩用之跳躑力在趾東南風聽奸民呼連砦百民捧一奴自恨脫巾無幾日額痕黑白難糢糊時久太平雞犬樂人不知刀寒且薄頸嫌一死容易落設法殺人資笑噱畫扇映眉垂髻偏斑衣半肘無帶約大官白晝護城鑰村女村兒愁井涸百戶葉姓爵亦卑慨然募士揮家資夫人卸珥助牛酒
曉角發聲親進卮吳鉤雙試白虹舞平日所長今得時首盤犀革護星斗腰束組練函虎貔出門勿復一回首郭外浮梁已斷久百戶叱纜渡人過前途我去賊何有是日黃沙天慘色七里墊橋恰遇賊奪橋大呼賊陣搖手內縱橫刄成翼若教百戶今尚存自述戰時應更悉陣鼓不繼聲漸衰賊愈厚集爭喧豗秋鷹獨入浮雲重羣雀空噪遙徘徊百戶竟死不復回賊心亦怯傷其魁誰謂大唐無勇士捲旗莫再此中來夫人招魂無佛事忠魂在天不在地挈兒身到戰場中滿樹驚鴉不下翅
但願賊留得遇刀妾攜肝腦作君被五月十九候正暄百戶顏色如生存仰臥直視雲欲裂夫人忍心手自捫頂劈及喉一尺外痕深翻見皮居內左頷先拆斜過咽右肋露衣矢半在旁觀嘖嘖撫背創揣摩戰時何激昂夫人抱首如補繡紉首續身鍼線長輿前裊裊靈旛竹共指家居北門曲始祖古皖潛山人立功洪武蒙傳祿百戶三十有二年少小飲博騁市廛常時語客輒自許朝廷養人思未然更有韓綱稱寮友次日亦死樟村田公道十年贈武略世世相承千戶爵及今孫謙念祖忠
竟日一餐守寂寞向予乞作千戶歌歌成瀝酒墊前波今夜墊前聞嘶馬陰燈斗大雲中下
叢書２／四明叢書／四明叢書：第一集／春酒堂遺書　清周容／春酒堂詩存／卷三　遺書二之三　五言律詩／有贈(P.4-1)..[張氏約園刊本]
有贈
各住大江岸夜深通一潮數人仍落落雙鬢總蕭蕭筋力荒閒暇詩文壯寂寥尊前應爛熳世有幾漁樵
叢書２／四明叢書／四明叢書：第一集／春酒堂遺書　清周容／春酒堂詩存／卷三　遺書二之三　五言律詩／宴漪園二首　時客新蔡(P.25-2)..[張氏約園刊本]
宴漪園二首時客新蔡
參差臺榭合爛熳管絃過村落通楊柳城陰借薜蘿醉添花氣足春渡汝陽多勝事歡相引迴塘發櫂歌
叢書２／四明叢書／四明叢書：第一集／春酒堂遺書　清周容／春酒堂詩存／卷四　遺書二之四　七言律詩／歸心(P.17-1)..[張氏約園刊本]
薊北秋殘歎轉蓬惜將好景別來空水通漁棹呼蝦蟹天闊柴門數雁鴻鄰圃夕陽霜葉赤小樓夜雨燭花紅
年年不泛淸樽滿竟守餘生爛熳中
叢書２／四明叢書／四明叢書：第一集／春酒堂遺書　清周容／春酒堂詩存／卷四　遺書二之四　七言律詩／漫題(P.23-1)..[張氏約園刊本]
漫題
永日睡起花滿庭出門獨立溪流平雲收遠樹鵓鴣歇雨斷綠蕪蚯蚓鳴故園無書已春暮良朋不到空晚晴蕭條雙鬢竟何事爛熳一醉消餘生
叢書２／四明叢書／四明叢書：第一集／春酒堂遺書　清周容／春酒堂詩話　遺書三(P.1-1)..[張氏約園刊本]
長吉詩原本風騷留心漢魏其視唐人諸調幾欲夷然不屑使天副之年進求章法將與明遠玄暉爭席矣余
錄其佳者於感諷合浦題趙生壁京城絕句全章外如不知船上月誰棹滿溪雲長卿懷茂陵綠草垂石井彈琴看文君春風吹鬢影江頭樝樹香岸上蝴蝶飛沙頭敲石火燒竹照魚船今夕歲華落令人惜平生心事如波濤中坐時時驚朔客騎白馬劍弝懸蘭纓俊健如生猱肯拾蓬中螢長安夜半秋風前幾人老天遠星光沒夜遙燈燄短睡熟小屏深蟲響燈光薄宵寒藥氣濃蜂語遶妝鏡燕語踏簾鉤人生有窮拙日暮聊飲酒逢霜作樸樕得氣為春柳手持白鸞尾夜掃南山雲京國心
爛熳夜夢歸家少心事填空雲襄王與武帝各自留靑春夢中相聚笑覺見半牀月風吹沙作雲一時度遼水天白水如練甲絲雙串斷行行莫苦辛城月猶殘半塞長連白空遙見漢旗紅風吹枯蓬起城中嘶瘦馬為有傾人色翻成足愁苦何物最傷心馬首鳴金環野色浩無主秋明空曠間胡角引北風薊門白于水天含靑海道城頭月千里帳北天應盡乘船鏡中入無人柳自春草渚鴛鴦暖起句云星盡四方高又月落大隄上又九月大野白結云來長安車軿軿中有梁冀舊宅石崇故
園等句初無鬼氣何遜古人其歌詩長調為古今常所贊誦者余不道也善乎須溪之言曰落筆細讀方知作者用心杜牧之直取二三歌詩而止未知長吉者也謂其理不及騷非也亦未必知騷也更欲僕騷亦非也須溪眞知長吉哉騷亦安可得僕耶至謂其自成一家則謬矣長吉乃未成家者也非自成家者也
叢書２／四明叢書／四明叢書：第一集／杲堂詩文鈔　清李鄴嗣／杲堂詩鈔／卷四／七言古詩／城南曲(P.1-1)..[張氏約園刊本]
杲堂詩鈔卷四
甬上李鄴嗣撰
同里徐鳳垣　錢肅圖　選
七言古詩
城南曲
東風昨夜散桃英朱闌十二聞含櫻欲識江南春若許但向城南麗日行江南春色城南在聯天臺榭搖波碎翠笛高垂幽霧馡綃帷半掩彫雲靉捲筁褰帷光四起
臺前爛熳皆羅綺紫燕之絡高堤來青雀之橈細湖艤柳汀絮起迷雪汀花嶼香濛接煙嶼錦茵半驟揮彈兒繡幄多圍挾瑟女城南女郎爭玉貌城南遊俠俱年少蝦頭夜傾祕監祠魚腸朝拂佽飛廟當場敵手縱千金滿局纏頭酬一笑急吹曼撥俱未停龍膏蜃蠟紛相耀此日遨遊各騁神此時陰霽盡良辰誰知一夜龍沙入碎綺纖羅片片塵十洲銀閣來如夢千樹金城摧作薪寂寂湖亭巢白燕悽悽月島吹青㷠羯鼓催闌動長角金鍾泛乳吳醪薄射雕百騎城南歸亂踏桃花幾處落
子／雜家／說郛／卷十三　畫鑒／唐畫　五代附(P.2-1)..[上海涵芬樓排印本]
董元天眞爛熳平澹多　唐無此品在畢宏上此米元章議論唐畫山水至宋始備如元又在諸公之上樹石幽潤峰巒清深蚤年礬頭頗多暮年一洗舊習予于祕府見春龍出蟄圖孔子哭虞丘子春山圖溪岸圖秋山圖及窠石二幀于人間約見二十本皆其平生得意合作元之後有鍾陵僧巨然及劉道士劉與巨然同時畫亦同但劉畫則以道士在左巨然則以僧在左以此為別耳要皆各得元之一體至米氏父子用其遺法別出新意自成一家然得元之正傳者巨然為最也
董元夏山圖今在史崇文家天眞爛熳拍塞滿軸不為虛歇烘鎖之意而幽深古潤使人神情爽朗如人行山陰道中應接不暇豈意數尺敗素亦能若是耶
子／雜家／說郛／卷三十二　遯齋閒覽等／迷樓記(P.11-2)..[上海涵芬樓排印本]
迷樓記
煬帝晚年尤深迷女色他日顧謂近侍曰人主享天下之富亦欲極當年之樂自快其意今天下安富外內無事此吾得以遂其樂也今宮殿雖壯麗顯敞苦無曲房小室幽軒短檻若得此則吾期老于其中也近侍高昌奏曰臣有友項昇淛人也自言能構宮室帝翌日召而問之項昇曰臣乞先奏圖本後數日進圖帝覽大悅即日詔有司供具材木凡役夫數萬經歲而成樓閣高下軒窗掩映幽窗曲室玉闌朱楯互相連屬回環四合曲屋自通千門萬牖上下金碧金虬伏于棟下玉獸蹲于戶傍壁砌生光瑣窗射日工
巧之極自古無有也費用金玉帑庫為之一虛人誤入者雖終日不能出帝幸之大喜顧左右曰使真仙遊其中亦當自迷也可目之曰迷樓詔以五品官賜項昇仍給內庫帛千疋賞之詔選後宮良家女數千以居樓中每一幸有經月而不出是月大夫何稠進御童女車車之制度絕小祗容一人有機處于其中以機礙女之手足纖毫不能動帝以處女試之極喜召何稠語之曰卿之巧思一何神妙如此以千金贈之旌其巧也何稠出為人言車之機巧有識者曰此非盛德之器也稠又進轉關車車用挽之可以昇樓閣如行平地車中御女則自搖動帝尤喜悅帝語稠曰此車何名也稠曰臣任意造成未有名也願帝賜佳名帝曰卿任其巧意以成車朕得之任其意以自樂可名任意車也何稠再拜而去帝令畫工繪士女會合之圖數十幅懸于閣中其年上官時自江外得替回鑄烏銅屏八面其高五尺而闊三尺磨以成鑑為屏可環于
寢所詣闕投進帝以屏內迷樓而御女于其中纖毫皆入于鑑中帝大喜曰繪畫得其象耳此得人之真容也勝繪圖萬倍矣又以千金賜上官時帝日夕沉荒于迷樓罄竭其力亦多倦怠顧謂近侍曰朕憶初登極日多辛苦無睡得婦人枕而藉之方能合目才似夢則又覺今睡則冥冥不知返近女色則憊何也它日倭民王義上奏曰臣田野廢民作事皆不勝人又生于遼曠絕遠之域幸因入貢得備後宮掃除之役陛下特加愛遇臣常自宮以侍陛下自茲出入臥內周旋宮室方今親信無如臣者臣由是竊覽書殿中簡編反覆玩味微有所得臣聞精氣為人之聰明陛下當龍潛日先帝勤儉陛下鮮親聲色日近善人陛下精實于內神清于外故日夕無寢陛下自數年聲色無數盈滿後宮陛下日夕游宴于其中自非元日大辰陛下何嘗臨御前殿其餘多不受朝設或引見遠人非時慶賀亦日晏坐朝曾未移刻則聖躬起入後宮夫以
有限之體以投無盡之慾臣固知其竭也臣聞古者有老叟獨歌舞于磐石之上人詢之曰子何獨樂之多也叟曰吾有三樂子知之乎何也人生難遇太平世吾今不見兵革此一樂也人生難得支體全完吾今不殘廢此二樂也人生難得老壽吾今年八十矣是三樂也其人嘆賞而去陛下享天下之富貴聖貌軒逸章龍姿鳳而不自愛重其思慮固出于野叟之外臣蕞爾微軀難圖報効罔知忌諱上逆天顏因俯伏泣涕帝乃命引起翌日召義語之曰朕昨夜思汝言極有深理汝真愛我者也乃命義後宮擇一淨室而帝居其中宮女皆不得入居二日帝忿然而出曰安能悒悒居此乎若此雖壽千萬歲將安用也乃復入迷樓宮女無數不得進御者亦極眾後宮侯夫人有美色一日自經于棟下臂懸錦囊中有文左右取以進帝乃詩也自感三首云庭絕玉輦迹芳草漸成窠隱隱聞簫鼓君恩何處多欲泣不成淚悲來翻強歌庭花方爛
熳無計奈春何春陰正無際獨步意如何不及閒花草翻承雨露多看梅二首云砌雪無消日捲簾時自顰庭梅對我有憐意先露枝頭一點春香清寒豔好誰惜是天真玉梅謝後陽和至散與羣芳自在春妝成云妝成多自惜夢好却成悲不及楊花意春來到處飛遣意云祕峒扃仙卉雕房鎖玉人毛君真可戮不肯寫昭君自傷云初入承明日深深報未央長門七八載無復見君王春寒入骨清獨臥愁空房颯履步庭下幽懷空感傷平日新愛惜自待聊非常色美反成棄命薄何可量君恩實疎遠妾意徒徬徨家豈無骨肉偏親老北堂此身無羽翼何計出高牆性命誠所重棄割良可傷懸帛朱棟上肝腸如沸湯引頸又自惜有若絲牽腸毅然就死地從此歸冥鄉帝見其詩反覆傷感帝往視其尸曰此已死顏色猶美如桃花乃急召中使許廷輔曰朕向遣汝入後宮擇女入迷樓汝何故獨棄此人也乃令廷輔就獄賜自盡厚禮葬侯夫
人帝日誦詩酷好其文乃令樂府歌之帝又于後宮親擇女百人入迷樓大業八年方士□千進大丹帝服之蕩思愈不可制日夕御女數十人入夏帝煩燥日引飲已百盃而渴不止醫丞莫君錫上奏曰帝心脉煩盛真元太虛多飲即大疾生焉因進劑治之仍乞置冰盤于前俾帝日夕朝望之亦治煩燥之一術也自茲諸院美人各市冰為盤以望行幸京師冰為之踴貴藏冰之家皆獲千金大業九年帝將再幸江都有迷樓宮人靜夜抗歌云河南楊柳謝河北李花榮楊花飛去落何處李花結果自然成帝聞其歌披衣起聽召宮女問之云孰使汝歌也汝自為之耶宮女曰臣有弟在民間因得此歌曰道途兒童多唱此歌帝默然久之曰天啟之也天啟之也帝因索酒自歌云宮木陰濃燕子飛興衰自古漫成悲它日迷樓更好景宮中吐豔變紅輝歌竟不勝其悲近侍奏無故而悲又歌臣皆不曉帝曰休問它日自知也後帝幸江都唐帝
提兵號令入京見迷樓太宗曰此皆民膏血所為也乃命焚之經月火不滅前謠前詩皆見矣方知世代興亡非偶然也
子／雜家／說郛／卷三十二　遯齋閒覽等／海山記(P.14-2)..[上海涵芬樓排印本]
隋煬帝生于仁壽二年有紅光竟天宮中甚驚是時牛馬皆鳴帝母先夢龍出身中飛高十餘里龍墮地尾輒斷以其事奏于文帝帝沉吟默然不答帝三歲戲于文帝前文帝抱之臨軒愛玩親之甚久曰是兒極貴恐破吾家自茲雖愛帝而亦不快于帝十歲好觀書古今書傳至于方藥天文地理伎藝術數無不通曉然而性褊忍陰賊刻忌好鉤賾人情淺深時楊素有戰功方貴用帝傾意結之文帝得疾內外莫有知者時后亦不安旬餘日不通兩宮安否帝坐便室召素謀曰君國之元老能了吾家事者君也乃私執
素手曰使我得志我亦終身報公素曰待之當自有計素入問疾文帝見素起坐語素曰吾嘗親冒鋒刃出入矢石生死與子同之方享今日之貴吾自惟不免此疾不能臨天下汝立吾族中人吾不諱汝立吾兒勇為帝汝倍吾言吾去世亦殺汝此事吾不語人吾之死目不合素曰國本不可屢易臣不敢奉詔帝因忿懣乃大呼左右曰召我兒勇來乃氣哽塞回面向之不言素乃出語帝曰事未可更待之有頃左右出報素曰帝呼不應喉中呦呦有聲帝拜素願以終身累公素急入帝已崩矣乃不發喪明日素袖遺詔立帝時百官猶未知素執圭謂百官曰大行遺詔立帝有不從者戮于此左右扶帝上殿帝足弱欲倒者數四不能上素下去左右以手扶接帝帝執之乃上百官莫不嗟歎素歸家謂家人輩曰小兒子吾已提起教作大家即不知了當得否素恃有功見帝多呼為郎君侍宴內殿宮人偶覆酒污素衣素怒叱左右引下殿加撻
焉帝頗惡之隱忍不發一日帝與素釣魚于池帝與素並坐左右張傘以遮日帝起如廁回見素坐赭傘下風骨秀異堂堂然帝大疑忌帝多欲有所為素輒請而抑之由是愈有害素意會素死帝曰使素不死夷其九族先素欲入朝出見文帝執金鉞逐之曰此賊吾欲立勇汝竟不從吾言今必殺汝素驚呼入室召子弟而語曰吾必死以見文帝語之不移時素死帝自素死益無憚乃闢地周二百里為西苑役民力常萬數內為十六苑聚土石為山鑿池為五湖四海詔天下境內所有鳥獸艸木驛至京師天下共進花木艸卉鳥獸魚蟲莫知其數此不具載詔起西苑十六院名景明一迎暉二栖鸞三晨光四明霞五翠華六文安七積珍八影紋九儀鳳十仁智十一清脩十二寶林十三和明十四綺陰十五絳陽十六皆帝自製名院有二十人皆擇宮中佳麗謹厚有容色美人實之每一院選帝常幸御者為之首每院有宦者主出入易市又
鑿五湖每湖四方十里東曰翠光湖南曰迎陽湖西曰金光湖北曰潔水湖中曰廣明湖湖中積土石為山上構亭殿屈曲環繞澄碧皆窮極人間華麗又鑿北海周環四十里中有三山效蓬萊方丈瀛州上皆臺榭回廊水深數丈開溝通五湖四海溝盡通行龍鳳舸帝多泛東湖帝因製湖上曲望江南八闋云湖上月偏照列仙家水浸寒光鋪枕簟浪搖晴影走金蛇偏稱泛靈槎光景好輕彩望中斜清露冷浸銀兔影西風吹落桂枝花開宴思無涯湖上柳烟裏不勝垂宿霧洗開明媚眼東風搖弄好腰肢烟雨更相宜環曲岸陰覆畫橋低綫拂行人春晚後絮飛晴雪暖風時幽意更依依湖上雪風急墮還多輕片有時敲竹戶素花無韻入澄波望外玉相磨湖水遠天地色相和仰面莫思梁苑賦朝來且聽玉人歌不醉擬如何湖上艸碧翠浪通津修帶不為歌舞緩濃鋪堪作醉人茵無意襯香衾晴霽後顏色一般新游子不歸生滿地佳人
遠意寄青春留詠卒難伸湖上花天水浸靈芽淺蕊水邊勻玉粉濃苞天外剪明霞即在列仙家開爛熳插鬢若相遮水殿春寒幽冷豔玉軒晴照暖添華清賞思何賒湖上女精選正輕盈猶恨乍離金殿侶相將今是採蓮人清唱謾頻頻軒內好嬉戲下龍津玉管朱絃聞盡衣踏青鬭草事青春玉輦泛羣真湖上酒終日助清懽檀板輕聲銀甲緩醅浮香米玉蛆寒醉眼暗相看春殿晚仙豔奉杯盤湖上風光真可愛醉鄉天地就中寬皇帝正清安湖上水流繞禁園中斜日暖搖清翠動落花香暖眾紋紅蘋末起清風閒縱目魚躍小蓮東泛泛輕搖蘭棹穩沉沉寒影上仙宮遠意更重重帝嘗遊湖上多令宮中美女歌唱此曲大業六年後苑草木鳥獸繁息茂盛桃蹊李徑翠陰交合金猿青鹿動輒成羣自大內開為御道直通西苑夾道植長松高柳帝多幸苑中去來無時侍御多夾道而宿帝往往中夜即幸焉一夕帝泛舟遊北海惟宦人十
數輩帝升海山是時月色朦朧晚風輕軟浮浪無聲萬籟皆息帝意恍惚俄水上有一小舟祗容兩人帝謂為十六院中美人洎至首一人先登贊道陳後主謁帝帝亦忘其死帝幼年與後主甚善乃起迎之後主再拜帝亦鞠躬勞謝既坐後主曰憶昔與帝同隊遊戲情愛甚于同氣今陛下富有四海令人欽服始者謂帝將致理于三王之上今乃甚取當時之樂以快平生亦甚美事聞陛下已開隋渠引洪河之水東游維揚因作詩來奏乃探懷出詩上帝詩曰隋室開茲水初心謀太賒一千里力役百萬民吁嗟水殿不復返龍舟成小瑕溢流隨陡岸濁浪噴黃沙兩人迎客至三月柳飛花日脚沉雲外榆梢噪暝鴉如今遊子俗異日便天家且樂人間景休尋海上槎人喧舟艤岸風細錦帆斜莫言無後利千古壯京華帝觀詩拂衣怒曰死生命也興亡數也爾安知吾開河為後人之利帝怒叱之後主曰子之壯氣能得幾日其終始更不若吾
帝乃起逐之後主走曰且去且去後一年吳公臺下相見乃沒于水際帝方悟其死帝兀然不自知驚悸移時一日明霞院美人楊夫人喜報帝曰酸棗邑所進玉李一夕忽長清陰數畝帝沉默甚久曰何故而忽茂夫人云是夕院中人聞空中若有千百人語言切切云李木當茂洎曉看之已茂盛如此帝欲伐去左右或奏曰木德來助之應也又一夕晨光院周夫人來奏云院中楊梅一夕忽爾繁盛帝喜問曰楊梅之茂能如玉李乎或曰楊梅雖茂終不敵玉李之盛帝往兩院觀之亦自見玉李繁茂後梅李同時結果院妃來獻帝問二果孰勝院妃曰楊梅雖好味頗清酸終不若玉李之甘院中人多好玉李帝歎曰惡梅好李豈人情哉天意乎後帝將崩揚州一日院妃報楊梅已枯死帝果崩于揚州異乎一日洛水漁父獲生鯉一尾金鱗赭尾鮮明可愛帝問漁者之姓姓解未有名帝以朱筆于魚額上題解生字以記之乃放之北海中後
帝幸北海其鯉已長丈餘浮水見帝其魚不沒帝與蕭后及諸院妃嬪同看魚額朱字尚存惟解字無半尚隱隱角字存焉蕭后曰鯉有角龍也帝曰朕為人主豈不知此意遂引弓射之魚乃沉大業四年道州貢矮民王義眉目濃秀應對甚敏帝尤愛之從帝遊終不得入宮曰爾非宮中物也義乃自宮帝由是愈加怜愛得出入帝臥內寢義多臥御榻下帝游湖海回多宿十六院一夕帝中夜潛入棲鸞院時夏氣暄煩院妃牛慶兒臥于簾下初月照窗頗明朗慶兒睡中驚魘若不救者帝使義呼慶兒帝自扶起久方清醒帝曰汝夢中何故而如此慶兒曰妾夢中如常時帝握妾臂遊十六院至第十院帝入院坐殿上俄而火發妾乃奔走回視帝坐烈焰中妾驚呼人救帝久方睡覺帝怪自強解曰夢死得生火有威烈之勢吾居其中得威者也大業十年隋乃亡帝入第十院居火中此其應也龍舟為楊玄感所燒後敕揚州刺史再造制度又
華麗仍長廣于前舟舟成來進帝東幸維揚後宮十六院皆隨行西苑令馬守忠別帝曰願陛下早還都輦臣整頓西苑以待乘輿之來西苑風景臺殿如此陛下豈不思戀捨之而遠遊也又泣下帝亦愴然語守忠曰為吾好看西苑無令後人笑吾不解裝景趣也左右甚疑訝帝御龍舟中道夜半聞歌者甚悲其詞曰我兄征遼東餓死青山下今我挽龍舟又困隋隄道方今天下飢路糧無些小前去三千程此身安可保寒骨枕荒沙幽魂泣烟艸悲損門內妻望斷吾家老安得義男兒焚此無主屍引其孤魂回負其白骨歸帝聞其歌遽遣人求其歌者至曉不得其人帝頗彷徨通夕不寐揚州朝百官天下朝貢使無一人至者有來者在路遭兵奪去其貢物帝猶與羣臣議詔十三道起兵誅不朝貢者帝知世祚已去意欲遂幸永嘉羣臣皆不願從帝未遇害前數日帝亦微識玄象多夜起觀天乃召太史令袁充問曰天象如何充伏地泣涕
曰星文大惡賊星逼帝座甚急恐禍起旦夕願陛下遽修德滅之帝不樂乃起入便殿按膝俛首不語顧王義曰汝知天下之亂乎汝何故省言而不告我也義泣對曰臣遠方廢民得蒙上貢自入深宮久膺聖澤又常自宮以近陛下天下大亂固非今日履霜堅冰其來久矣臣料大禍事在不救帝曰子何不早教我也義曰臣不早言言即臣死久矣帝乃泣下曰卿為我陳成敗之理朕貴知也翌日義上書云臣本南楚卑薄之地逢聖明為治之時不愛此身願從入貢臣本侏儒性尤蒙滯出入金馬積有歲華濃被聖私皆踰素望侍從乘輿周旋臺閣臣雖至鄙酷好窮經頗知善惡之本源少識興亡之所以還往民間周知利害深蒙顧問方敢敷陳自陛下嗣守元符體臨大器聖神獨斷諫謀莫從獨發睿謀不容人獻大興西苑兩至遼東龍舟踰于萬艘宮闕徧于天下兵革常役百萬士民窮乎山谷征遼者百不存十歿葬者十未有一帑藏
全虛穀粟湧貴乘輿竟往行幸無時兵人侍從常踰萬人遂令四方失望天下為墟方今百家之村存者可計子弟死于兵役老弱困于蓬蒿兵屍如嶽餓莩盈郊狗彘厭人之肉鳶烏食人之餘臭聞千里骨積高原膏血草野狐彘大肥陰風無人之墟鬼哭寒草之下目斷平野千里無烟殘民剝落莫保朝昏父遺幼子妻號故夫孤苦何多飢荒尤甚亂離方始生死孰知人主愛人一何如此陛下植性毅然孰敢上諫或有鯁言又令賜死臣下相顧箝結自全龍逄復生安敢議諫上位近臣阿諛順旨迎合帝意造作拒諫皆出此途乃逢富貴陛下過惡從何得聞方今又敗遼師再幸東土社稷危于春雪干戈徧于四方生民已入塗炭官吏猶未敢言陛下自惟若何為計陛下欲幸永嘉坐延歲月神武威嚴一何銷鑠陛下欲興師則兵吏不順欲行幸則侍衞莫從適當此時如何自處陛下雖欲發憤修德特加愛民聖慈雖切救時天下不可復
得大勢已去時不再來巨廈將崩一木不能支洪河已決掬壤不能救臣本遠人不知忌諱事忽至此安敢不言臣今不死後必死兵敢獻此書延頸待盡帝省義奏曰自古安有不亡之國不死之主乎義曰陛下尚猶蔽飾己過陛下平日嘗言吾當跨三皇超五帝下視商周使萬世不可及今日其勢如何能自復回都輦乎帝乃泣涕而下拜再三嘉歎義曰臣昔不言誠愛生也今既具奏願以死謝也天下方亂陛下自愛少選報云義以自刎矣帝不勝悲傷特命厚葬焉不數日帝遇害時中夜聞外切切有聲帝急起衣冠御內殿坐未久左右伏兵俱起司馬戡攜刃向帝帝叱之曰吾終年重祿養汝吾無負汝汝何負吾帝常所幸朱貴兒在帝傍謂戡曰三日前帝慮侍衞薄秋小寒有詔宮人悉絮袍褲帝自臨視造數千袍兩日畢工前日賜公等豈不知也爾等何敢逼脅乘輿乃大罵戡戡曰臣實負陛下但今天下俱叛二京以為賊據陛下
歸亦無路臣生亦無門臣已萌逆節雖欲復已不可得也願得陛下首以謝天下乃持劍上殿帝復叱曰汝豈不知諸侯之血入地尚大旱况人主乎戡進帛帝入內閣自經貴兒猶大罵不息為亂兵所殺
子／雜家／說郛／卷六十一　清異錄／酒漿／麴世界(P.57-2)..[上海涵芬樓排印本]
麴世界河陽釋法常性英爽酷嗜酒無寒暑風雨常醉醉即熟寢覺即朗吟曰優游麴世界爛熳枕神仙嘗謂同志云酒天虛無酒地緜邈酒國安恬無君臣貴賤之拘無財利之圖無刑罰之避陶陶焉蕩蕩焉其樂莫可得而量也轉而入于飛蝶都則又瞢騰浩渺而不思覺也
子／雜家／說郛／卷七十　菊譜等／范村梅譜(P.14-2)..[上海涵芬樓排印本]
早梅花勝直腳梅吳中春曉二月始爛熳獨此品于冬至前已開故得早名錢塘湖上亦有一種尤開早予嘗重陽日親折之有橫枝對菊開之句行都賣花者爭先為奇冬初折未開枝置浴室中薰蒸令拆強名早梅終瑣碎無香予頃守桂林立春梅已過元夕則嚐青子皆非風土之正杜子美詩云梅蕋臘前破梅花年後多惟冬春之交正是花時耳
叢書２／四明叢書／四明叢書：第四集／丁鶴年集　元　丁鶴年　撰／卷二　哀思集／七言絕句／暮春二首(P.15-2)..[張氏約園刊本]
一夕春歸徧九垓千紅萬紫委塵埃韶光淑氣逡巡退暑雨炎風爛熳來
叢書２／四明叢書／四明叢書：第四集／白齋詩集　明　張琦　撰／卷四　七言律詩／高居賢三輓詩卷(P.8-2)..[張氏約園刊本]
高居賢三輓詩卷
衣針筆硯縱橫在萬物傷心非舊時睫下百年乾濕淚膝前三度死生悲誥花爛熳同章下墓草清明逐歲滋分付慈烏少啼苦晚來風木太難為
叢書２／四明叢書／四明叢書：第四集／白齋詩集　明　張琦　撰／卷四　七言律詩／寄賀豐體勤先生生日(P.37-1)..[張氏約園刊本]
寄賀豐體勤先生生日
仰止高山望裏青即將山意祝遐齡神仙自我登真境世俗何人挽迅霆爛熳紫泥通北極逡巡綠酒匯南溟
醉中忽憶龍池客指點奎躔第幾星
叢書２／四明叢書／四明叢書：第四集／白齋詩集　明　張琦　撰／卷四　七言律詩／望雲祝壽圖為曹宗孝題(P.40-2)..[張氏約園刊本]
望雲祝壽圖為曹宗孝題
雲影天邊小片孤望雲人拜鳳城隅輕陰遠拂長春樹瑞靄橫連祝嘏爐萊綵諸昆方爛熳狄懷千里獨躊躕如今猶仗丹青筆并寫相思入壽圖
叢書２／四明叢書／四明叢書：第四集／拘虛集　明　陳沂　撰／拘虛後集／卷二／和許彥明詠菊六首(P.5-2)..[張氏約園刊本]
爛熳驚芳卉棲遲傍短籬高花擎紫蒂密葉護青枝幸助年齡健仍叨月令私豈知搖落後翻勝豔陽詩
叢書２／四明叢書／四明叢書：第四集／四明山志　清　黃宗羲　撰／卷七　詩括／雪竇詩　李暾／張亦姜豈羅謝漢倬冒雨約遊雪竇恨不同行三日後兼行入山雲日相欺山花爛熳一路可人不覺至山門矣(P.28-1)..[張氏約園刊本]
雪竇詩　　　　　　　　　　　李　暾
張亦姜豈羅謝漢倬冒雨約遊雪竇恨不同行三日後兼行入山雲日相欺山花爛熳一路可
28-2
人不覺至山門矣
萬壑千峰一徑深芒鞋布韤十年心先來遊屐風還雨遲我山行晴半陰薄暮寒生雙澗水輕煙青鎖萬松林久聞雪竇今才到欲與支那次第尋
叢書２／四明叢書／四明叢書：第二集／雪翁詩集　明　魏畊撰／七言律／卷九／棲賢山中探梅因懷朱二十二士稚邗關早梅見憶之作用酬原韻便寄士稚迴剡溪之棹(P.1-1)..[張氏約園刊本]
棲賢山中探梅因懷朱二十二士稚邗關早梅見憶之作用酬原韻便寄士稚迴剡溪之棹
聞道揚州何水部觀梅東閣和歌來山中雪裏曾相見
明月樽前好自開紫泥海上愁應絕銀漢仙槎去不迴何日棲賢仙頂寺與君爛熳醉春囘
叢書２／四明叢書／四明叢書：第二集／張蒼水集　明　張煌言撰／奇零草／卷三／元夕金鄉道中(P.26-2)..[張氏約園刊本]
元夕金鄉道中壬寅
海若波俱惡春陰意倍寒征帆渾出沒窺鏡盡闌珊鐙謎憑誰賭棋聲讓客彈勞生兼浪跡節物肯為歡
最是蹉跎恨都從此夕來幾年春爛熳共月影徘徊每擬銀鈎滿當看玉曆開逢時還寂寂辜負夜光杯
叢書２／四明叢書／四明叢書：第二集／張蒼水集　明　張煌言撰／采薇吟／卷四／擬古三首(P.4-2)..[張氏約園刊本]
百蟲恆吟秋百鳥恆吟夏人生百歲間炎涼倏代謝常憂時命乖榮名不相借時命亦何常經綸貴權藉所志豈顯榮擔負容可卸感此結中腸擥衣起視夜高天明
月輝爛熳繁星舍願言披微襟幽懷得暫瀉
叢書２／四明叢書／四明叢書：第二集／現成話　清　羅嵒撰／雨中看菊(P.25-2)..[張氏約園刊本]
雨中看菊
淒雨悲風日黃花爛熳開若非存傲骨早已萎蒼苔
叢書２／四明叢書／四明叢書：第二集／千之草堂編年文鈔　清　萬承勳撰／寄曾司訓書　康熙再壬寅(P.50-1)..[張氏約園刊本]
寄曾司訓書名安世嘉興秀水人今任浦江縣學　康熙再壬寅
庚子授徒慈谿力疾督課又遭北溟謝漢倬之戚嘔血四閱月至秋季奉札時尚未全愈而先大人臘月葬期已逼費無所措南谿鄭義門於初夏那六十金買葬地後又陸續四十金朋友之誼可謂至矣其如夙負未清所入不足償所出計無復之賣所居屋地於閩估廖氏受價一百六十金半償急債半以完葬及典月湖東韓氏屋屋價尚未足八十金不得移居而催出屋者如火又從
叔効力河工借用庫銀部行本籍變產其實無片瓦寸地本縣行查宗房勳為宗子具有結狀一從叔為土豪指使先之以匿名揭帖繼之以府縣首告誣陷勳冒房長自去年六七月匍匐訟庭至今未結雖賴縣父母公明或可倖免無罪而屈抑狼狽為先大人落難時所未經今日夜心跳頭暈腹漲腳輭較戊戌冬奉訪更衰白不堪惟是金渾玉璞之道龍飛虎變之文雖貧老顛沛不肯讓人獨到葢從前猶看得文行是兩事今確然見天地萬物可以自我而立上下四旁本無處不均齊方
正苟落筆一用意見矯揉造作便仰愧屋漏俯慚衾影故別來所為古文雖未必可傳要亦與年俱進詩則嫌後生效尤多不務本業戒不復作無可請教去冬接七月廿二日書囑細述近況兼寄近詩故一一及之別來三四歲歲歲想撥宂一月半月工夫再詣浦序詳叩先生學力行誼補我桑榆且海內助先人葬費如先生者不過四五人而先生實始之既葬且久不告終事於先生有是理乎奈日在死中求活必不能脫身并無暇寄一札寤想先生在寧八日八過吾廬今契闊動經數載
天既為吾兩人作合寧不當始終玉成合并一處耶書來慣遲作答然愛之如獲異寶昨書日珍藏案頭篋中凡憶及便出一覽憶浦序橋梓圍燈深夜款坐終朝所談皆名世大業對此尺幅欣然成獨笑憶吾寧寓夜偕北溟三人痛飲高談歷敘古今人物毅然有所法戒則淚涔涔下斑痕紙上嗣後吾兩人相遇遇一人當作遇兩人觀即如北溟在內葢勳既感由北溟交契於先生尤念天壤之大如北溟爾我真實無妄樂與人為善一團渾淪元氣實亦前古後今可三不可四也我輩交情
如影之依形噓之通吸豈以幽明遠近間乎春日遲遲鶯花爛熳惟願我老友多方自玉年高德劭惠教無窮也勳不揣無似鄉鄰有鬬作被髮攖冠之想然非得知己一人有大力者負之而趨不敢以身試賦性復多廉恥年五十有三羞澀如處女不但不能枉己徇人即有因至前亦且逡巡畏縮故三年來撫軍朱公延訓其次子制府滿公以詩文事見招江北藩司李公欲刪訂所為詩屬所親延致皆未能遽往天生窮骨又多病成懶偏勞苦半世無了期重遠心胸銷磨耗散每當精神魄
力不及一時興盡至嗒然不欲為人及痛念門衰祚薄三黨困窮復豎起脊梁盡其在我為死而後已之計嗟乎士不能兼善天下僅欲援其族黨亦已悲矣何至宗族不親睦如前所云云哉自反幽獨實難以對先生今但看屋價有無訟事遲速倘夏秋間得脫去火坑必趨至浦序求一劑清涼散耳適金華黃司訓家人之便附書問候心曲為之一傾康熙再壬寅三月初二日
盧心萬曰見地分明皆有關世道之文但卻是直達所見原非有意於工文也凡文之不求工而自工者
當有深造自得之妙姑無論今人雖古來大家林立亦不肯輕於有所雷同因襲其謹嚴持擇如此即作者自命何如惟古於詞必己出葢近來壇坫諸公固數數舉似斯語吾友西郭能繼起壇坫者實聞之有素矣
史／地理／武進天寧寺志／卷九／藝文四／詩／牡丹百詠　釋紀蔭(P.12)..[民國三十七年排印本　　本書與法鼓文理學院合作製作]
不是花妖即是神開來爛熳總天眞曲欄深護如酥雨別院遙憐似玉人百和香濃應有暈六銖衣薄自無塵酒旗歌板留連處莫待明年喚好春
經時歛釆復潛神錦繡旋看爛熳眞拂席欲憐荀奉倩卷幃疑是衞夫人淸歌恰恰流
珠串翠琖浮浮染麵塵願得一枝長籍手太平欣賞萬年春
史／地理／金陵梵剎志／卷首　凡例(P.1-1)..[民國二十五年金山江天寺印本　　本書與法鼓文理學院合作製作]
一吳赤烏十四年為康僧會建寺迄于六朝梁陳之際櫛比金碧爛熳極矣唐宋元兵燹圮毀之餘原野寥廓鐘聲罕聞爰檢前牒間睹遺篇載徵往志微存舊額乃另列廢寺卽一傳一詩亦考年别代編為一寺以垂徵據俾後世不泯云若夫殿堂諸款靡尋影響任其闕然
史／地理／金陵梵剎志／卷三／鍾山靈谷寺／文／遊靈谷記　明大學士吕柟(P.33-1)..[民國二十五年金山江天寺印本　　本書與法鼓文理學院合作製作]
遊靈谷記
明大學士吕柟
三月之暮五山潘子約諸僚同遊靈谷予以足疾不能遠馬賃輿先往蓋靈谷周幾十餘里東界木公山而松亘四五里縱橫絡繹雜列間植微瓴甋甃路則不得其門而入矣往年同南橋李子日午始往不久卽返未盡其奇於心恒不忘故五山約不俟聮鑣而獨先也至第一禪林門下輿徒歩里餘就蔭佇立四面睇望虬枝蛟枚如麻如薥然體幹瘦細間有三二合抱者則又為羣木壓挽匝擠不能直挺予嘆玩焉其下瑤草仙卉碧紫爛熳或並藤蘿纒穋縈葢問諸吏皂但曰野花則又嘆曰彼抱美含芳于幽獨
而不名者其殆此乎北至方丈門見洪武十八年至二十九年　高祖七勑僃言栽種松竹果子之由禁止蒭牧再進至靑林堂見簷前懸榜　高祖親制山居詩十二篇賜覺義淸濬者益悉靈谷幽勝乃知此寺所造甚遠非偶然也未幾五山及雙山秦子在軒胡子雍里顧子郭山况子皆至乃遂出遊大佛殿又後登禪堂崇峻弘敞爽人心目而寶公石像正當其下為吳子所畫果非塵世形態旁鐫自著十二時歌又北觀寶公塑像在浮屠塔下帝有長榜壁立不可上乃已遂出東觀八功德水之九曲曲上一松奇古或云　高祖掛衣處隨至無梁殿殿皆瓴甋作三劵洞
不以木為梁只此一殿費可萬金其規制又多自齊梁時來　國朝雖或補葺然必不加也上西廊觀吳道子所畵折蘆渡江及烏巢佛印三教畵壁乃還登靑林堂有滿親住持者來叅持學士顧公詩以觀葢顧公九和依僧語作二偈爾觀畢滿茶許之時日已大西遂行而浩乃送至琵琶街自皷掌請聽琵琶聲口兼呼諸從者亦皷掌浩亦大笑然實未有聞也因問此殿前何以有此聲浩曰空谷作聲爾曰此殿以上凡四五層其上者何以無此聲浩不對在軒雙山皆曰山谷之聲大近亦無大遠亦無虛實之間遠近之中乃又夾以長廊俯以崇臺此感彼應氣使然爾
遂西至竹澗有閉關僧鑿板竇以通飲食竇上懸棲雲處三字予曰此室中亦有雲邪五山屢以偈語詰浩浩不能對以他語應遂出時滿親以邀茶至見壁上懸二尊官詩浩與滿親猶指矜云云曰僧但不到家到家便見其家中所有無爾遂還予先至朝陽門候諸君而後别
集／別集／四庫輯本別集拾遺／《四庫珍本叢書初集》所收四庫輯本別集六十一種拾遺／程公許：《滄州塵缶編》十四卷／借宿洞門五絕(P.415)
其五
石筍喦頭爛熳遊，異聞要驗佛低頭。却教古佛低頭笑，笑殺癡人枉刻舟。
《永樂大典》卷三千五百二十五「門」字韻，頁二十五上引「程公許滄洲塵缶編」。(影印本第四十九冊)
集／別集／四庫輯本別集拾遺／其它版本四庫輯本別集六十九種拾遺／張鎡：《南湖集》十卷／失題(P.709)
失題
衰疾幾半月，梅事已空，杏花亦爛熳矣。忽往一觀，成古詩三十韻。
年前約園梅，梅開主人病。初英僅一窺，旋遭風雨橫。瑰奇耻浪設，收卷歸盡凈。追攀夢中事，詎復形歗詠。連朝得暄晴，疾勢頓除摒。池西杏盈坡，芬菲想繁競。巾車試移轍，遠睇已輝映。坡莊尺許足，領意豈煩更。亭亭喜余顧，笑粲若相迎。瑞錦圍坐幛，暘晶滿空鏡。疇知自心法，本匪生化柄。實虛總一體，曾何有衰盛。斯言忌輕拈，或能惹譏諍。尪孱阻劇賞，得句漫枯硬。非無戀勝交，倉卒費延請。浮生只堪樂，疏慵矧天性。能消屐幾兩，盍早謀究竟。當年萃野叟，偶爾應三聘。後人循自售，例投俗眼輕。嗟予亦蒙愧，行矣關郡政。零丁門戶責，姑塞先世命。隨羣畫紙末，觸目但癡瞠。事功略何裨，趨進徒伺偵。樸愚賴堅守，齪齪矜細行。南湖水清兮，魚鳥爭戲泳。相親兩逾載，情分猶季孟。邇來似嫌浼，引退如避穽。花邊主林神，料亦捐愛敬。偷閑兩句慳，酬應就忙併。速拚醉眠休，人扶那用倩。
《永樂大典》卷二萬三百十「疾」字韻，頁十上引「張鎡湖南集」。(影印本第一百八十三冊)
叢書２／四明叢書／四明叢書：第六集／留補堂文集選　明　林時對撰／卷三／記／梅溪探梅記(P.3-2)..[張氏約園刊本]
梅溪探梅記
離寧城五十里而遙有錫山即古赤堇山也嘗產錫故又名錫山郡治山脈皆發源於此高峯插天起伏蜿蜒向北行經桃源林邨諸處始融結於郡城之鎮明嶺下有梅溪以梅得名曡巒聳秀萬壑爭流而一溪環繞亙十餘里匯於建隩之大橋乃與塘河合於是寶巖精舍建焉肇自唐元和初名孝義院至宋大中祥符間始賜今額寺基宏敞廣五畝四圍牆陰栽梅數十本每當臘破春回花開爛熳望之如雪撲鼻清香一路環植或疏或密緜緜不絕所謂十里梅香也探梅至者游屐雜遝余
與本寺衲子竭霖為方外交恆邀余梅開隨喜而悤宂未遑徒廑夢想今歲癸酉花朝前二日霖令余內弟朱子餘古買一葉小艇挈杖攜襆行出西郭門抵望春橋歷十字港青墊凰嶴諸處始至陸家橋登岸散步可二里餘路坦衍畝澮繡錯溪流濺濺如鳴琴迤邐至牌門頭有宋張樗寮即之書錫山二字今坊圮額亦無畱惟存兩石柱為寺外藩夾岸皆聞姓聚族而居閭井輻湊戶多垔實再行百許步有伏龍橋緣錫山上有龍潭當春水泛漲龍常出沒為患因建橋以鎮遏之未至寺右
有黃觀察元恭莊祠左有蔣山何氏墳石坊沿溪梅樹扶疏紺流澄徹聞舊有寒碧亭朝陽洞今亦不知其處漸陟高阜則寺之山門也拾級而登兩旁古松夾道蒼鬱成林天王殿前銀杏二樹亭亭偃蓋高聳矗天為數百年物旁有竹林竹大如椽綠蔭蔽虧翠色欲滴登大殿憑闌凝眺老幹嫰枝或斷或續皚若積素落英風飄又如飛絮不知其瘦影橫斜暗香浮動能與孤山西谿玄墓爭勝否耳過大殿為法堂左有靜室名亦溟堂余為書聯云鉢底飛出大鵬魚攪翻覺海瓶中貯來天池
水灑徧楊枝廡下為齋堂香積右方丈名寒香室余又書聯云吞來無核拈花笑夢到孤山徹骨清廡下為庫為僧寮殿堂舊皆頹圮今賴霖師葺構輪奐鬱然數年前余曾為師作重興碑記蓋寶巖自唐迄今名講寺皆闡揚台教至丙午歲九峯鑪雪慧禪師受天童付莂登座說法始易教為禪而霖公乃雪師嫡嗣弘振宗風鼎新堂構寶巖古刹自是其中興也哉余探梅之暇與師晨夕茗敘見壁間張蓉嶼大令舊詠遂同餘古次韻賦成二律紀游而兩夜香鐙樂聞清梵頓滌塵襟又不啻
嚼碎梅花咽殘寒雪矣因於舟次援筆書之以誌勝遊云
叢書２／四明叢書／四明叢書：第六集／純德彙編　清　董華鈞輯／卷七上／題詠／李昌昱／賦孝母墓老松(P.22-2)..[張氏約園刊本]
李昌昱字復旦號滙川鄞人乾隆甲戌進士官江西臨江知府
賦孝母墓老松
春花爛熳春風織開落悤悤改顏色惟有孝子之母墓旁松千年不受冰霜蝕至今兀立干青雲下覆纍纍三尺墳勁枝挺拔溜寒雨老皮光怪映斜曛乃知萬物生世間位置其身宜得地誰將松樹此間栽幸藉孝名同不墜君不見秦時松封大夫虛名僅等春花豔能得長留天地無
史／地理／東京夢華錄注／卷之七／駕回儀衞(P.207)
駕回儀衞
駕回則御裏小帽簪花乘馬．前後從駕臣寮．百司儀衞．悉賜花．蔡絛鐵圍山叢談一．國朝燕集．賜臣僚花有三品．生辰大燕遇大遼人使在庭．則內用絹帛花．蓋示之以禮儉．且祖宗舊程也．春秋二燕則用羅帛花．甚為美麗．至凡大禮後恭謝．上元節游春．或幸金明池、瓊林苑．從臣皆扈蹕而隨車駕．有小燕謂之對御．凡對御則用滴粉縷金花．極其珍矣．又賜臣寮燕花．率從班品高下．莫不多寡有數．至滴粉縷金花為最．則倍於常所頒．此盛朝之故事云．　　王鞏聞見近錄．故事季春上池．賜生花．而自上至從臣．皆簪花而歸．紹聖二年．上元幸集禧觀．始出宮花賜從駕臣僚．各數十枝．時人榮之．大觀初．乘驄馬至太和宮前．忽宣小烏．百歲寓翁楓窗小牘上．徽廟嘗乘驄馬至太和宮前．忽宣平日所愛小烏馬至御前．馬足不肯進．左右鞭之．益鳴跳不如調訓．時圉人進曰．此願封官耳．上曰．猴子且官供奉．况小烏白身邪．勑賜龍驤將軍．帖然就轡．　　周煇清波雜志八．崇寧三年．駕幸金明池．乘烏馬還內．道路安平．賜名龍驤將軍．艮嶽一石．高四十尺．名神運招功．宣和五年．朱勔自平江府造巨艦．載太湖大石一塊至京．以千人舁進．勔被賞建節．石封盤固侯．　案宋詩鈔．劉子翬屏山集鈔汴京紀事二十首之十六云．盤石曾聞受國封．承封恩不與幸臣同．時危運作高城砲．猶解捐軀立戰功．即詠此石．其馬至御前．拒而不進．左右曰．此願封官．勑賜龍驤將軍．然後就轡．蓋小烏平日御愛之馬也．莫非錦綉盈都．花光滿目．御香拂路．廣樂喧空．寶騎交馳．綵棚夾路．綺羅珠翠．戶戶神仙．畫閣紅樓．家家洞府．遊人士庶．車馬萬數．妓女舊日多乘驢．宣政間惟乘馬．披涼衫．高承事物紀原三．筆談曰．近歲京師士人朝服乘馬．以黲衣蒙之．謂之涼衫．亦古遺法也．儀禮曰．朝服加景．但不知古人制度何如耳．將蓋頭背繫冠子上．少年狎客往往隨後．亦跨馬．輕衫小帽．有三五文身惡少年控馬．謂之花褪馬．用短繮促馬頭刺地而行．謂之鞅韁．呵喝馳驟．競逞駿逸．遊人往往以竹竿挑掛終日關撲所得之物而歸．仍有貴家士女．小轎插花．不垂簾幙．自三月一日．至四月八日閉池．雖風雨亦有遊人．略無虛日矣．
是月季春．萬花爛熳．牡丹．藥．棣棠．木香種種上市．賣花者以馬頭竹籃鋪排．歌叫之聲．清奇可聽．晴簾靜院．曉幙高樓．宿酒未醒．好夢初覺．聞之莫不新愁易感．幽恨懸生．最一時之佳況．諸軍出郊合教陣隊．
史／地理／金陵大報恩寺塔志／卷七　集文／報恩塔賦(P.62)..[民國二十六年國立北京硏究院史學硏究會排印本　　本書與法鼓文理學院合作製作]
報恩塔賦
盛時泰仲交
出都門以遊衍兮‧經長干之故墟‧瞻寶塔之崒兮‧心四顧而踟蹰‧始卜築于孫吳‧旣再興于晉馬‧獲石內之三珠‧得
函中之半髮‧光煜□而亂輝‧色靑紺而騰發‧惟金粟之白烱‧出玉毫而普現‧乃寶氣之燭幽‧故慈光之上燀‧歷塵刼而獨存‧起人天以自展‧唯明祖之龍興兮‧振大法于將隳‧旣離明之總照兮‧拓弘基而建之‧念櫛沐之久劬兮‧哀罔極之難報‧證寶地以舒虔兮‧仰提慈而洞照‧發睿念于淵衷兮‧沛綸音于天詔‧遂乃近徵畿甸‧遠募荒陲‧盡甄工之意巧‧極目匠之技奇‧準宮闕以立極‧擬路寢而築基‧備百制之儲萃‧煥五色之葳蕤‧飾隨材而殊質‧彩呈體而異施‧盤垕土以奠方兮‧浚重泉而作鎮‧擁蓮趺以旋規兮‧列朱楹而作蹬‧映紺殿以孤蹇兮‧起屧廊而直‧出木末以高標兮‧踰臺顚而獨峻‧故遠而視之‧則嶒峵嵣‧一何高也‧崢嶸巘崿‧又何麗也‧嶵峗嶕嶢‧誠可駭也‧嶙峋燦‧亦何異也‧玲瓏珖瑯‧炫煇‧英海藏之誦生焉‧巍巍嵯嵯‧紛葩爛熳‧若空界之幻成焉‧竦露盤于雲中兮‧峙金相于天闕‧開八戶以翕施兮‧盤九曲而嶻嶪‧剛風寥寥‧拂其上兮‧灝氣汩汩‧旋其根‧勢嵷而直矗‧俾喬嶽以失尊‧掩映雲表‧若隱若彰‧憑陵旻昊‧輝輝煌煌‧心仰瞻而內悸兮‧目搖搖以喪精‧魂淫淫以自失兮‧睫閃閃而若驚‧于是詳其制度‧觀乎窈冥‧崇基詭制‧巨搆殊形‧高踰三八‧數邁徑三‧非尋丈也‧鈎鬥簷牙‧坐計甲乙‧非斵削也‧闢以八維‧虛實其四‧順陰陽也‧列牖設篝‧婉轉洞徹‧通明暗也‧甃瓳以為固兮‧盤鉛錯以為堅‧懸鈴鐸以為振兮‧罥蚌蠣以為緣‧列巨靈以顯化兮‧飭諸像以感緣‧冠纓鎖冑悉其飭兮‧耳目眉髮曁其全‧虎豹犀咒蹲其下兮‧蓮曇蔓鉢嵌其巓‧外侈極于弘麗‧內縝緻于精微‧上標極于峻逈‧下標固于無倪‧雕欄婉轉而逶迤兮‧瑣闥軒翥而弘張‧棼繚繽紛以相齧兮‧斗栱奮起而翺翔‧螭頭岉崛以交結兮‧豹尾夤緣而橫當‧懸棟岈而撑拄兮‧綺阿露珮以飄颺‧鎪鏤煒煌而炫煊兮‧布置絡繹以縱橫‧飛梁偃蹇以
翕翼兮‧層櫨岋而昂藏‧金除燡燭而赫起兮‧皓壁螢液以韜光‧於是極目而矚‧則長江渺渺其帶束兮羣山隱隱而如垤‧闤闠遠其稠依兮‧城闉聳其密叠‧廛市迴其千圍兮‧衝衢委其四列‧阡陌交其塍偃兮‧原隰互其明滅‧趨視若燭龍之下翔‧佇瞻恍火齊之上騰‧昕暮互其變態兮‧風霾欝其聿蒸‧倐現彩于罔測兮‧忽幻質于虛無‧旣作鎮于神京兮‧又翹準于皇都‧極寰海之淨土兮‧孰茲塔之可知‧誠□□之偉觀兮‧擬冥工之所鏤‧匪近知所有可詮兮‧恍□□之自符‧願照迷方于十地兮‧續慧性于八區‧庶人智于罔極兮‧注洪澤以沾濡‧康熙江寧府志卷三十一
叢書２／四明叢書／四明叢書：第三集／慈湖詩傳　宋　楊簡撰／國風／卷十／曹(P.1-1)..[張氏約園刊本]
鳲鳩在桑其子七兮淑人君子其儀一兮其儀一兮心如結兮鳲鳩在桑其子在梅淑人君子其帶伊絲其帶伊絲其弁伊騏鳲鳩在桑其子在棘淑人君子其儀不忒其儀不忒正是四國鳲鳩在桑其子在榛淑人君子
正是國人正是國人胡不萬年
鳲鳩釋見鵲巢毛傳曰鳲鳩之養其子朝從上下暮從下上平均如一董曰崔靈恩集注作其義一兮一而不變如結之不解毛傳曰飛在梅也孔疏曰養之長大而飛鳲鳩常言在桑其子每章異木言母常不移也鄭箋云其帶伊絲謂大帶也言此帶弁者刺不稱其服毛傳曰騏騏文也弁皮弁也孔疏云皮弁常服也馬之青黑者謂之騏此謂弁色如騏如騏馬之文也顧命云四人綦弁鄭玄云青黑曰綦王肅云赤
黑孔安國云鹿子皮顧命馬本作騏弁云青黑色鄭師馬融故祖其說爾雅釋畜云馬屬猶不言騏其雜色之馬總謂之騏故無定名歟其間駵白駁黃白騜驪白鴇蒼白騅丹白騢之類則又其專名歟其總稱雜色則曰騏歟毛傳曰騏騏文也雜則成文歟孔安國曰騏文鹿子皮蓋本於先儒謂皮弁用白鹿皮又因毛傳有騏文之義世俗鹿子皮必有文故合而為其說然古者不用難得之物安知不用白羊之皮乎況先王不殺胎則用鹿子皮非先王之心馬鄭青黑
之說蓋以爵弁色如雀頭赤色則異色而相類者其有青黑歟故王肅又意之為赤黑亦禮飾玄纁之類歟皆無經據今姑從毛傳騏之文義又合爾雅騏無定名之義尚書四人綦弁皆士其以士賤故所服皮弁不得用純白惟可用雜色之皮歟綦騏通用歟士冠禮玄裳黃裳雜裳可也則士用雜色皮弁於義亦通先王制禮大抵上質而下文胡不萬年者詩人思古之淑人君子胡不萬年壽考至今傷今小人用事不一不正而思古使古之淑人君子至於今尚存則
小人不得而進矣毛詩序曰鳲鳩刺不一也在位無君子用心之不一也　補音萬年禰音切太玄務首次五無益人也次六利當年也楚辭哀時命生天地之若過兮忽爛熳而無成願一見陽春之白日兮恐不終乎永年漢書序傳封禪郊祀登秩百神協律改五饗茲永年按原本四句脫又西都賦年與麟叶又靈臺詩年與神叶春秋公子年夫左氏穀梁皆作佞佞平聲夏侯湛抵疑佞與傾為韻
叢書２／四明叢書／四明叢書：第五集／宋元學案補遺　清　王梓材　馮雲濠　輯／卷十　百源學案補遺　下／蘇氏門人／章先生傅(P.49-1)..[張氏約園刊本]
章先生傅
章傅蘇子美之徒也子美嘗答以詩云廢官旅吳門迹
與世俗掃構亭滄浪間築室喬樹杪窮經交聖賢放意狎魚鳥志氣內自充藜藿日亦飽不圖名利場有士同所好南閩章其氏傅名字傳道清晨闖予門疏爽見姿表大篇隨自出爛熳風力老安敢當所襃讀之欲驚倒開軒延與語指亦有深到半生蹋京塵識予恨不早扶疏珊瑚枝本不自雕巧當珍玉府中何故委衰草秋風還故鄉無或難枯槁貴富烏足論令名當自保蘇學士集
叢書２／四明叢書／四明叢書：第八集／甬上高僧詩　清　李鄴嗣輯／卷上／蒲菴禪師／題米南宮雲山圖(P.32-1)..[張氏約園刊本]
題米南宮雲山圖
南宮米黻生殊方馳名畫史妙莫當墨雲翻空太陰黑功奪造化開微茫酒酣放筆情爛熳愛寫長林帶溪岸崑崙移得毫芒間數點浮雲落天半鴨觜灘頭沙浦通
鯉魚浪䬃苔花風山腰路險不可屐飛瀑倒挂青天虹我憶南遊遡湘沔七十二峰長對面赤壁山高看洞庭一道澄波瀉秋練人生誰無丘壑懷可奈塵土羈長才子陵不遇劉文叔釣臺未必高雲臺展圖頗識舊行處彷彿微鐘隔煙樹荒盡菱租老未歸寄書欲問沙頭鷺
