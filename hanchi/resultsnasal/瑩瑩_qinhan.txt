集／總集／全上古三代秦漢三國六朝文／全晉文　凡一百六十七卷　／卷八十一／辥瑩(P.1925-2)
辥瑩
瑩字道言。沛郡竹邑人。吳太子少傅綜次子歷祕書中書郎。孫休時進散騎中常侍。孫晧初為左執法。遷選曹尚書。領少傅。出
為武昌左部督。坐事徙廣州。尋召還。復為選曹尚書。遷光祿勳。入晉為散騎常侍。有後漢紀一百卷。新議八篇。集三卷。
集／總集／全上古三代秦漢三國六朝文／全梁文　凡七十四卷　／卷四十五／王瑩(P.3208-1)
王瑩
瑩字奉光。琅邪臨沂人。宋時選尚臨淮公主。入齊至梁。歷丹陽尹、侍中、左光祿大夫、開府儀同三司。
集／總集／全上古三代秦漢三國六朝文／全後魏文　凡六十卷　／卷四十五／祖瑩(P.3736-1)
祖瑩
瑩字元珍。范陽遒人。孝文時為中書學生。拜太學博士。署彭城王勰司徒法曹參軍。掌書記。再遷尚書三公郎中。宣武時為冀州鎮東府長史。除名。尋為國子博士。領尚書左戶部。孝明時為李崇都督長史。除名。尋為散騎侍郎。孝昌中累遷國子祭酒。領給事黃門侍郎幽州大中正。監起居事。元顥入洛。㠯為殿中尚書。孝莊還宮免。後除祕書監。賜爵容城縣子。前廢帝時遷車騎將軍太常卿。孝武即位。封文安縣子。孝靜遷鄴。加儀同三司。進爵為伯。天平中卒。贈尚書左僕射、司徒、冀州刺史。
集／總集／先秦漢魏晉南北朝詩／晉詩／卷二／薛瑩(P.587)
薛瑩
瑩。字道言。綜子。吴晧時。歷任選曹尚書、左國史。入晉為散騎常侍。太康三年卒。有集三卷。
集／總集／先秦漢魏晉南北朝詩／北魏詩／卷二／祖瑩(P.2216)
祖瑩
瑩。字元珍。范陽遒人。孝文時。拜太學博士。累遷國子祭酒。領給事黃門郎。孝武登阼。封文安縣
子。天平初。以功遷儀同三司。進爵為伯。卒。
