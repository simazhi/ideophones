集／詞曲／全金元詞／上冊／金詞／王喆／望蓬萊(P.179-2)
又
真大道，滋味不相饒。明月光中騰瑩瑩，清風飇上出么么。從此見芝苗。　無狹闊，又豈有迢遼。圓現圓成成自在，一能一得得逍遙。方顯見彰昭。
集／詞曲／全金元詞／上冊／金詞／王喆／鶯啼序(P.181-1)
鶯啼序
鶯啼序時繞紅樹。應當做主。騁嚶嚶、瑩瑩聲音，弄晴調舌秤羽。潛身在、朱林茂處。愈綿變百般言語。喜新鉛、新汞俱齊，叫歸宗祖。　喚覺呼惺，頓曉本元初，天然規矩。定分他、甲乙庚辛，九宮八卦門戶。驅四象、通推七返，用千朝、鍊成文武。這金丹，由此三年，漸令堪覩。　嬰兒跨虎。姹女騎龍，白雲招翠霧。各各擎、鋼刀慧劍，持刃交鋒，隱密藏機，兩家無懼。烏龜赤鳳，前來降伏，和合罷戰休兵戍。被靈童、結構同相聚。從茲慢
慢，搜尋寶貝完全，要見便教知數。　明珠萬顆，吐出神光，倒顛籠罩住。迸一條、銀霞裊裊，撞透清霄，晃耀晴空，徧開瓊路。中間獨現，真妙真玄，星冠月帔端嚴具。把雙眸、高舉頻回顧。觀瞻了了清清，湛湛澄澄，害風得遇。
集／詞曲／全金元詞／上冊／金詞／王喆／驀山溪(P.185-2)
驀山溪
玉堂三老。唯識王三操。復許辨三台，更能潤、三田倚靠。自然三耀，攢聚氣精神，運三車，依三教，永沒沈三道。　須通三寶。方見三清好。真性照三峯，陡免了、三焦做造。休論三世，諸佛現前來，得三乘，遊三昧，瑩瑩歸三島。
集／詞曲／全金元詞／上冊／金詞／王喆／如夢令(P.207-1)
又
九九八方端鎖。團聚光明如火。焰焰做紅霞，裏面天花徧妥。成裹。成裹。瑩瑩明珠一顆。
集／詞曲／全金元詞／上冊／金詞／王喆／望遠行(P.216-1)
又　詠雪
祥敷瑞布，瓊瑤妥、片片風刀裁下。密拋虛外，徧撒空中，頃刻粉鋪簷瓦。鎖綴園林，粧點往來樵逕，真箇最宜圖畫。報豐登，珠寶應難比價。　清雅。鮮潔盡成滉漾，更爽氣、愈增惺灑。萬壑都平，千山一色，遐邇不分原野。恰似予家，仙景澄徹，瑩瑩蓬萊亭榭。現自然光耀，長明無夜。
集／詞曲／全金元詞／上冊／金詞／王喆／瑤臺月(P.219-1)
瑤臺月
閑閑景致，真閑悟清清，方可分付。元來那箇本有，須令堅固。便結作、一粒金丹，五色明霞敷布。同相守，能相聚。迴光射，返光顧。遭遇。圓成決得，真師舉度。　此則助正鮮素。更永永、綿綿嚮慕。應知道還處，亘初存住。逐瑩瑩瑞彩祥輝，珍寶珞璉襯步。胎仙舞。神仙路。金童引，玉童諭。堪赴。瑤臺月照，瓊筵雅聚。
集／詞曲／全金元詞／上冊／金詞／王喆／雨中花(P.220-2)
雨中花
金菊初開，銀蟾漸顯，新蕋皓色為儔。綻清芳空外，素魄深秋。便謹按中央雅致，又應當、望夜圓周。稱予家賞翫，正許邀枝，迎照瓊樓。　堪餐秀色細艷，好舖明臥影，兩兩相酬。頓省悟靈英，玉兔因由。馥郁盈盈，噴噴嬋娟瑩瑩悠。遇重陽七八，香傳三島，光滿十洲。
集／詞曲／全金元詞／上冊／金詞／王喆／蘇幕遮(P.241-2)
又
道無言，禪沒說。兩道白光，唯許紅霞設。真玉山頭常擺拽。潑灩灩兮，返照靈峯雪。　愈玲瓏，元皎潔。射透晴空，瑩瑩神光別。到此玄玄玄妙徹。一朵金花，裏面金丹結。
集／詞曲／全金元詞／上冊／金詞／馬鈺／感皇恩(P.302-1)
感皇恩　繼重陽韻
鍾呂遣風仙，專行教化。故鎖庵門即非假。用機誘我，暗剔靈明惺灑。脫家風狂做，棄儒雅。　真箇內容，難描難畫。六銖衣光彩，體披掛。手擎丹顆，瑩瑩光明無價。蓋因傳得些，非常話。
集／詞曲／全金元詞／上冊／金詞／馬鈺／爇心香(P.351-2)
又　岐陽鎮張同監問修行
休問因緣，各做修行。古人言、兩句堪听。人人有分，個個圓明。但事情疏，心情凈，達長生。　元氣盈盈，大法成成。剙初觀、日月停停。光輝瑩瑩，龍虎平平。覺本真真，常寂寂，永寧寧。
集／詞曲／全金元詞／上冊／金詞／劉處玄／武陵春(P.432-2)
武陵春
遙望崓山山正好，瑩瑩正芬芳。佳節春溫春晝長。最好泛霞漿。　酩酊歌歡忘世慮，吟笑勝輕狂。來往仙鄉。過此慶重陽。
集／詞曲／全金元詞／上冊／金詞／王丹桂／玉鑪三澗雪(P.482-1)
又　贈顯異觀王后堂
欲覓修行捷路，無令馬劣猿顛。頭頭物外絕縈牽。問甚龜蛇相纏。　常使靈臺瑩瑩，自然真息綿綿。箇中仙子貌嬋娟。便是本來頭面。
史／別史／通志／略　凡五十二卷／卷五十五　職官略第五／東宮官第九／太子六傅　三太　三少(P.684-1)
太子六傅太子師傅商周已有逮乎列國秦亦有之漢高帝以叔孫通為太子太傅位次太常後亦有少傅後漢太傅禮如師不領官屬而少傅主太子官屬漢魏故事太子於二傅執弟子禮皆為書不曰令少傅稱臣而太傅不臣吳薛綜綜子瑩瑩子兼三代並為太子少傅晉泰始三年武帝始建東宮各置一人尚未置詹事官事無大小皆出二傅少傅立草太傅書真以為儲訓並有功曹主簿五官秩與後漢同皇太子先拜諸傅然後答之如弟子事師之禮二傅不得上疏曲敬武帝後以儲副體尊遂命諸公居之以本位重故或行或領時侍中任愷武帝所親敬復使領之蓋一時之制也咸康元年以給事黃門侍郎楊珧為詹事掌宮事二傅不復領官屬及楊珧為衛將軍領少傅復省詹事遂崇廣傅訓命太尉賈充領太保司空齊王攸領太傅所置吏屬復如舊二傅皆進賢兩梁冠黑介幘五時朝服佩水蒼玉其後太尉汝南王亮車騎將軍揚駿司空衛瓘石鑒皆領傅保猶不置詹事以終武帝之世惠帝元康元年復置詹事及愍懷太子建宮乃置六傅三太三少焉晉二傅給采田六頃田騶五十人夏後不及田者食俸一年給赤耳安車一乘又晉書曰東宮舊制月請錢五十萬以備眾用景帝諱師故改太師為太帥通省尚書事詹事文書關由六傅自元康之後諸傅或三或四或六渡江之後有太傅少傅不立師保宋有太傅少傅各兼丞一人其保傅並銀章青綬齊與宋同武帝時以王儉為少傅舊太子致敬二傅同至是朝議接少傅以賓友之禮梁太傅位視尚書令少傅視左僕射陳因之自宋以下唯有傅而無師保後魏有太師太傅太保謂之東宮三師少師少傅少保謂之東宮三少北齊皆有之出則三師在前三少在後後周不置隋與北齊同唐六傅不必備唯其人太子出則乘輅備儀以為後從
臣謹按後魏孝明在東宮宣武皇帝以崔光為太子
傅光因辭帝令太子南面再拜宮臣皆從太子拜先北面立不敢答拜唯西面拜謝而出乃授光太子少傅又按唐貞觀中太宗撰太子接三師之儀出殿門迎太子先拜三師答拜每門讓三師坐與三師書前名皇恐後名皇恐再拜
子／筆記／夢溪筆談校證／夢溪筆談／卷二十六　藥議(P.827)
按月令：『冬至麋角解，夏至鹿角解。』陰陽相反如此。今人用麋鹿茸作一種，殆疏也。【校】『疏』它本作『疎』。又有剌麋鹿血以代茸，云：『茸亦血耳，』此大誤也。竊詳古人之意，凡含血之物，肉差易長；其次筋難長；【校】『筋』良方一(明)作
『角』。最後骨難長。故人自胚胎至成人，二十年骨髓方堅。唯麋角自生至堅，【校】『麋』良方一作『鹿』。『角』良方一作(明)作『茸』。無兩月之久，大者乃重二十餘斤，其堅如石，計一晝夜須生數兩，【校】良方一(明)脫晝字。凡骨之頓成生△長，【校】『生』字各本俱脫，從良方一補。神速無甚於此，雖草木至易生者，【校】『至』良方一(明)作『之』。亦無能及之，此骨之至強者，所以能補骨血，【校】『補』和政本草十八引作『壯』。堅陽道，強精髓也。【校】『精』政和本草十八引作『骨』。豈可與凡血為比哉。【校】良方一無『凡』字。麋茸利補陽，鹿茸利補陰(一)宋王楙野客叢書卷第三十『麋鹿性異：』十二卷本在卷之十二人之服藥，當深辨陰陽之性，與夫本末功用之宜。蓋有同等藥物而陰陽實相反者，又有一體氣血而功用之不同者，如麋茸、鹿茸是也。今士大夫多以麋鹿茸為補精益血之劑而一種用之，而不知二者之性元自有異：麋茸補陽，利於男子；鹿茸補陰，利於婦人。按月令：『仲夏日，鹿角解；仲冬日，麋角解。』鹿以夏至隕角而應陰，麋以冬至隕角而應陽。故知二者陰陽之性不同也。今夫鹿肉暖，以陽為體；麋肉寒，以陰為體。以陽為體者，以陰為末；以陰為體者，以陽為末。末者，角也。其本末之功用不同又如此。埤雅曰：『凡含血之物，肉差易長，其次角難長，最後骨難長。故人自胚胎至成人，二十年骨髓方堅。惟麋鹿自生至堅，無兩月之久，大者乃重二十餘斤，雖艸木至易生者，亦莫能及之，此骨血之至強者，所以能補骨肉，堅陽道，強精髓也。頭為諸陽之會，與諸處血不同。今人剌麋鹿血以代茸者，謂茸亦血，此又謬也。』。凡用茸無樂太嫩，【校】『樂』良方一作『須』。世謂之『茄子茸，』但珍其難得耳，【校】『珍』良方一(明)作『真』。其實少力；【校】『力』良方一(明)作『功』。堅者又太老；唯長數寸，破之肌如朽木，茸端如瑪瑙紅玉者最善。【校】『如』稗海本作『為』。『瑪』弘治本、稗海本、津逮本、學津本、玉海堂本、叢刊本作『馬』。又北方戎狄中有麋麖麈駞麈，【校】『戎狄』良方一(明)作『丁狄』，(知)作『沙漠』，後者當是知不足齋本避清諱改。第一『麈』字為衍文，各本俱如此，從良方一(知)校刪。第二『麈』字弘治本、津逮本、玉海堂本、叢刊本作『鹿』，亦非也。又，『麋麖駞麈』四字良方一(明)作『麋麈□□』。極大而色蒼。【校】『蒼』玉海堂本作『倉』。尻▲黃而無斑▲，【校】『尻』各本俱誤作『麂』，從良方一校改。『斑』原作『班』，從學津本及良方一(知)校改。亦鹿之類，角▲大▲而▲有▲文▲，【校】良方一無『而』字。瑩瑩如玉，【校】第一『瑩』字良方一作『堅』。其▲茸▲亦▲可▲用▲。【校】『角大』至『可用』十四字原作夾注，津逮本、崇禎本、玉海堂本、叢刊本同；弘治本、稗海本、學津本及良方一則大字從正文，今詳文義，當連屬上文讀，本非注也，從故弘治本等校改。
【26八＊四八七
子／類書／太平御覽／職官部／卷二百四十四　職官部四十二／太子少傅(P.1286-1)
吴志曰薛綜綜子瑩瑩子兼三世並為太子少傅談者美之
晉書曰山濤轉太子少傅在東宮年巳七十病疾求退手
詔不聽尋講武於宣武場有詔濤乘步輦導皇太子入時尚書僕射盧欽與濤言及孫武用兵本意武帝欣然而言曰山少傅故是天下談士也舉坐傾心又曰何曾議太子少傅當稱臣拜荀顗曰太之與少自二傅之名次耳非於太子有輕重也詔曰秦漢巳來舊章廢滅隨時改作其故事不可依用冝遠准古義定二傅不臣拜
又曰王雅為太子少傅時朝望屬王珣珣亦頗以自許及　詔用雅眾遂赴雅焉將拜遇雨請以繖入王珣不許之因冒雨而拜雅既貴倖威權甚振門下車騎常數百而善應接傾心禮之
集／總集／全宋詩／卷二六０　梅堯臣二九／送侯孝傑殿丞簽判潞州(P.3314)
送侯孝傑殿丞簽判潞州
同在洛陽時，交游盡豪傑。倏忽三十年，浮沈漸磨滅。惟餘一二人，或位冠夔。我今在若亡，似竹空有節。人皆欲吹置，老硬不可截。君自緱山來，別我不畏熱。言作潞從事，家貧祿仕切。六月上太行，辛勤非計拙。天當氣候涼，清風自騷屑。雖云數日勞，斗與炎蒸絕。君本公王孫，才行實修潔。鏘鏘發英聲，瑩瑩如佩玦。是為君子器，終見不渝涅。相逢未易期，夢寐歸鼓枻。
叢書／武英殿聚珍版叢書／后山詩注／卷九／寄曹州晁大夫(P.13-2)..[清乾隆敕刻武英殿聚珍本]
寄曹州晁大夫
墮絮隨風花作塵黃樓桃李不成春樂天詩春盡絮飛留不得隨風好去落誰家太白詩曰平生種桃李寂滅不成春只今容有名駒子困倚闌干一
欠伸此篇蓋言徐州風物后山嘗有詞并序云晁大夫增飾披雲初欲壓黃樓而張馬二子皆當年尊下世所謂英英盼盼者盼卒英嫁而盼之子瑩頗有家風而曹妓未有顯者黃樓不可勝也作南鄉子以歌之曰風絮落東鄰點綴繁枝旋化塵關鏁玉樓巢燕子冥冥桃李摧殘不見春流轉到如今翡翠生兒翠作衿花樣腰身宮樣立婷婷困倚闌干一欠伸又自注曰周昉畫美人有背立欠伸者最為妍絶東坡為賦續麗人行也按此詩風絮以屬英塵花以屬盼名駒子以屬瑩瑩之母蓋馬氏名駒子見前注李太白詩解釋春風無限恨沈香亭北倚闌干樂天詩囘頭一欠伸
