史／雜史／遼海叢書／岫巖志略／卷八／人物志／文學／許文運(P.961-1)
許文運號鳳樓城東南木耳山人世敦詩書賦性高古不營世務屢應童試不售而沈酣經史至老猶篤猶眈吟咏著有滸東詩鈔子弟遊庠食餼貢成均舉鄉榜者不下二十人率皆錚錚有聲知其淵源有自也
史／雜史／遼海叢書／在園雜志／卷四／題燕臺八景／玉泉垂虹(P.1301-2)
玉泉垂虹雲長
靜谷寒波挂碧峰萬山雨後一天紅飄搖欲捲旗旌午汗漫長飛海岳空玉柱有光擎大地石潭無影動遊龍丈夫極目爭長嘯劍氣錚錚貫九重
史／雜史／遼海叢書／皇清書史／卷八／上平八／十一真二／陳(P.1459-1)
陳廷珪號竹亭嘉善諸生
題陳竹亭茂才事實後詩云十歲學大字字體尤倔奇賣文兼賣字舉室賴舉炊甘泉鄉人稿
陳純字貞白一字貞甫江蘇舉人官濰縣知縣善書家言隨記
醇蘇州人官滋陽知縣工書法蠡莊詩話
陳寓字新箊嘉興人
嘗用文衡山體書朱梓廬壺山自吟稿付刊暴書雜記
錢泰吉謝陳新箊丈寓摹石印見贈詩云陳君小篆乃無匹八分
真草兼精通錚錚餘技到鐵筆秋毫神妙天無功甘泉鄉人稿
分書極工同上
陳襄字敬夫號紅樵雅擅臨池久客江右穹碑鉅製多出其手嘉興縣志
以書法擅名兩浙輶軒續錄
陳燧字春榆仁和諸生工書同上
陳珉字石民海寧歲貢生工書求者輒書先正格言應之同上
陳元瑜字瑾侯號蛻霞會稽諸生擅草聖同上
陳敬璋字奉莪一字半圭號惺葊海寧諸生工小楷日課萬餘字故書多精妙同上
陳廷表字星華號西樸海寧諸生工書法杭郡詩續輯
陳杞字菊叟號韞川仁和人工八法同上
陳椿字春木餘杭廩生工八法嫵媚韶秀遠規山陰杭郡詩三輯
陳肇鈁字鳧冶錢塘人年逾八十猶能作蠅頭細書同上
陳智學字兼三號書城錢塘諸生善書同上
陳灼奎號芷薌新會人工小楷續岡州遺稿
陳文瑞字雲史南海舉人工小楷有醴泉銘神骨梁九圖十二石山齋詩話
陳宗彝初名秋濤字雪峯別號嗜古江寧諸生孫淵如觀察弟子嗜金石精六書著有續古篆重編六書偏傍析疑清樂堂隨筆
皇清書史卷八
史／雜史／遼海叢書／雙溪醉隱集／卷四／七言律詩／松聲(P.1918-1)
松聲
數閒茅屋起雲峰明月天高睡正濃乍覺夜傾千丈雨不知風度一山松人閒拍岸驚秋浪海底喧天怒老龍洗盡生平塵垢慮浩然爽氣溢心胸
蒼蒼鬱鬱本無情何處風來吹有聲四面迅雷平地起九江湍浪一時傾關山夜靜蛟龍吼河漢秋高鸞鳳鳴風定松閒無箇事喧天動地可來驚
幽人耳淨聽錚錚一夕西風夢裏驚非玉非金非艸木似琴似阮似秦箏夜間拍枕三更雨秋冷喧天萬竈兵孤坐茅簷對明月一聲聲是自然聲
巖聲何事韻錚錚風入寒梢鳥自驚七嶺行宮地名夜寒篩漢月九霄霜
泠泠：冷奏秦箏歸心喚起陶元亮醉耳還醒阮步兵擬賦新詩慵把筆劃然長嘯兩三聲
史／雜史／遼海叢書／遼陽聞見錄／卷下(P.2585-2)
宗騫字孝侯壽州人慷慨好義軍書皆手治一時將領錚錚者軍興同治時諸將帥之子姓多用侍衞編修郎中主事及道員等官從戎在湘軍者左文襄公岑襄勤公李忠武公之子曾忠襄公之孫鮑武囊超程忠烈學啟之子在黑龍江軍者忠武公多隆阿之孫勇勤公富明阿之子忠介公金順猶子勇勤子永山殉疆場忠武子光九忠介猶子榮和並毅勇有敵愾風不愧故家喬木軍興餉糈浩繁吉林軍十數營歲需可七十萬其歸節制盛字營及奉軍不與以此類推關外諸軍奚翅千萬而軍火等不與關內亦不與曠日彌久國與民其何以堪日本頗知兵時合古法嘗見日本外史所敘皆戰事其先有甲裴武田氏信元米澤上杉氏謙信者二人各據一方時有爭戰行軍料敵並彷彿古名將且著有兵書而國內多山故兵健走善用少其設伏率數十百人人掘坑數尺出所掘土干前立坑中自隱而以騎誘敵至所伏排槍而擊得勢則圍遇隙則抄方陳而戰甚少偶有之槍礮對擊而已無短兵接者其陳二十四人為排其械皆槍大戰不過數十排令嚴而陳堅前數排類選鋒排雖殪二十三人其一人仍持槍進即敗退不亂行所至必爭山取建瓴之勢入冬地凍則溝雪而伏猶之土坑關外苦寒夜必資火炕不獨營壘不能築帳柵不能安苟野宿雖貔貅亦僵故我與日皆頓民屋其夜間放卡以黍䕸數束人字式立道左而手槍於中以時番更無能偷劫者所在有紀律鳳凰廳既陷居民苦土匪日軍為禁之山東三城皆無所擾日去兵至民所有一空此尤其相反者不甚嗜殺海城初陷日軍實無多多則分宿城外諸屯詰旦合
隊入言增兵至如是數四城中之民頗言兵數益而不見其多然此亦虞翊董卓故智
叢書２／四明叢書／四明叢書：第六集／貞白五書　明　馮柯撰／質言　貞白五書三／經世篇(P.44-2)..[張氏約園刊本]
居官有二勿勿任意氣勿起聲名何也反而後有意氣任意氣則知彼雖是而吝於從知己雖非而吝於改獨而後有聲名起聲名則於人有不便而亦為於事有未妥而不恤嗚呼彼其所以自負自喜豈不錚錚者哉而築隄割瘤以自快也傷實多矣
叢書２／四明叢書／四明叢書：第六集／林衣集　明　秦舜昌撰／卷六／詩／雜詩六首(P.5-1)..[張氏約園刊本]
七雄收奇策囂囂儀與秦炎精折羣力錚錚張與陳未酬時主願鬬爭已狺狺還想生平意相棄如飛塵世人重契誼慷慨薄秋冥慎勿趨羶途金石仍可論
叢書２／四明叢書／四明叢書：第六集／小天集　清　秦遵宗撰／卷下／附辨(P.11-1)..[張氏約園刊本]
辨心志　志亦心也細分之則動靜皆有主宰而不可亂者為心專於所向硬硬錚錚不可屈撓者為志心者中立於此無偏無黨遇此事則主乎此事遇彼事則主乎彼事不以有心而留滯不以無心而怳惚此其所以不可亂也志者立于此而向於彼任重致遠一息尚存不容少懈此所以不可屈撓也然有一時之志有終身之志終身之志如志於道志於學直至死方休一時之志如逐日作事發志要作此事
直至事完方止要之始初難于特立中間難于持久末梢難于結果如自暴自棄不能特立之病也如半途而廢此不能持久之病也如為山九仞功虧一簣此不能結果之病也然要特立必先要見得真大凡立志不起必定是見理不透見得透徹時知道那一條是死路那一條是生路一定要從生路走一差便要死了如何敢錯如何敢失腳如何敢不步步向前如何敢停泊如是以往自能持久然又必須時時提省刻刻矜持常有進步只恐一腳不上前便要退落
一腳如是以敬持自能有結果然又必須毫無自恃之心到底擔驚害怕猶恐一腳未曾跨到岸上尚要失足即使已經跨上猶恐站立不穩意外蹼跌此所謂俛焉日有孳孳斃而後已天地間始無不可為之事矣
叢書２／四明叢書／四明叢書：第六集／明明子論語集解義疏　清　胡夤撰／卷六　雍也第六(P.1-1)..[張氏約園刊本]
子曰孟之反不伐注孔曰魯大夫孟之側也與齊戰軍大敗不伐者不自伐其功也奔而殿將入門策其馬曰非敢後也馬不進也注馬曰殿在軍後者也前曰啟後曰殿孟之反賢而有勇軍大奔獨在後為殿人迎為功之不欲獨有其名故云我非敢在後距敵也馬不能前進耳
釋文殿都練反毛氏汲古閣本之作子
正義曰左傳哀公十一年春齊為鄎故國書高無㔻帥師伐我及清季孫謂其宰冉求曰齊師在清必魯故也如之何求曰一子守二子從公禦諸竟季孫曰不能求曰居封疆之間季孫告二子二子不可求曰
若不可則君無出一子帥師背城而戰不屬者非魯人也魯之羣室眾於齊之兵車一室敵車優矣子勿患焉二子之不欲戰也宜政在季氏當子之身齊人伐魯而不能戰子之恥也大不列於諸侯矣季孫使從於朝俟於黨氏之溝武叔呼而問戰焉對曰君子有遠慮小人何知懿子強問之對曰小人慮材而言量力而共者也武叔曰是謂我不成丈夫也退而蒐乘孟孺子洩帥右師顏羽御邴洩為右冉求帥左師管周父御樊遲為右季孫曰須也弱有子曰就用命
焉季氏之甲七千冉有以武城人三百為己徒卒老幼守宮次於雩門之外五日右師從之公叔務人見保者而哭曰事充政重上不能謀士不能死何以治民吾既言之矣敢不勉乎師及齊師戰於郊齊師自稷曲師不踰溝樊遲曰非不能也不信子也請三刻而踰之如之眾從之師入齊軍右師奔齊人從之陳瓘陳莊涉泗孟之側後入以為殿抽矢策其馬曰馬不進也林不狃之伍曰走乎不狃曰誰不如曰然則止乎不狃曰惡賢徐步而死師獲甲首八十齊人不
能師宵諜曰齊人遁冉有請從之三季孫弗許孟孺子語人曰我不如顏羽而賢於邴洩子羽銳敏我不欲戰而能默洩曰驅之公為與其嬖僮汪錡乘皆死皆殯孔子曰能執干戈以衞社稷可無殤也冉有用矛於齊師故能入其軍孔子曰義也蒙案是役也左氏所紀始終一冉求為聖門生色始而出師禦敵冉子之策居多繼而左軍獲勝冉子之功為最而特於其用矛入齊師子以一義字稱之可知食君祿而効命疆場生是邦而保全鄉里皆屬力之所當盡義之
不容辭故雖樊遲之踰溝汪錡之陷陣公為林不狃之死衞社稷皆可以一義字概之況乎之反以敗軍之屬為殿後之人當其生入國門也左師奏凱以旋軍右師曳兵而棄甲既已相形之見絀誰復因敗以為功是以之反不敢自伐而夫子稱揚不置者亦謂其能明大義而有保衞生靈之實德也無如春秋之世敗而畏死者眾退而居功者多即如孟孺子洩儼然一右軍之帥既不欲戰而忍死須臾猶以五十步笑百步較量於顏羽邴洩之間可謂選懦性成廉恥
道喪則之反加人一等矣雖然反之保殘軍何如求之勝大敵反之為後勁何如須之奪先聲則是宗國之干城無非聖門之高弟抑知武城徒卒三百人有若嘗與其選而所謂武城人如澹臺子羽者亦鐵中之錚錚者也孔門何其多賢耶之反何敢自伐耶
孔注云云疏曰云魯大夫孟之側者左傳杜注孟之側孟氏族也字反皇疏引鄭注本云姓孟名之側字之反也案反既為之側之字古人字上例用子五十後始用伯某甫仲某甫為且字故莊子大宗師篇稱
孟子反與子桑戶子琴張友毛氏汲古本因之之反作子反似非無說而阮校則以為誤也云不自伐其功者左莊卄八年傳且旌君伐注伐功也因而自稱其功亦曰伐左襄十二年傳小人伐其技注自稱其能也賈子道術功遂自卻謂之退反退為伐老子不自伐故有功之反與桑扈琴張為友其得力於老氏之言歟
馬注云云疏曰云前曰啟後曰殿者殿臀之借廣雅釋詁殿後也邢疏引司馬法謀帥篇曰夫前驅啟乘
車大震倅車屬焉大震即大殿殿與震古音同在真文部詩小雅元戎十乘以先啟行是前軍為啟也左襄十八年傳晉帥諸侯會齊侯于平陰齊師遁連大車以塞隧而殿是後軍為殿也又二十三年傳齊侯伐衞大殿商子游御夏之御寇崔如為右燭庸之越駟乘自衞將遂伐晉是殿定於出軍之先魯無軍政殿非預定故定公八年師退陽州冉猛先其兄偽呼猛殿清之役之反本無殿軍之責而能後入為殿以全一軍之命又不伐其功豈不賢哉戚鶴泉云說者
以入門為雩門又以為稷門之異名以左傳云師次雩門之外也不知稷門魯城正南門僖公高之又名南高門齊女樂文駟陳於魯南高門是也雩門則南城之西門西臨雩水公子偃自此竊出犯宋師沂水出尼山西北亦經此門外舞雩在焉安得混而為一又此役齊人及清為今濟南府之長清縣戰日右師奔陳瓘陳莊涉泗孟之側後入以為殿泗為魯城北水齊之來及禦之俱在城北師入宜亦在北門不應轉繞至南門而入之反所入宜是爭門一名淨門有
池在焉其郭即子駒之門長狄僑如埋首處有池應須策馬而過馬見水則畏也然則師何以次雩門蓋冉求以武城三百人為己徒卒武城在今沂州府費縣西南軍自南來故須次此以聽調遣魯人怯戰久駐遷延至五日而右師從之臨戰之期豈猶在雩門乎
叢書２／四明叢書／四明叢書：第六集／四明人鑑　清　劉慈孚輯　虞琴　繪圖／列女／卷三／宋冀國夫人葉氏(P.1-1)..[張氏約園刊本]
列女
錚錚其烈皎皎其節性操松筠志矢冰雪巾幗之賢閨壼之傑圖畫儀頌千秋凜洌
宋冀國夫人葉氏
（見圖）
夫人葉氏慈溪人歸鄞之史簡為縣從事尉受賕杖平民簡獨憫之以杖首雜朱殷以進初舉杖血流於凥尉怒以杖平民者杖之歸數日死氏年二十五有娠後得男曰詔鄰保咸曰是襁褓兒寧可恃耶誓不聽晝夜紡績俾其子從師讀書為善士晚歲生產益裕養孤女俾有歸年八十六以終凡十八封至冀國夫人載延祐四明志
史／地理／宋元方志叢刊／至順鎮江志　元脫因　修　俞希魯　纂／卷七／山水／井／丹陽縣(P.2721-2)
延陵沸井四延陵沸井四○鈔本此條在丹徒縣聖井條後　案下文云在季子廟前今考卷八丹陽縣嘉賢廟條下云廟有百井內沸井四注云詳見山水門則此井當屬丹陽無疑二清二濁在季子廟前唐上柱國高紹記按顧野王輿地志廟前有沸井四所廟後舊有沸井二所不詳何時所開齊高祖建元元年井北忽聞金石之聲掘深二尺得沸泉其後復有聲錚錚又掘得泉沸湧若浪泉中得木簡長一尺廣二寸隱起文曰廬山道士再拜謁木堅白字色黃延陵縣令戴景度以聞於是并鑿為井今見有四井騰湧驚沸二清二濁觱沸之聲晝夜不絕齊豫章文獻王嶷傳世祖即位後頻發詔拜陵不果行遣嶷拜陵還過延陵季子廟觀沸井梁延陵縣令王僧恕記四井地穴百沸天湧
史／地理／宋元方志叢刊／至正四明續志　元王元恭　修　王厚孫　徐亮　纂／宋元四明六志校勘記／卷七／作者上／寶慶四明志(P.6679-2)
作者二人按今書雖成於羅錄參之手而方校官經始之功不容沒也故竝著之
方萬里以從政郎充慶元府學教授見萬里請禁採鐵劄子學新
修於甯宗嘉定閒而泮橋廚湢未備理宗寶慶元年萬里謁守倅新之本志二魏王愷之判明州也築射圃於學宮之前以餘地建屋收僦居之租萬里謂歲久失疆界則侵佔浸起乃埋石識其丈尺二年見本志二四明山故隸學養士豪民以鐵鑛發見徑陳坑冶司掘鑿鼓鑄萬里執不可稱四明為郡望山且去行都近去會稽陵寢尤近而郡中名公鉅卿大儒碩望方布滿中外泉司豈宜規此小利以驚動地脈因援胡文恭禁取金登萊故事備聞諸朝事得已本志十二陳說利害累數百言讀之錚錚然想見其為人三年罷任去本志序
羅濬廬陵人以從政郎官贛州錄事參軍本志序
史／地理／宋元方志叢刊／嘉定赤城志　宋黃㽦　齊碩　修　陳耆卿　纂／卷五／公廨門二／添差通判聽(P.7321-1)
添差通判聽
聽在州東四十步舊為判官聽紹興十六年通判洪适改建今廢洪自記云天台之為郡環山枕海壤僻民愿牒訴簡少輸調有常平時從容見謂無事故分曹授政絕贅冗者中興以來彯纓之士日進一官相承率三四輩員外置者無郡邑不有紹興二年是邦始增治中凡五易而适至被命遲期者後復三人則茲員之設將踐武不廢乃裒稡名氏官秩去來龕石壁間而繫之言曰昔昌黎韓公嘗謂邑丞貳令位偪而嫌文書視成一不敢省有公負復歸尤焉曾主簿尉之不若丞於郡者亦然厥有不蹈其中萎腇不事事玩民戚休貪殘放手漫不孰何曰此太守職也吾何干夫是之謂負官否則錚錚表襮召權市威上下相高矛盾崖異吏不確其承民情不得直夫是之謂越位負其官不可越其位又不可然則奈何能使官不負位不越清其心以求其平視著令唯謹外是而議夫何知之有
分繡閣在聽左洪自記云淛河以東層岡峭岑盤深繚復陸自會稽道天姥又百有
餘里財得夷曠之地十有五頃以為天台郡郡踐山作郛而餘麓及屹立之峯廢不可廬者亦十一二故官寺民區鮮鉅麗之所十數年中監州始有以員外置者僑於城之巽隅距黃堂七百步而贏其職業之商讞僚寀之謁請吏抱簿牘袂屬囂闤隘蹊間舉不以為便乃徙幕僚之舍為今所居與正員相東西焉然規恢下窄榮奧埃墨無復明軒虛牖常羊敞豁之勝獨東偏有地斗大叢榛委甓蚓虺所潛前沿後仍指為棄壤則薅刜畚治培基建閣以夏四月課材閱月而斤斧論功其高四尋衡袤二十有七尺南北不及者九之一羣山縈環垂光獻狀可以分繡名風蘀雲梢映燭左右目其堂曰清閟閣之後舊有蔬畦更以嘉葩中穿小池可容蒲荷方行鶩狎至占位□休登臨亙望則巖姿之四時烟霏雲采之隱現茂木敷陰幽禽諧聲過耳娛日景與意會間日觴朋命寀奕棋援琴放歌賦詩灑然不自意其塵坌中也客有過之者曰人生在天壤間以百年為須臾况宦游弗常席甫暖而趣代今子來旬歲矣又如是而去何以茲閣為揖之曰人皆無以一生為寄則端節澡行崈勛著言期與前英聯橫能無以一官為不久則遵憲柅姦必有以美其政予年少質下若乘雁雙鳧雖去來無係於邦人然吾身朝夕於斯抑欲自適其適爾客憮然曰有是哉因泚筆而書之　曾守谹父戲洪詩云新營小閣面孱顏領客開尊紫翠間千里畫圖供徙倚一時名勝喜躋攀好風已破曉來暑小雨不遮湖上山老子箇中殊不淺尚堪同醉看弓彎　又題詩云治中妙言語洪濤瀉詞源向來羣玉府垂上紫薇垣佐郡滄海旁憑軒望朝暾便欲乘輕車長歗登崑崙茲樓何縹緲千巖靄雲屯庭空百吏散博山炷微薰重尋羡門軰仙事渺無垠何如對妙高舉手招德雲　洪弟翰林邁寄詩云新閣何隆隆經營自茲歲其前山送青其下竹交翠景物日夕佳登臨春秋異治中公事暇領客共畱憩四坐歡相酬壽主珍重意向來蓬瀛上視此無乃媿主稱客意好是事幸且置拄頰飽看山朝來殊爽致
清閟堂在分繡閣下翰林邁寄題云昔聞王子猷借宅亦種竹此君固可喜人亦清不俗伯氏貧而癯一飯不飽肉堂前自經始護此無盡綠一官歲強半餘日如轉燭待其長稚子而已牽歸轂何由享嘉蔭償我志願足應煩彼邦人日報平安福　曾守谹父詩云洪郎雅吳語不減賀季真開軒風烟上爽氣朝朝新手栽渭川竹坐對北海尊平生耐久朋歲晚獨此君此君不可疎亦復未易親紛紛桃李行豈容託清塵退食靜隱几微風冷衣巾乃知王子猷真是我軰人
翠漪亭在清閟閣後
叢書２／四明叢書／四明叢書：第二集／序　集古語(P.1-1)..[張氏約園刊本]
四明叢書第二集序集古語
四明為人才淵藪之區自漢大里黃公翊贊太子著在史冊降及唐宋人物彪炳黃以周四明人物鑑序至明而大盛萬斯同與李杲堂書忠臣義士孝子節婦不可勝數虞琴四明人物鑑跋石骨嶙嶙鐵韻錚錚猶滅沒於荒煙野莽解縉春草齋集序然綱常之理自有其不敝者存王先謙先祖母傳當此析楊皇荂飇煽而起鄭梁撰烏春草傳四維不張而秦曆促王應麟困學紀聞周公事業期於魯之子孫高閎春秋集註序追維先公實德義訓所以啟佑後人深入潛化楊簡連理瑞記又感太夫人之荼苦以母兼
父其境彌苦其志彌堅盧友炬先祖母傳今子孫得有其餘業者皆清節之力也烏斯道張節婦傳記曰太上立德其次立功又其次立言雖所由各有其至並能守此三端以顯名當時袁鈞家乘列傳至於揚祖徽景前修徵文獻所取資尤非一二則余區區論世之微緒也蕭基春草齋集敘曷辭弇陋麤敘致其概李文纘華過宜狀略
叢書２／四明叢書／四明叢書：第二集／弁山小隱吟錄　元　黃玠撰／卷二　七言歌行雜體／期戴彥季不至(P.42-1)..[張氏約園刊本]
期戴彥季不至
眾星熒熒不如月五金錚錚不如鐵剡溪公子來何遲鐵為靈金人不知君看針頭小於刺摩挲生澀無光輝大哉天地共消息子北午南分坎離
叢書２／四明叢書／四明叢書：第二集／馮侍郎遺書　明　馮京第著／附錄／卷二／酬贈詩／庚寅十一月十四日哭馮躋仲社兄十首　董守諭(P.4-2)..[張氏約園刊本]
烈烈婦氏葉錚錚頌作孤心寒百口盡天喪一門扶名楦麒麟舞才窮鵩鳥呼無能枕尸哭深夜酹屠蘇續甬上耆舊詩
叢書２／四明叢書／四明叢書：第八集／安晚堂詩集　宋　鄭清之撰／安晚堂詩集／卷十／再和且答索飲語(P.6-2)..[張氏約園刊本]
再和且答索飲語
海途之人暗摸索如龜自遮聊以殼沈湘雖避屈三閭斷髮奈逢吳太伯周官自詭蠯蠃蚳羲經敢並龍蛇蠖嫗妃投甕甘骨醉俗以羣雌距掩為佳舌味無心寧法縛黃詩未足助盤飧吳稻詎能為歲惡尊前介士尚錚錚海底漫郎終落落帛聲試聽響犀瓠玉指為渠代金錯掩羣而
取僅遺小誰念坑降秦政虐二螯六跪冒族姓穴居頗笑鄰之薄縱令臏足亦可喜中有妙解木應斫賸擬新篘問揚字先賦南烹仰韓學蠔山馬甲不易致岸下紫鱗方牣躍主人鸛鶴真耐痛笑許子彭如水白
諺語有鸛鶴日至水濱羣蠏相與捕魚蝦飼之以為常一日鸛鶴語蠏曰施而不報非禮也吾喬木巢成亦可延賓客能從我乎蠏以無翼辭鸛鶴曰此易耳子以雙距鉗吾足我爾身也蠏悅從之一飛戾空蠏懼鉗益力鸛鶴痛怒罵之
蠏笑曰作主人乃爾痛耶
叢書２／四明叢書／四明叢書：第八集／四明文徵　清　袁鈞　輯／卷一／湖語　全祖望(P.21-2)..[張氏約園刊本]
湖語　　　　　　　　　　　　全祖望
謝山先生閒居湖上有客過而問焉曰甬句東之佳勝以雙湖為洞府曾聞昔人列之圖譜而七觀未及焉蓋深寧尚書之疏也舊文遺獻日以榛蕪先生方息影園林留心理社願言其概以補作者先生曰凡清景之融結必溯其源是湖濫觴之始四明洞天之所鬱盤也東
南七十峯共之蓋極驚濤駭浪之觀而又兼以奔牛之自西蹲羊之自東南而來者百二十里之遙噴薄延緜急湍飛瀑匯為大小溪之洌泉四明四面各七十峯其東狀如驚浪之山鄞江之源也其西奔牛諸峯之水自姚江來會其南蹲羊諸峯則棃洲洞水來會之道其支山之水自大雷來者放乎桃源前此有廣德湖以為壑仲夏堰以為關蓋欲朝宗而未得也自湖塞而堰去遂來會乎山溪之間桃源之水來會它泉自仲夏出是謂涉渚乃由秋浦而鏡川而櫟社迢遞回旋秋浦即戚浦順流瀰漫歷四十里以達於城城西之水又匯焉亦桃源之水自林村來者蓋湛然者其雙清於是循
城而右豁我目睛環四橋為南北其圍則三百七十一丈而贏其為水也望之溶溶即之泠泠紆餘為曲墳埴為汀長空緜渺寒煙時生平鋪鴨綠淡拖水晶以烹十二雷之茶嫩色繞鐺四明十二雷之茶曰區茶不可多得是則所謂西湖者也若夫古今之評水者多矣其尚赤也者我蓋未之前聞獨剡源之五曲忽孕為丹霞之古文迅流成雷來歸於三石之邨嫣然其色幾疑流火之可捫更有古壁之遙映儼若刲羊之痕殺羊巖下有石壁即所謂小赤壁也此亦大造之奇不可以常論而於湖則稍遠矣剡源九曲其第五曰丹山赤水即今之三
石邨也絕頂有朱書丹霞二字其流赤其聲如雷也豈意循城而左忽復遇之有光朱殷和以焉支其光綺麗不可度思吾聞水流之伏行能潛出而默移是南湖之涓涓者抑猶之金庭洞口之分支耶金庭丹池說者以為剡源之伏流南湖亦然然則一葦之杭渺茲衣帶獨開生面以呈變態鴻溝之畫足徵狡詭斯其神明宜問真宰對曰信哉其為勝地也願陳其光景先生曰溯流之始蓋自有唐王大令君照之所權輿其事闕矣近而可稽斷自吳越作東府之右藩授懋親以旄鉞爰大浚夫重湖洲島為之四出康憲之所經營尚約略
其有迹錢康憲宅即今廣盈倉基方有宋之正隆慶中天於嘉祐賢牧彭籛於湖最厚集賢錢公輔偃月堤偃月長堤載沙立就如截如抱蓮香滿袖紅蓮閣係章邭公築其下即堤王益柔詩所謂湖光如截天如抱者也眾樂新亭廊腰列繡虹梁憧憧夾岸右右西憧憧橋即今尚書橋東憧憧橋即今館驛橋洋洋湖心以祝聖壽有魚攸然亦叨神佑廣生堤時則有若溫公荊公牽率名輩題讀恐後亦越三紀更廓其初廣洲成十二劉所圖劉戶部淑如創十洲而成於劉戶部成煙花駘蕩雪月清虛池塘春水芳草平蕪三眠之柳乍醉五粒之松長腴葛陂竹實丹鳳所廬落英森森拒霜與俱
雄風西合雌霓橫舒時則有若陳王之徒唱和其區陳忠肅瓘與王亘舒亶俱有唱和詩嗣是以還滄洲則高閣連雲刺史趙伯圭作涵虛則深館隱霧魏王愷作戶挹清風家臨平楚雉堞參天鎮山接武即李刺史夷庚所治鎮明嶺二分煙水空濛三月風光媚娬樓宣獻湖上詩直抵城南同流異浦則又別有奇焉試與子原地望於小江之鄉正譌舛於句章之土別稱為小江湖者蓋以城中安東鄉一帶曰小江里因名或乃混於句章鄉之小江湖故清容辨之訪昔人之遺跡求二豪之故所所謂鍾黃二家競渡湖是也彼其分清洞以左旋如捧花之嫣女引修渠以斜行盻夕陽以延佇由長春而入為清洞橋東行即
南湖為捧花橋所捧何花芙蕖容與中有蓮心清芬一縷翠蓋亭亭以迎紅雨湖南水道取象蓮花以延慶寺為蓮心島何來細湖別來遙滸溯流而會藕尾如注誰云不掉凌風軒舉南湖之中有細湖又稱小湖蓋採蓮橋一帶也舒中丞亶以西湖別名細湖近人則但以南湖名細湖皆誤惟胡制使寶慶志不錯細湖之西有港曰藕尾伊平遠之流泉忽有時為周髀之合妙一股與一句竟參三而鼎立而且極神奇之巧幻又如南箕之不翕當其忽焉而申疑雲氣之可接也三角灣舊名龍舌更訝淑姿之豐盈胡有時而消瘦腰圍如蜂帶垂如繡潺潺湲湲折旋遷就宛然小蠻與我邂逅即今所謂腰蓋古之帶湖
竹湖地也搜奇既畢放乎中流水月蒼然大圓可求水月橋城上烏啼格磔鉤輈城下草綠翩反芳柔聽昌黎之泠泉對遙天之碧色彼城外之紅流蓋朝潮而夕汐紛黃沙之撩人羌魚鹽其四塞豈如此間蕭閒獨隔玉几東來錦溪而射吳志淳湖上詩是以瑞應之來自五臺者長流連於勝蹟所謂五臺開元寺中瑞應觀音者也對曰有是夫其清絕也彼其前輩之所貽留者多矣雖曰易代其掌故尚有可言者否先生曰並湖甲第嵯峨尺五碧瓦朱甍更僕難數其最先者給事故廬猶傳僊隖今惠濟鮑王廟古稱雨水邨乃晉揚給事宅漕使
遺居後為梵宇故寶慶寺在勻奢橋東者乃故漕使顧宅吾不能畢陳矣爾乃能王後樓晝錦之府雙闕相仍羣公之祖樓楚公晝錦堂乃王司封周之故址四明守鄉郡者自王始餘光瑩瑩環橋如組晝錦坊在西湖之南首其東有錦照橋則南湖之交也其西有錦照堂則竹洲也堂與橋相隔遠成化志即以竹洲之橋當之不考延祐故也登封閣中嵩洛可撫楚公令登封攜少室石以歸南渡後宣獻築閣貯石扁曰登封攻媿東樓拂雲高戶蕭疏梅麓在湖之滸攻媿族孫扶築梅麓湖東稍折而北友恭有堂萼華接葉中有二汪野則野處之記雄文皇皇汪少師思溫兄弟所居誰移洞天跨湖為藪曰惟史氏十據其九招四明之山靈使來歸於戶牖兼天巧兮
人工笑愚公兮何有彼從孫之摹補陀於霞嶼其法蓋有所受宸奎有藏遺塵有像惠濟有祠環共相向忠忠定宅在湖東而以竹洲之真隱觀為洞天摹四明之九題於其中因立謝遺塵廟其御賜四明洞天四字藏宸奎閣又立惠濟王祀祠之忠定從孫巖之摹補陀洞天於東湖之霞嶼實祖於此今史氏子孫誤以霞嶼為忠獻所鑿至今花果之神居如靈光之無恙嗤圖經之譌謬乃以為建炎之杜將今花果園廟屬史氏別業中物嘉靖府志以為祀建炎將軍杜愷者妄也忠宣在北鴻禧在東繡衣長橋碧沚芳叢報慈禪窟忠獻所通錢康憲公宅捨為觀音禪寺初名報恩史忠獻請得之以為別墅成化志以為賜忠定誤也四世緜亙萬屋爭雄乃有放翁之徒彩筆如虹更有石
窗王孫山澤臞臞括蒼歸來小卜逃虛史使君文卿築室山澤居蓋石也因自署石窗山樵在碧沚南何家錦里亦復嶙峋天水上公實惟宗親比輝墨莊鄉郡所尊趙閣學彥逾錦里正與墨莊樓氏隔岸相望亦以守鄉郡表閭釋褐有坊宣大參之廣廈也由均奢橋直抵靈應坊而止皆宣少師之賜第宣係釋褐狀元旌勳有門馮制使之遺榭也由均奢橋北直抵柴巷而止皆馮制使之宅至若龍圖之嬾堂舒中丞亶寓亭周氏四休之別業周南雄鍔侍郎之息齋高憲敏閌亦復相為上下而南藍則了翁尊堯之著出焉尤有光於精舍高麗之使館亦樓楚公所建後為史氏寶奎精舍宋人貢道之所資也陽源之義烈宋忠臣袁公祠在湖心寺日本宣
慰之凶終王積翁招諭日本而死詔即其行營在湖西者為祠祠祀雖不同亦宋元史事所當知也馮氏萬金之樓則義施也馮氏萬金樓施藥四休居士有詩翠桷晝簾東西相望如雲祁祁以為湖幛下戶寒門蔑從依傍自是而南故榭之迢迢者蔣園其最有名矣至若水閣之疏越趙侍郎築竹墅之幽清高使君衍孫丞相少師學士輅院之徒園林之盛有如列城魏丞相陳文定公史忠宣公樓輅院皆有園在湖上竹林一區則王氏晝錦之都廳深寧先生封鄞縣伯故所居亦稱錦里竹林其別業其同巷者尚書拙逸之亭也袁尚書似道清容大父也然此猶其小焉者溯穆陵之養晦大橫雖兆沂邸之
圭未裂髣髴乎荒野之遯居求蟄龍之幽窟惟茲流泉蓋嘗三浴夫咸池之日理宗自越中來就學館於湖上余魯公家彼後此四十餘年之表章學統昌明經術可不謂於此肇基與歎文獻之淪胥致圖經之缺失僅僅以達蓬之遊句章之戎張皇於後世陋矣對曰宅里則吾既聞之矣其物產若何先生曰湖中物產充牣城隅其負城為鬧市集百貨以兼車宋之湖市在觀音禪寺後倉基背遊屐所至不時可需如菱如芡如蓴如菰蔥蔥青青以備晨蔬宋時湖濱居民各植菱蓴之屬見嬾堂西湖記中今無而且有鯽縹青有蝦粹白其柔成脂其長徑
尺彼𡒃底之漁人鱠鮓充斥湖上漁人皆居嶴底而未足以盡沃土之出也南有大坂土膏最濃不須一易歲致千鍾布穀原頭黃龍朦朧牛鞭初動壇壝所崇周南雄湖上詩刺史之熊軾時過之以驗歲功前代於此行耕籍禮且讀且耕則有諸豐焉宋時大坂田為豐氏物蓋其宅適在靈順宮之北北有釀泉其甘如蜜當時酒務於此焉設麴車沈沈雙魚最冽雙魚酒見嬾堂集貢之天子御尊所列南渡後貢酒名十洲春泗水潛夫記其種別以祀神明則賀公之所怡悅也賀公祠正當務前當夫櫂歌羣和秧歌閒作酒戶張帘漁戶四逐新月生斜陽落泛中流聽評
泊雜披土物正復不惡味嘗其新賈喜其薄夫非賞心之樂事耶若夫吳綾七襄載在方物紡絲巷中中宵兀兀擬之蜀中文君縑帛交梭之名百縑百易夏日所需厥有輕紗比之薄羅微涼足夸前代所云冰紈方空縠綸吹絮未足多焉是則女紅之精者也對曰是不過日用之需而已彼湖之用詎止此耶先生曰西南水利它山是賴惟王長官其功最大平截江河翦裁大塊驗水瓢三鼎足置埭試觀於行春積瀆烏金之角立足以想經始之鴻裁蓋城南之連阡接陌賴之以隔蕙江潮汐
之界而非是湖則城中之流泉亦莫知其所津逮也北宋時城中維舟之地在紅蓮閣下南宋始移平橋自有牧守以來其賢者如錢如劉浚治無已增卑培薄民命所倚其潤色夫洲島則餘力之所為而非以事遊觀恣淫靡也歲或旱甚鑿井相餉虞大寧事勿幕之收不窮之養曾聞建中之時上供之舟被阻唐監意治湖旁皇莫仗稽首長官之神實陰相焉舒中丞有引水記南渡以還橋梁漭瀁制使如張津亦留心於湖上舊有三喉洩水東注又有二池以備北顧水喉食喉氣喉三閘皆穴城洩雙湖之水東入於池蛟池脣池則所謂備城北之旱歲譬榮衞之在人蓋
周流而無忤自沮洳之漸堙竟暴漲之可慮保豐之碶陳守重置陳愷遙分橫流以殺其勢它山水北洩行春林村水北洩保豐要其竭誠盡思莫若吳公洪水築而泛濫治新河啟而痼滯融洪水三壩最有功吳公自言留心四明水利至洪水之役而盡新河則吳公以為能使四明產文人者也其他修舉廢墜罔不庀之工焉於是水則是平時亭是築刻箕志步見水則碑昕夕之車騎觸目儆心或蓄或洩斟酌從容是以湖之水勿匱湖之利長充政成民樂半黑半絲之髮憂晴憂雨之心觴詠其中即吳公湖上詩甘棠之蔽芾其誰與同春猿秋鶴宜禋祀之攸宗何居乎清容
之作志詆大賢以障羣蒙謂忌吾里中公相之多而徙始興之堰以絕地氣之通真誣妄之私言竟誰信而誰從清容有憾於吳公故作志盡掩其善政而反有徙堰之說謬矣嗚呼吳公之明德遠矣五百年以來水則湮於列屋時亭之草芄芄三喉莫問二池其空彼莅茲土者其誰過此而僝功若夫南湖之湛湛尤神物之庭除不見夫長髯如戟縞衣如荼呼吸重霄擅茲奧區朝遊海上暮返城隅疇其從之一蜃一蛟謂北郭蛟蜃二池太尉之節洪波所朝沒而依此白馬楊潮白龍廟旁有張太尉祠以奉使如對於廟中遂與社祭誰向據里巷之流傳以
為山陰兄弟之招也耶銅盆浦龍相傳即南湖所徙以神為山陰王氏兄弟其言不經嗟昔人之建置總非小補後人廢之其失也鹵故當河渠正完三喉未阻江流亦引地脈楚楚神龍出沒原無齟齬氣喉正當鄞江門下為南　尾其離龍湫不半里迨夫大澤竭一作遏淤泥閉誰噓枯莫宣滯英爽勿堪更圖卜地然而雖徙新田猶思故絳穴城之道萬夫莫障時聞風雲如來陟降今城下尚有穴洩水入江竭力莫能塞乃知鄞江門之不可廢也且客不聞中山使者之行邁耶海波微揚神靈如在彼其庇廕且及域外何況是湖肯忘錫賚盆銅浦陳少卿侃使琉球空中見神龍護之夫水利之於民
至重也倘其脩故渠招芳蹤吾知逝可復還否可復通耳乃若天封之塔浮屠家之建置亦稍參以揆日測景之宜命名之旨佛經載之其附會於梁唐之紀年者妄也對曰是則然矣其人物若何先生曰是邦僊釋之場也洞天福地則有其四四明居洞天第九而棃洲大隱山茭湖以為四明之支山並列福地佛地則有其三育王舍利岳林彌勒與戒香喑尼為三佛其在湖上有可言者寶雲片石義通傳教延慶尊者於焉分派見四明尊者教行錄戒香喑尼維衞佛之呈身元祐黨人瞿然下拜謂周南雄也觀音遺像建炎呈夢完顏兵火所不能害錢即康憲所捨宅見
延祐志彼夫牧庵則溈山之傑崇教寺僧處真則大智之孫湖心寺僧圓覺則能仁之秀觀音寺僧皆足以張竺國之軍乃有妙蓮其持行更純苦心孤詣不為虛言以自文蓋嘗觀於廣陵曲江八月之狂濤幾橫突於海門行都陸沈之勢近逼城闉而不須強弩之射直坐嘯而止紛殆禪力之所宰出之以冥運而倍神妙蓮亦湖心寺僧其事見至正志是即令神禹再世必將招之以制支祁祈輔庚辰非區區治水之徒所可論也風流餘事則開元六院梵宮所尊中有闍黎繪事軼羣天男天女天王天神維摩問疾如聞吚呻
霓裳羽衣調律悉均更讀它山之題句朗朗清新開元寺僧元亮廣利書法上達楓宸畫龍亦奇石碎波淪開元寺僧竺光三惠之琴和聲烟熅祥符寺僧從信惟講宗之大啟則法智其最高開權顯實十三科之遺書遂為天台之斗杓不見楊大年劉子儀錢希白之雄文抒其藻趙閱道陳了翁之碩望輸其誠曾魯公史越王父子之大門振其勝荷池菜園如錦如鏡十觀之沈沈空明寂靜高足之出於他寺者有若神照之伏虎聲著白蓮東掖寺僧本如三學之勁節朗公稱焉開元寺僧則全浮石之手採如意心印灑然三衢本業寺僧
崇矩皆禮公高第其在寺者廣智明智圓照圓辨定慧覺雲柏庭之徒以振宗風以大法傳沙泉醮月松帚吟雲流風雖遠佳話猶存而鮑郎之再生而尸解則列仙之倫也對曰二氏之說先生所不道也偶或因文獻而及之請言其醇者先生曰湖水之靜深足以洗道心湖水之澄潔足以勵清節湖水之霏微足以悟天機是故湖上理學之傳文章之聚官箴鄉行交修具舉振振然繩繩然咸有昔人之規矩慶曆之師儒五而樓氏居其一實自剡源來敷教澤豐袁之源流所自集兮樓正議公來城南學者稱為西
湖先生高弟則豐尚書袁光祿其最光光尚書古之遺直託興荷花姦回辟易正色立朝田不盈陌以視清獻允不忒兮豐清敏公羨急流而勇退眈蕖月與蘋風不愧為文正之女壻忠肅之婦翁兮史忠定蕖月蘋風之贊為周銀青師厚作然蕖月蘋風實銀青次子承奉作陳忠肅嘗和之不知忠定何以屬之銀青今志乘又誤移忠定之贊為南雄作未考鄮峯真隱漫錄也南雄大節周岑之盛甲於黨籍莫之與並況其難弟亦爭勝兮元祐黨籍范忠宣左丞待制兄弟三人南雄之母舅也胡右丞宗愈王學士覿其再娶婦翁也宗肅則妹壻也忠宣子正平其中表兄弟也鄧考功忠臣胡氏之僚壻也忠肅之妹嫁西山光生李深親表十人並登高第時稱異事貴義如璧賤金如土徵君高風足千古兮見了翁所作陳徵士
志越公八行無忝笙詩之白華不知冀公之事母實傳家兮史冀公簡為明州從事奉母最孝公事之餘即具甘旨遊十洲間大吏俗人也怒其不告摧辱之冀公抑悒而死子越公詔厲志讀書既被徵遁入大田山中延祐志以冀公以用杖輕忤大吏而死者非也當考忠定公所作五世招魂詞建炎蒼皇廣陵出走監倉微臣誓死官守呱呱道旁之兒猶傳節孝之後兮豐倉監治死節場州其子誼甫三歲棄道旁見者憐而養之其後高宗特賜襃恤四明志失其事予從始興志得之顯謨錚錚不屈咸陽江干遺愛百牲猶甘棠兮汪少師思溫喪亂之餘不緩民事耕織是圖邠風之深摯兮樓安撫璹盧敏醇深宗師伊洛其在甬東首推正學拒昏勁骨天半諤諤五峯諍友不
嫌攻錯闡獲麟之一編尤弟子之所淑是以竇桂之坊塤酬而篪酢也高顯敏公閌兄弟五人登第舊學甘盤黑頭潞公三經箋故之書為儒苑所矜式而中興大儒俱荷翹車之辟史忠定相孝宗御書舊學二字賜之時有異僧稱之為黑路頭潞公所著尚書周禮論語義俱簡當而尤有功者中興大儒朱子陸子而下大半皆其所薦晚年出山為人曰此行可以已但因朱元晦尚未召耳其愛賢如此未可以為梅溪所糾竟沒其善也相業之偉所關在國脈也舅甥則學士有集鄉里則祭酒有會莊靖之明德尤其最也汪尚書大猷塵視軒冕有如浮雲刪定父子之遺徽真絕羣也史刪定涓不受忠定推恩之爵其後以授其子彌林亦承父意不拜見剡源集桐鄉東來說詩
之雄灊山妙句穆如清風自託信天嗤漫畫之無庸也朱舍人翌灊山詩最工有信天緣堂記宜之侃侃難進易退含香對命百僚所畏更有定城一官慈惠古之循吏真不愧也吏部侍郎乃弟豐誼定城令謨四先生之講堂俱在湖上而竹洲一曲為端憲之幽居晝觀妻子夜省夢寐書帶之草徧階除也皎皎季子高臥邱樊道義之樂長冲閒也沈端憲公以史忠定割宅居竹洲而其弟子季文風節最高亦館於史氏兄弟並居海上館閣元公師表乾淳龐然名德宣獻最尊哲弟亦賢聽訟有聞哀毀損折孝更純也樓宣獻公及兄錫槐堂高弟尚有吏部累掌大藩思恢國祚
身後蕭然更憐貞素區區孤女之嫁其餘唾也豐吏部又有俊亦官吏部其與象山講學問答最多蓋沈端憲其妹壻也持節淮上力排和議見劉後村挽詩舊志但以其嫁孤女一節列之獨行陋矣辛陽之碧梧翠竹宗袞所不能屈講學之功斯為卓越史忠宣不屈其兄鴻禧不屈其叔皆從慈湖先生講學湖上稱高弟䈣夫守袁魚金塵甑登諸循吏西山所稱樓氏安撫以下足雪墨莊廢湖之恥而為正議振家聲史氏則忠宣諸公足雪魯公永公之恥趙氏有袁州足雪其父黨禍之恥者也世家子弟其勉之疏寮觥觥追配范陸苦吟之餘尚聞三略晚節微嫌平原入幕高學士似孫詩最工又有緯略騷略蟹略晚居姚江支林詩筆清癯蕭瑟東夫瓣香此間未絕史春坊彌寧也學蕭東夫詩有集饒州雅人經術
是治退居晴湖愛聞魚計史使君定之也著有太極圖論蓍說鄉飲酒義月湖老漁集侍郎翩翩夢吞三爻更有叢書足比清瑤持計則失談經則豪趙侍郎汝楳以史氏愛壻居湖上其易學今尚存叢書不傳惜以理財進用屯田學問克肖乃翁中原師友共仰大宗樓屯田淳測天量日希蹤洛下長貧如傪布算不暇樓處士傪精曆學終日持算籌故窶甚而如富見清容集德祐孤忠厥惟太平一門蹈難不愧世卿樓使君存芳諸應隱約潔身不仕衞公之學猶存職志應處士本仁參政衞公之宗也今居王家墩前英英蔣生學統攸歸惜哉短折玉折蘭摧蔣教授宗簡學舍在湖心寺內至若城西義莊敦贍鄉里實惟湖上之三老
是綱是紀非徒以拯困窮抑將以養廉恥史忠定汪莊靖沈端憲也如樓如應克恤其族比轡范氏以修雍睦樓安撫應處士皆置義田以贍族更有義塾亦應所置古樹欒欒於今未替藏書之富南樓北史宛委之山不過爾爾宣獻東樓鴻禧碧沚最有名是皆西湖之著者也為問南湖之士族有諸蔣之繩繩偉哉金紫高義得朋豐公門下共資嚶鳴力排新法荊舒是懲幸免遠竄縉雲所爭了翁之來更相輸誠同心之蘭其臭共馨中奉兄弟共守師承尊堯正學連桂以登是以宣奉卒忤蔡京吾鄉仕族之最先者蔣氏其一也金紫光祿大夫浚明豐清敏公所薦士
力爭新法貶官將遠徙以母老清敏力救之得免陳忠肅來鄞浚明首遣其子事之中奉大夫璿宣奉大夫珫是也忠肅書連桂二字以表其坊宣奉忤蔡京見清容集太學早覺聞歌清明慈湖兄弟實所服膺太學存誠金紫孫也詳見慈湖所作墓志諫議落落端平晚節何以銘心猶傳四勿閣學峴即宣奉後初年以論方大琮劉克莊等濟邸事不為時論所予晚年當穆陵不豫有謀逆者閣學弭變排嵩之所當表功甚大而又力其晚節者也將作多聞摛詞清絕義熙以後甲子編集將作主簿曉三徑聯珠之吟七世志幽之作薦紳猶傳述之也昭先曰將作子蔣氏嘗編三徑聯珠集以錄先世文樓攻媿為之序又有續集王晉卿為之序以孝弟為醯醢愛瑞堂之融融五畝世業二南宗風一門著述競爽爭雄薛氏瑞堂樓宣
獻公所書本在張村其城居在湖上二南之句見薛朝議唐田閒集中朝議之子孫有集者二十六人四明五老衡州有名退耕浮石善俗以成靖康舊德少師齊稱汪少師思溫薛衡州朋龜為五老會首浮石在城西衡州別業也安撫持節蔚乎治行汴京老妓之詩宗國大夫之悲哽安撫君實有汴京老妓詩最痛刑部圖經流傳七閩漳浦保障之愛猶滿城闉郎中楊祖是雖顏柳之家風何多媿與乃若南渡以還誰為巨擘我思兩公折衝使節謂魏文節公杞陳文定公概也皆使金不屈世但知魏事焦山丞相參與密勿實佐中興未竟其烈晚愛詩寮雪窗妙筆文節於闈中識雪窗張武子之文晚年遂訂為詩友崢崢少師清門所出黨論方
興抗章申揭由來骨鯁罔愆遺笏文定救呂祖泰黨禍時以為有文介之風節使安貧升聞帝室不見金帶沒身始出寢邱之田足彰高潔趙清敏公與歡五書博綜直造籀伏高冠長劒先型可即高使君衍孫疏寮弟精韻學清容稱其衣佩古雅為嘉定故老冠十年窮困出處如一宣獻流風汀州獨絕汪使君之林樓攻媿弟子也不屈賈家居十年至若嘉泰大魁明經首列則又科第之雄足參三傑者也傅狀元行簡居湖上嘉靖志誤移之鑒橋名德之盛更有浚儀之王抗直則忤鄉袞而避位文章則追塾師以升堂王直閣撝學文迂齋以忤史氏不達汲古傳忠御書煒煌理宗所賜堂堂深寧正學是宗薈萃鴻詞
比轡三洪六經百氏旁推交通孤忠草詔三軍動容大命既去幅巾潛蹤如偓如圖以保令終默齋亦佳不愧難兄麗澤科第三輔圖經太常應鳳尚書有子遁迹柴門不忘其父肯辱其身過庭有傳是為遂初之文孫靜學先生昌世承父遺意不出教其子孫世稱遂初先生四明累世之文獻莫與倫也日湖樵唱領袖詞家杜門桑海晚節尤嘉可憐用晦以發天葩陳參議允平昌國大參錦樂表閭愛其至性白首友于魯余公天錫與弟尚書天任甚睦其最可稱者京兆義田亦踵其餘不幸閬州喪其令譽京兆尹晦太俯恂恂蘭芽之腴宛然二父孝義不渝
太守尚賓魯公子是在貂貚鼎盛之中不容掩其瑜者也更增賢哲來為寓公日鈔一編儒苑箕弓東發黃先生宋未亡時寓居湖上侍講有孫講經不窮曹侍講放齊曾孫泰宇授徒蔣園天台三老博奧精通胡身之舒閬風劉正仲俱避地湖上而身之則重注通鑑之地高文老筆來自剡中剡源先生僑居五臺寺旁於是有才晚出曰袁學士問其門閥淵源樞使謂其曾祖越公韶集賢再生翰苑八至淵然清容丕振剡源遺老之幟今學士橋乃袁氏物而牙籤之於王氏亦復並峙彼津逮者蓋未易以猝至南湖藏書前王後袁霧蒸龍出雲破鶴歸羨遙天之清泚溯前輩之風徽其足以徵舊德焉否
若夫有明一代時系尚近姑弗及也對曰斯極盛矣兮雙湖為在四明之一隅今先生之言其富足以舉深寧並駕曷亦勒之貞石光我枌榆無使殘煙衰柳徒為晉卿所欷歔也
叢書２／四明叢書／四明叢書：第八集／峽源集　清　毛宗藩　撰／放言八首(P.16-1)..[張氏約園刊本]
誓死不嫺摩詰調寧窮甘碎子昂琴天生鐵性錚錚響斷盡人間買笑金
子／雜家／說郛／卷六　讀子隨識等／廣知／北里志(P.34-2)..[上海涵芬樓排印本]
北里志
孫　棨唐翰林學士
平康里三曲妓中錚錚者多在南曲循牆一曲卑屑妓所居二曲
中各有三數廳事擅花卉怪石盆池妓多假母俗呼爆炭應以難息之故故妓衰退者為之諸女自幼丐育亦有良家子悞墮其中無以自脫諸母亦無夫未甚衰者悉為諸邸將主之多有游惰者為諸娼豢養號為廟客保唐寺有講席多以月之八日諸妓相率聽焉皆納假母一緡然後能出或措大約同游則下婢納資於假母故保唐寺三八日士子極多有一嫗號汴州婆育數妓每召飲率以三鐶繼燭則倍之天水仙哥字降真能歌與鄭舉舉為席糾寬猛得所鄭舉舉巧談諧常有名賢醵飲乾符中狀元孫偓頗惑之與同年數人多在其舍與內妓之頭角者為都知舉舉降真是也曲中一席四鐶見燭則倍新郎君更倍故曰復分錢一日同年宴舉舉有疾不來令同年李師師為酒糾狀元吟曰南行忽見李師師手舞如風令不疑任爾風流兼蘊藉天生不似鄭都知
子／雜家／說郛／卷十二　悅生隨抄等／北里志(P.13-2)..[上海涵芬樓排印本]
北里志
唐孫　𢧊翰林學士號無為子
平康里入北門東回三曲即諸妓所居之聚也妓中有錚錚者多在南曲中曲其循墻一曲者卑屑妓所居也頗為二曲之所輕其南曲中曲門前通十字街初登館閣者多于此竊遊焉二曲中居者皆堂宇深邃各有三數廳事前後植花卉或有怪石池塘左右對設小室垂簾茵榻幃幌之類稱是
叢書２／四明叢書／四明叢書：第一集／管天筆記外編　明王嗣奭／卷下／文學(P.1-1)..[張氏約園刊本]
朱平涵先生小品云浙之文章莫替于宋都被四川江
西奪去至國朝金處諸公開先王新建大振此外如鄭澹泉茅鹿門王敬所唐一菴張甬川許雲邨徐子與蔡白石吳泉亭田汝成徐文長或以理學或以詩文皆號成家近日余漢城孫月峰亦錚錚獨工又如馮具區文集儘簡質可讀屠緯眞天才駿發法度不足入目斐微久嚼少味至如于忠肅胡端敏之奏議雖不以文名而大手筆大議論足蓋天下矣澹泉之史筆何減孟堅鹿門之敘事庶幾龍門余嘗執此說為人所笑要之後世必有能詳之者
叢書２／四明叢書／四明叢書：第一集／杲堂詩文鈔　清李鄴嗣／杲堂文鈔／卷六／祭文／祭高鼓峯文(P.47-1)..[張氏約園刊本]
祭高鼓峯文
吾鄉前輩萬陸齊稱文虎歿後悔庵若𨆪余始與君款門辱迎因得定交忘年與形君齒最少弱予一齡望君風貌四座盡傾爽溢虬鬚光隨轉睛抗手而談口作鐘聲草書落紙凜凜稜稜奇文間起大言匉訇悔菴喜謂文虎復生姚江黃氏吾黨典刑引過祝橋德門使登未
幾難作兩家事并首繫先公尊兄中丞余遭毒苦微軀獨承首墮足飛以人為鷹一鑕兩夫駢項貫膺馬櫪七旬晝視而瞢君時赴難往狎傖儜冰礪風刀芒鞵斷繩鬼伯如林圜草若薴余難殉父君得全兄人謂不祥莫窺其庭我哀悔菴天喪老成同人雲散稀若朝星君少喜方常讀鵲經善論陰陽若見結癥時家益落八口歲增謂可療貧以藥得名饑爨無烟趣之使行故人導君客于西陵適有死者半日屍橫君謂此坐氣蹷不醒飲以大劑張目漸瞠霍然而蘇一哄大驚謂有越人來自
四明車馬相索旦夕造請長跪已久君寢未興但許到門病夫體輕貴客合尊絲竹縱橫白金為壽佐以吳綾蒼頭輿人亦得崢嶸君旣涉世用圜破楞與相酬酢深得其情昨君蹔還過君桂廳坐我故榻極敘生平自歎饑軀艸堂久扃忽墮人間黃埃日蒸行將歸來與君唱賡里中諸賢後來錚錚老我及汝當與持衡斯言未絕復下吳艇豈圖一疾君遂不勝脈無自診寒熱誰憑治君方寸乍火乍冰雖薓若芐其毒如兵聞君疾甚遺語丁寧棃洲夫子墓石待銘杲堂老友為我題旌垂白在
堂君竟長瞑中丞聞變箕尾亦乘生時急難死忍伶仃悔菴含笑遲君九京夜臺非苦事兄得朋嗟乎痛哉余亦病中肺氣時騰未能一訣雨面獨零迴數所期百未一曾烏石東田宜秫與秔招君不蚤不得同耕家有藏書溢篋與縢招君不蚤不共篝燈倘促歸歟君當我譍心負故人劒草徒青炙雞在盤桂醑一盛告君以文紙盡意贏屋梁月上哭偃柴荊尚饗
叢書２／四明叢書／四明叢書：第四集／舒文靖類藁　宋　舒璘撰／附錄　清　徐時棟輯校／卷上　學案／廣平家學／舒先生琪(P.14-1)..[張氏約園刊本]
舒先生琪
舒琪字元英文靖弟也共學於陸子家居教授鄉曲子弟亹亹可觀慈湖雅重之按曰象山與西美書云元英春間相聚始初亦間關既而
感發端的臨別時曾略箴其自喜過當既過暨陽便悔所以箴之者適所以病之
按曰文靖兄弟七人長琬字傳正進士福州簽判樓宣獻謂其負氣敢言又盛稱其尉武昌政績次琰字傳道三球字東美進士潁川太守四琳五即西美六即文靖七即元英按宣獻祭簽判及文靖文云猗歟舒氏何其多賢昆仲飛英俱是少年西美元英既已玉折於往歲所賴以主門戶者惟傳正傳道元質之鼎立而乃相隨於九原又云嗚呼天之於舒氏何多予以才而不使究其用不予以利祿而强其名豈名者造物之所甚貴有非利祿之所均耶然則兄弟多賢可傳者不獨陸門三弟子惜文獻無徵不能考其言行然如宣獻之稱簽判亦錚錚矣
又按曰文靖作從兄伯禮壙志云某之從兄伯禮諱琮父諱黼兄幼在家塾聰敏秀出作詞賦講經理輩行不能企及年二十四與鄉薦連上禮部不偶淳熙十一年以特恩射策中甲科授登仕郎入
選授迪功郎調處州麗水主簿轉修職郎到官百日歿某慨念先伯父文行表後學其就而請業非齋遫不敢近口授指畫沾丐者多獨乃齎志以歿幸兄克肖厥德學業精勤踐行篤厚不舉益自勵與年俱進文無滯思辭簡潔而意已獨到父母終兄弟情不忍異間言入耳則厲聲叱之故終其身門戶如一涖官未幾上下交孚其歿也守倅僚佐歸賻有加同僚典喪事無不勉學校諸生逮吏民祭庭祖道哭泣盡哀乃去噫是固不可强而得也云云按文靖兄弟及其五子皆無甚事實學案中皆為立傳而其從兄伯禮兄子子春文靖皆詳述其學行而皆遺之又文靖父傳寥寥數語并仕履亦不之及豈黃全二先生所見類稾殘編無墓志耶然棃洲撰竺大年傳其案語全本之文靖所撰大年母舒氏壙志中舒氏為文靖從兄之女志中稱之以君棃洲誤以為稱其夫頎遂以母語當父語然則亦非不見墓志卷矣疑之
叢書２／四明叢書／四明叢書：第四集／月船居士詩稿　清　盧鎬　撰／卷四／七言絕句／黃篾舫夜坐書懷用汪明府怡亭雜詠原韻十首(P.12-2)..[張氏約園刊本]
富貴神仙兩未成鉛刀眾裏笑錚錚休嗟仕宦居人後尚欠幽居不用名
叢書２／四明叢書／四明叢書：第七集／續騷堂集　明　萬泰撰／感興詩　其十三(P.11-2)..[張氏約園刊本]
其十三原本刪
學書已無賴學劒復不成旁皇風雨夕流涕撫青萍荊軻太無術專諸浪得名不如空空兒一擊入青冥我今銷為鉏攜向隴頭畊雖然失鋒鍔其鐵猶錚錚
叢書２／四明叢書／四明叢書：第七集／鶴巢詩文存　清　忻江明撰／鶴巢文存／卷一　論辨／富弼奉使如契丹請易書而行論(P.21-1)..[張氏約園刊本]
富弼奉使如契丹請易書而行論
嗚呼頭能壓日險人心於九幽手欲障天付國事於一擲模胡面血舐時空識中丞皓白頭□歸去依然提舉自古權奸檔國鬼蜮憎人前後竟如一轍哉鄭公當慶曆之年任正言之職以中書之糾察招許國之猜嫌而結伴外臣頗知敵要詔書遽下軺節遂行論者或謂以
真卿宣慰許淮實盧杞甘心坑陷不知此猶人臣之分不足為政府之病也夫冡宰當國貴覈人才臣子事君何言利害主之者誠為有意受之者尚覺無辭獨是長羅奉使生尚可還林甫陷人死猶未已輶軒嚴重敢恣報復之心寶冊煇煌竟逞上下之手非張儀之誆楚成約旋更效先縠之怒鄰行辭頓易假使出都眊𣰕展喜之命既承奉幣回皇殷浩之函竟達開北朝之巨衅來西鄰之責言無論納屬國之腸難期羝乳喋子雲之血終饜豺心而當是時捺龍川邊方警縣哨之鴿飛狐道
口徒占炙脾之羊倘北門之鎖鑰又開西樓之欃槍直起捆刀弓以珠玉易樽俎為干戈雖小范知兵胸餘數萬老种善戰氣壯三千必不至十六國羯胡荒銅駝於京洛五百年王氣息泥馬於錢塘而烝蠋飛蜎已費東山之錡斧奔狼突豕終廑南國之珮琄況乎望北地之歸魂冰天雪窖據西湖之偏局水賸山殘未始不因控馭乖方致使中原多故則夫因後時之覆轍定此日之爰書雖受辱虜廷無暇為行人扼腕而貽危家國得不為當軸痛心幸而周中書偽劄經堂吏而糾明張廷尉
奸謀因長史而檢舉而黨人險隘猶為謾面之談孱主仁柔不礪誅心之鉞嗟夫盈廷皆馬知趙車令之威權舉國趨羶識竇將軍之勢燄雖或譸張之幻蔽日無常毋亦倒授之權履霜有漸也乎迨夫善鄰之書付國子以潤色和戎之策聽魏絳以成功抗一節以馳驅使四方而專對穹廬失色琅琅辨誦之聲椎髻降心款款主賓之禮不失朝廷之體遂正兄弟之稱而聞榮辱兩言蠻夷長猶為動念爭獻納一字樞府臣竟少留心自褻中夏之聲威終被外夷之匿笑猶欲假資政作賞功之
地以司徒酬軍國之謀此有識所心非豈賢者而首肯哉大抵鄭公亢直易招同列之嫌許國檔權不少營私之計而乃六州鑄錯依然鐵骨之錚錚百鍊純鉤反完英鋒之鍔鍔掣肘雖多萬計成績終炳一時千古如新誰是比肩而繼跡九原可作不將慙汗之淋頭也哉
史／正史／清史稿／列傳　凡三百十六卷／卷四百八十八　列傳二百七十五／忠義二／楊應鶚　馬弘儒等(P.13474)..[底本：關外二次本]
死廣東者：金世爵，鑲藍旗漢軍。由舉人任合浦縣知縣。高州總兵祖澤清叛附三桂 ，世爵圖城守。偽將王弘勳率賊數萬犯廉州，世爵登陴力禦，城陷，與守備杜嶠同死之。又侯進學者，隸平南王尚可喜 藩下。先為三桂 所脅，為遞逆書，至廣州自首，可喜 以聞，嘉之，授世職。至是為賊所得，囚木籠送常德，三桂 臠之於市。逆黨馬雄攻新會，藩下諸將多附逆，誘左翼游擊文天壽同降，天壽叱之曰：「背主不忠！吾錚錚丈夫，豈鼠輩可脅？」遂被害，沉屍海中。
史／地理／水經注疏／卷十五／洛水(P.1287)
又東北過宜陽縣南。
洛水之北，有熊耳山，雙巒競舉，狀同熊耳，此自別山，不與《禹貢》導洛自熊耳同也。孫星衍云：按《山海經》，熊耳山在讙舉山東六百五十里，則此熊耳是也。《尚書》，導雒自熊耳，孔《傳》，在宜陽之西。然則道元之說，未可據也。守敬按：孫氏謂此熊耳，即《山海經》之熊耳者，以去讙舉山里數較遠耳。然《山海經》里數原難定，孔《傳》以此說《禹貢》，自是謬誤。酈氏言此自別山，不與《禹貢》同，是孔氏之說，道元已駁之矣。孫氏素不信孔《傳》，何以又據之駁道元也？《元和志》，熊耳山在永寧縣東北四十五里，後漢世祖破赤眉處。《禹貢》，導洛自熊耳，在商州上洛縣界，與此別也。亦從酈《注》。山在今宜陽縣西，接永寧縣界。昔漢光武破赤眉樊崇，積甲仗與熊耳平，守敬按：詳《後漢書‧劉盆子傳》。即是山也。山際有池，池水東南流，水側有一池，世謂之黽池矣。戴改黽作澠。會貞按：《漢志》，宜陽在黽池，在乃有之誤。此《注》敘黽池，與宜陽故城近，當即《漢志》所指之池。《通鑑》，唐貞觀十八年畋于澠池之天池。胡氏引《注》文。然此池在今宜陽縣，西去唐澠池縣遠，天池或穀水發源之池也。又東南逕宜陽縣故城西，謂之西度水。會貞按：《明一統
志》云，有宜水在宜陽縣西五十里，名西渡。又東南流入于洛。
洛水又東，逕宜陽縣故城南。朱此十一字訛作《經》，戴改《注》，全、趙同。秦武王以甘茂為左丞相，曰：寡人欲通三川，窺周室，死不朽矣！守敬按：《秦本紀》朽作恨。茂請約魏以攻韓，斬首六萬，遂拔宜陽城。守敬按：自秦武王以下，《史記‧甘茂傳》文。故韓地也，後乃縣之。守敬按：《史記‧秦本紀》不言縣宜陽。故《元和志》謂漢以為縣。然《甘茂傳》言，宜陽，大縣也，名曰縣，其實郡也。則韓已為縣，秦當因之。漢縣屬弘農郡。後漢、魏、晉因，後魏為宜陽郡治。《括地志》，故韓城，一名宜陽城，在福昌縣東十四里。乃胡渭不考唐之福昌非今宜陽，而謂宜陽城在今縣東北十四里。孫星衍又謂在今縣北十四里，並非。在今縣西五十里。漢哀帝封息夫躬為侯國。全云：本傳及《表》是封宜陵，屬杜衍，杜衍，南陽之屬縣也。善長誤以為宜陽。守敬按：道元所見《漢書》必作宜陽，故有此說。城之西門，赤眉樊崇與盆子及大將軍等，奉璽綬劍璧處，世祖不即見。明日，陳兵于洛水，見盆子等，謂盆子丞相徐宣曰：不悔乎？宣曰：不悔。上嘆曰：卿庸中皦皦，鐵中錚錚也。守敬按：詳《後漢書‧劉盆子傳》。《傳》作傭中皎皎，又《後漢紀》作庸中佼佼，並在鐵中錚錚句下。
洛水又東，與厭染之水合，朱染作梁，趙據《山海經》改，戴改同。水出縣北傅山大陂。朱
作傳山，《箋》曰：傳一作傅。趙改云：《山海經》正作傅，戴改同。山無草木，其水自陂北流，屈而東南注，世謂之五延水。又東南流，逕宜陽縣故城東，東南流，注于洛。會貞按：《中次六經》長石山西一百四十里曰傅山，無草木，厭染之水，出于其陽。水在今宜陽縣西，舊志稱橫流澗水，在韓城東西兩關間，疑即此水。
洛水又東南，黃中澗水出北阜，二源奇發，總成一川，會貞按：水在今宜縣縣西，有黃澗村。東流注于洛。
洛水又東，祿泉水注之，朱無水字，趙、戴增。其水北出近溪。朱作近出北溪，趙近字與北字互易，云：下水東出近川，是其詞例也。戴乙同。會貞按：水在今宜陽縣西。
洛水又東，共水入焉。水北出長石之山，山無草木，其西有谷焉，厥名共谷，共水出焉。會貞按：數語，《中次六經》文。《新唐志》、《金志》並云新安縣有長石山，在今宜陽縣西。南流得尹溪口，水出西北尹谷，會貞按：《左傳‧昭二十三年》，王子朝入于尹，劉子從尹道伐尹。杜《注》謂尹為尹氏之邑，蓋即此尹谷、尹溪之地。東南注之。共水又西南，與左澗水會，朱共水又西南與訛作其水右與西南，趙同，戴改。水東出近川，西流注于共水。共水又南，與李谷水合，水出西北李溪，東南注蓁水。蓁水發源蓁谷，守敬按：《周書‧高琳
傳》，魏孝武西遷，從入關，至溱水。溱、蓁音同，即此水也。西南流，與李谷水合，而西南流，入共水。共水世謂之石頭泉，朱脫之字，戴、趙增。而南流注于洛。
洛水又東，黑澗水南出陸渾西山，會貞按：陸渾西山即陸渾山，詳《伊水注》。《通鑑》，隋大業元年，營顯仁宮，南接皁澗。胡《注》即此黑澗。《宜陽縣志》謂在縣東十里，誤。孫星衍謂在縣東北六十里，尤誤。《一統志》云，在縣西南，是也。歷于黑澗，西北入洛。
洛水又東，臨亭川水注之，水出西北近溪。會貞按：水在今宜陽縣西。東南與長澗水會，朱與下衍湖字，趙、戴刪。水出北山，南入臨亭水，又東南，歷九曲西，而南入洛水也。
史／地理／雲棲志／卷三／塔墓／明順天府尹查秉彛墓(P.32-1)..[民國二十三年 (1934) 鉛排線裝本]
〔張道詩〕黃葉堆門蘚縛牆題楣京兆有祠堂彈奸幸予丹墀杖鉄骨錚錚入地香
史／編年／後漢紀校注／光武帝紀／卷四／建武三年(P.93)
閏月己亥，上幸宜陽，令司馬在前，中軍 書次之[一]「書」乃「軍」之誤。據范書改。，驍騎元戎分陣左右。赤眉震怖，遣劉恭請降，盆子與徐宣等二十餘人肉袒，奉所得更始璽綬，積兵甲宜陽西，與熊耳山等。世祖陳兵臨洛水中，盆子、徐宣以次列於前。世祖曰：「卿等得無悔降邪？」宣曰：「臣等出長安東門，君臣議計，歸命聖德。百姓可與樂成，難與圖始[二]商君書更法曰：「民不可與慮始，而可與樂成。」，故不告眾耳。今日得降，猶去虎口，而歸慈母，誠歡誠喜，無所恨也。」世祖曰：「卿所謂鐵中錚錚，庸中佼佼者也！」[三]李賢曰：「鐵之錚錚，言微剛利也。」又曰：「佼佼者，其傭之人，稍為勝也。」乃皆赦之，與妻子居洛陽，各賜宅一區，田二頃。其後樊崇謀反，誅；楊音 歆在長安時[四]東觀記、范書、通鑑「歆」均作「音」，據以改。，遇廣陽王良有恩，賜爵關內侯，與徐宣俱歸鄉里，以壽終。式侯恭為更始報殺謝祿，自繫獄，上赦之。世祖憐盆子，賞賜甚厚，以為趙王郎中。病失明，賜滎陽官地，以為列肆，使食其稅。
鄧禹至宜陽，上大司徒、梁侯印綬。有詔還梁侯印綬，以為右將軍。
子／儒家／法言義疏／法言義疏十／寡見卷第七(P.213)
或曰：「良玉不彫，美言不文，何謂也？」曰：「玉不彫，璵璠不作器；言不文，典謨不作經。」[疏]「美言不文」，御覽三百九十引作「至言不文」。淮南子說林云：「至味不慊，至言不文，至樂不笑，至音不叫。」「璵璠不作器」，初學記二十一引作「璠璵」。按：音義出「璵璠」，云「上以諸切，下附袁切」，明不作「璠璵」。治平本、錢本、纂圖互注本、世德堂本皆同。說文：「璵璠，魯之寶玉。孔子曰：『美哉璵璠！遠而望之，奐若也；近而視之，瑟若也。一則理勝，二則孚勝。』」二徐本說文同。初學記二十七引逸論語、御覽八百四引說文竝作「璠璵」，段本據改，而云：「法言亦作『璠璵』。」今考法言各本皆作「璵璠」，不如段所云。陳氏倬敤經筆記歷引古言璵璠者十餘事，以明御覽傳刻之譌，則作「璵璠」者，正也。「言不文，典謨不作經」者，文心雕龍宗經云：「三極彝訓，其書言經。經也者，恆久之至道，不刊之鴻教也。故象天地，效鬼神，參物序，制人紀，洞性靈之奧區，極文章之骨髓者也。自夫子刊述而大寶咸耀，於是易張十翼，書標七觀，詩列四始，禮正五經，春秋五例。義既極乎性情，辭亦匠於文理，故能開學養正，昭明有融。然而道心惟微，聖謀卓絕，牆宇重峻，而吐納自深。譬萬鈞之洪鍾，無錚錚之細響矣。楊子比雕玉以作器，謂五經之含文也。」阮氏元文言說云：「許氏說文：『直言曰言，論難曰語。』左傳曰：『言之無文，行之不遠。』此何也？古人以簡策傳事者少，以口舌傳事者多；以目治事者少，以口耳治事者多。故同為一言，轉相告語，必有愆誤。是必寡其詞，協其音，以文其言，使人易於記誦，無能增改，且無方言俗語雜於其間，始能達意，始能行遠。此孔子於易所以著文言之篇也。古人歌、詩、箴、銘、諺語，凡有韻之文，皆此道也。孔子於乾坤之言，自名曰文，此千古文章之祖也。為文章者不務協音以成韻，修詞以達遠，使人
易誦、易記，而惟以單行之語，縱橫恣肆，動輒千言萬字，不知此乃古人所謂直言之言，論難之語，非言之有文者也，非孔子之所謂文也。」
子／釋家／大正新脩大藏經／第四十七冊　諸宗部四／一九九六　明覺禪師語錄六卷／卷六／祖英集下／偈頌二／三寶讃／真州資福禪院新鑄鍾銘并序(P.711-2)
真州資福禪院新鑄鍾銘并序
國朝紫微舍人趙公。丙戌年出鎮姑蘇。裁情示空巖之客。所恨不能効善財。展轉南方以求先覺。如別幅敘雲嶽長老。令僧惠敏造鍾既成。剏重樓以簴之。欲為銘記。且言當使學者。有所警誤概也。縱能道其歸禪人惡肯信。惟師為善知識。行重名當代。願為此銘。因機垂化不亦美乎。然重顯固陋。荷大君子外獎敢不從命。輒復引寄。夫形聲未先。曠默奚准。器用之後。幽靈絕常。故聖人以鍾為大。惟聖人則之。襲兮忘兮求以深矣。其能具諸種智。對飛雄辯。但未兼極有生。權化之來。未易窮也。感通傳稱。昔拘留孫於乾竺造青石鍾。如
青玉色可容十斛。頂類諸天腹陷眾寶。八角四面華光互分。有化如來與日偕出。明宣祕演。或聞不聞。王舍城中。大千界內。匪同錚錚者乎。今嶽禪老於准甸造青銅鍾。如青珠色。過百鈞之用。上旋旁植繞獸蹲熊。其或層城晝閑。祇園夜永。寥寥霜月。射寒影以爭輝。殷殷地雷。發虛音而交振。師之唱險。資之繼難。寅夕鏗鏗。主伴索索。足使一鱗半甲。無違真化之方。二聽五觀。有寄神遊之域。善存殊應。扣惟良哉。謹為銘曰
淮之要衝　　真之會府　　中列梵
居我禪祖　　參徒駢羅　　慧敏千櫓
爰構鯨音　　息彼輪苦　　峻橫崇臺
金飛碧回　　斯門屢掩　　向人或開
希兮微兮　　作延乍催　　先聞未及
後時不來　　增悲遐宣　　無困天理
帶識萬端　　警悟齊起　　遵晦陟明
其母得子　　塵塵訪誰　　剎剎問己
大緣斯成　　大功不宰　　君奉禹湯
臣仰元凱　　碑勒紺園　　銘寡文彩
庶其妙峯　　永聳滄海
集／小說／古小說鉤沈／幽明錄(P.237)
元嘉九年，征北參軍明●之有一從者，夜眠大魘●之自往喚之，頃間不能應，又失其頭髻，三日乃寤，說云：『被三人捉足，一人髻之。忽夢見一道人，以丸藥與之，如桐子。令以水服之。』及寤，手中有藥，服之遂瘥。廣記二百七十六
元嘉九年，南陽樂遐嘗在內坐，忽聞空中有人呼其夫婦名，甚急，半夜乃止，殊自驚懼後數日，婦屋後還，忽舉體衣服總是血，未一月，而夫婦相繼病卒。御覽八百八十五廣記三百六十
元嘉中交州刺史太原王徵始拜，車出行，聞其前錚錚有聲，見一輀車當路，而餘人不見，至州遂亡。廣記三百六十
元嘉中，益州刺史吉翰遷為南徐州。先於蜀中載一青牛，下常自乘，恆於目前養視翰遘疾多日，牛亦不肯食及亡，牛流涕滂沱。吉氏喪未還都，先遣驅牛向宅，牛不肯行，知其異，即待喪，喪既，下船便隨去。御覽九百
吉未翰從弟名礐石，先作檀道濟參軍。嘗病，因見人著朱衣前來揖云：『特來將迎』礜石厚為施設求免，鬼曰：『感君延接，當為少停。』乃不復見。礐石漸差。後丁艱，還壽陽，復見鬼，曰：『迎使尋至，君便可束裝。』礐石曰：『君前已留懷，今復得見愍否：』鬼曰：『前召欲相使役故停耳。今泰山屈君為主簿，又使隨至，不可辭也。』便見車馬傳教，　羅列於前，指示家人，人莫見也。礐石介書呼親友告別，語笑之中，便奄然而盡。廣記三百二十三
叢書２／四明叢書／四明叢書：第三集／春草齋集　明　烏斯道撰／烏先生春草齋集序　二(P.2-1)..[張氏約園刊本]
烏先生春草齋集序
芹香春草他不具論即譚家一事得先生文藻為洗發而羣卉含芳於春晝矣予披文而壯之曰滿廷之上無男子十亂之中有婦人洵哉吾江右石骨嶙嶙鐵韻錚錚文丞相氣節特上而復有八磚之留影不願與蔡琰悲笳較潔且如沈玉娥江露筋山隈氣非不烈俱不得
點血殿廷也而譚婦之品地獨高始知禾川化碧大不似馬嵬坡也先生敦尚氣節又安忍其壘土埋名而含冤宿草嗟嗟節婦之名得先生而著先生之文不偕荀令而香哉第節婦有義山一片石而苔蘚豐碑矣先生刻石無主尤滅沒於荒煙野莽節婦有上林一束芻而蘋醑特薦矣先生祠宇缺如尤圮廢於魯殿靈光抑其厥嗣未能駿起而光大之耶抑亦子期之清奏不能續韻於鈞天而太白之遺簪未得留痕於采石也歟雖然先生之文不死而先生之浩氣迄與文文山相炳照天
下有義文山者定自有壯先生者嗣是而俎豆之尸祝之碑碣之當以予言為左券予亦自附於惇史吉水解縉撰
叢書２／四明叢書／四明叢書：第五集／宋元學案補遺　清　王梓材　馮雲濠　輯／卷六　士劉諸儒學案補遺／洛學之先／隱君張先生恕(P.23-2)..[張氏約園刊本]
附錄
范文正贈張先生詩曰應是少微星又云嚴君平浩歌
七十餘未嘗識戈兵康寧福已大清靜道自生邈與神仙期不犯寵辱驚讀易夢周公大得天地情養志學浮邱久鍊日月精壽存金石性歎作鸞鳳聲陰德不形言一一在幽明何當換金骨五雲朝玉京有客淳且狂少小愛功名非謂鐘鼎重非謂簞瓢輕素聞前哲道欲向聖朝行風塵三十六未作萬人英乃聞頭角者五神長戰爭禍福有倚伏富貴多虧盈金門不乏雋白雲宜退耕人間有嵩華棲之比蓬瀛芝田春靄靄玉溪書錚錚峯巒多秀色杉桂一何清月壑認瑤池花巖列錦城朱
絃冉冉奏金醴遲遲傾相勸綺季徒頹玉信縱橫此樂不尋常何苦事浮榮願師先覺者遠遠濯吾纓
