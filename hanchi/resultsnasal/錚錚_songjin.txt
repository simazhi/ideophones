子／類書／冊府元龜／帝王部　凡一百八十一卷／卷一百二十六　帝王部一百二十六／納降(P.1506-1)
三年閏正月乙未征西大將軍馮異與赤眉戰於崤底大破之崤山名底伋也一名嶔岑山在今洛州永寧縣西北餘眾南向宜陽縣名屬弘農郡韓國都也故城在今洛州福昌縣東韓城是也帝自將征之己亥幸宜陽甲辰親勒六軍大陳戎馬大司馬吳漢精卒當前中軍次之驍騎武衛分陳左右赤眉望見震怖遣劉恭乞降曰劉盆子將百萬眾降陛下何以待之帝曰待女以不死耳樊崇乃將盆子及丞相徐宣以下肉袒降上所得傳國璽綬更始七尺寳劍及玉璧各一積兵甲宜陽城西與熊耳山齊宜陽縣故城韓國城也在今洛州福昌縣東洛水之北有熊耳山雙巒競舉狀同熊耳帝令縣廚賜食眾積困餒十餘萬人皆得飽飫明旦大陳兵馬臨洛水令盆子君臣列而觀之謂盆子曰自知當𣦸不對曰罪當應𣦸幸上憐赦之耳帝笑曰兒大黠宗室無蚩者又謂崇等曰得無悔降乎朕今遣卿歸營勒兵鳴皷相攻決其勝負不欲彊相服也徐宣等叩頭曰臣等出長安東都門君臣計議歸命聖德百姓可與樂成難與圖終故不告眾耳今日得降猶去虎口歸慈母誠歡
誠喜無所恨也帝曰卿所謂鐵中錚錚傭人佼佼者也錚錚金也鐵之錚錚言微有剛利也佼好也於凡傭之人稍為勝也又曰諸卿大為無道所過皆夷滅老弱溺社稷污井竈然猶有三善攻破城邑周徧天下本故妻婦無所改易是一善也立君能因宗室是二善也餘賊立君迫急皆持其首降自以為功諸卿獨完全以付朕是三善也乃令各與妻子居洛陽賜宅人一區田二頃七年冬盧芳所置朔方太守田䬃雲中太守喬扈各舉郡降
子／類書／冊府元龜／閏位部　凡三十七卷／卷二百二　閏位部二十一／祥瑞二(P.2429-1)
四月有司奏延陵令戴景度稱所領季子廟舊有湧井二所廟祝列云舊井北忽聞金石聲即掘深三尺得沸泉其東忽有聲錚錚又掘得泉沸湧若浪中得一銀木簡長一尺廣二寸上有隱起文曰廬山道人張陵再拜謁闕起居簡木堅白而字色黃謹按瑞應圖浪井不鑿自成者清靜則仙人主之孔氏世錄云叶精帝道孔書明巧當在張陵宋均註云張陵佐封禪一云陵仙人也
子／類書／冊府元龜／總錄部　凡二百五卷／卷八百三十六　總錄部八十六／韜晦(P.9919-2)
韜晦
夫用晦而明犠易之旨深藏若虛老氏之訓與其錚錚而罹患孰若恂恂而俟命有奇才盛德偉度壯心可以樹功名可以經邦國而乃罹此多難不能自奮或辱在泥滓或委於檻穽屈高翔之羽同夫雌伏藏兼濟之用以之同塵葆光而內融懷寶而自處不形于色克保其真亦既安全終復顯發信君子之大受達人之盛德者哉
集／總集／全宋詩／卷六０　王禹偁二／五哀詩　有序／故殿中侍御史滎陽鄭公(P.666)
故殿中侍御史滎陽鄭公起
柱史有名跡，清才自天縱。構思慶雲合，落筆醴泉湧。歌詩與文賦，錚錚人口諷。揚袂入澤宮，鵠心一箭中。恃才善戲謔，負氣好侮弄。大志有誰知，細行乖自訟。小諫事世宗，惕惕佩光寵。太祖方歷試，握兵權已重。上書范魯公，先見不能用。曆數不在周，謳謠卒歸宋。汗漫失屠龍，接輿遂歌鳳。行荷伯倫鍤，高臥畢卓瓮。神德不為嫌，優待臺諫俸。晚求萬泉令，吏隱官資冗。一旦隨朝露，識者彌哀痛。無子嗣家聲，身世若一夢。文編多散失，人口時傳誦。空持一器酒，何處澆孤冢。
集／總集／全宋詩／卷六八　王禹偁一０／酬處才上人(P.781)
酬處才上人
我聞三代淳且質，華人熙熙誰信佛。茹蔬剃髮在西戎，胡法不敢干華風。周家子孫何不肖，奢淫惛亂隳王道。秦皇漢帝又雜霸，只以威刑取天下。蒼生哀苦不自知，從此中國思蠻夷。無端更作金人夢，
萬里迎來萬民重。為君為相猶歸依，嗤嗤聾俗誰敢非。若教都似周公時，生民豈肯須披緇。可憐嗷嗷避征役，半入金田不耕織。君子之道動即窮，亦有賢達藏其中。上人來自九華山，叩門遺我瓊瑤編。錚錚五軸餘百篇，定交仍以書為先。書中不說經，文中不言佛，有心直欲興文物。感師自遠來相親，為師畫卦成同人。出門無咎非群分，袈裟墨綬何足云。
集／總集／全宋詩／卷一六四　范仲淹一／贈張先生(P.1859)
贈張先生
應是少微星，又云嚴君平。浩歌七十餘，未嘗識戈兵。康寧福已大，清靜道自生。邈與神仙期，不犯寵
辱驚。讀易夢周公，大得天地情。養志學浮丘，久鍊日月精。壽存金石性，嘯作鸞鳳聲。陰德不形言，一一在幽明。何當換金骨，五雲朝玉京。有客淳且狂，少小愛功名。非謂鐘鼎重，非謂簞瓢輕。素聞前哲道，欲向聖朝行。風塵三十六，未作萬人英。迺聞頭角者，五神長戰爭。禍福有倚伏，富貴多虧盈。金門不乏雋，白雲宜退耕。人間有嵩華，棲之比蓬瀛。芝田春藹藹，玉澗晝錚錚。峰巒多秀色，杉桂一何清。月壑認瑤池，花巖列錦城。朱絃冉冉奏，金醴遲遲傾。相勸綺季徒，頹玉信縱橫。此樂不尋常，何苦事浮榮。願師先覺者，遠遠濯吾纓。
集／總集／全宋詩／卷九九三　黃庭堅一五／入窮巷謁李材叟翹叟戲贈兼簡田子平三首(P.11414)
只可闋中安止止，誰能鐵裏鬭錚錚。田多穀少無人會，譬似無田過一生。
集／總集／全宋詩／卷一一八三　張耒二九／福昌書事言懷一百韻上運判唐通直(P.13373)
福昌書事言懷一百韻上運判唐通直
戰國韓餘壤，王畿漢舊京。南圍山峙秀，東泛洛浮清。女几荒遺廟，宜陽認故城。千秋迷佩玦，百戰有榛荊。路失三鄉驛，崗餘世祖營。山疑熊耳甲，墓記赤眉兵。昌水行宮廢，穀州遺堞傾。斷壕收劍鏃，耕隴得瑤瓊。姬冢丘陵抱，韓祠草木平。傳家亡譜牒，懷德薦牢牲。峽勢開雙璧，川形畫一枰。謀臣赤松友，詩客錦囊生。莽莽繁華盡，悠悠井邑更。興亡誰與弔，今古一傷情。官舍連麋鹿，人家雜鼬鼪。秋心悲杜宇，春候聽鶬鶊。賓榻無談笑，塵鞍罷送仰。平池宵檻影，萬竹曉堂聲。放宕書千卷，栖遲歲再正。野胥形矍掠，村隸語生獰。脫粟供朝飯，孤豚計日烹。里閭輕
學校，兒稚駭冠纓。最苦衝風隧，奔如萬戰輣。木號驚浪涌，谷震疾雷轟。日斷蘭香膊，雲藏子晉笙。村鼙朝坎坎，樵斧暮丁丁。鬢自年來白，顏因醉後頳。齋庖誅野菊，幽佩紉秦蘅。憶昔初知學，時豪計主盟。討論披石室，咳唾視金籯。宅與仁為里，豐期道可耕。蕩除秦漢垢，摘帝王英。太史遺重補，騷歌韻再賡。文潢無逆檝，談陣有降鉦。戰苦心逾勇，鋒交敵喪勍。決科聊筮仕，射策偶沽榮。憔悴官曹冗，艱難禍難嬰。流年惟涕淚，生事罄瓶罌。乞米常空釜，烹藜不厭羹。菅縣長劍澀，衣補舊圖橫。波浪流萍遠，風霜客雁征。憑誰能束縕，請地乞為氓。貧賤知何計，飄零復此行。力微蛛紡織，謀拙繭纏縈。大府多豪傑，何人問姓名。采葑甘見棄，連彙敢圖亨。已分微言默，羞將薄技呈。清秋迴驥首，白日望鵬程。調拙歌難和，工迂簴未成。曳裾身阻闊，搔首歲崢嶸。豈料鹽車困，親逢伯樂評。屬文慚賈誼，受璧過虞卿。夙昔傾賢譽，清時仰慶閎。霜威留陛闥，忠望在寰瀛。大澤疏源厚，明公蘊德宏。高文千錦麗，奧學萬箱贏。前歲趨畿尉，青衫拜使旌。心將言並厚，事與意俱誠。毫髮聰明到，錙銖藻鑑精。威嚴消隱慝，惠澤舞孤惸。爽氣開秋鑑，清談扣佩珩。霜空挂銀漢，仙露照金莖。偉量謙常過，剛腸枉必爭。川舟歸巨涉，天柱入高擎。鱣墮開佳兆，經傳有舊黌。簪纓光故物，堂構疊高甍。顧步丹霄近，聯綿盛事并。人間望鴻鵠，海浪引鯤鯨。百吏瞻儀矩，連城受使令。晏邊爭羡慕，膺御有光晶。報國求賢急，搜才薦牘盈。搜羅歸掌握，輕重付權衡。律變遭寒黍，春催隱谷嚶。陶埏皆作器，枯槁亦抽萌。量度分尋尺，題評盡甲庚。念勤寬僕僕，卹疾救惸惸。合沓皆宗薦，綿蠻不歎鶯。羈鴻安肅肅，微草獲菁菁。哲匠深垂獎，非才惕自驚。厚恩山岌嶪，高致玉錚鍠。效報期銘骨，存誠過食苹。庶幾鳴缶盎，萬一助
韺。自古求知重，從來顧己輕。木欣辭爨燼，珠喜辨魚睛。歎慕身當銳，軒昂自暗瞠。自存心鐵石，敢廢力蚊虻。荒學重裨緝，繁文自補撐。朝披枯竹簡，夜守短燈檠。養木經荒圃，疏泉久涸泓。博兼終氏鼠，禮問叔孫櫻。陋每輕樊子，勤將比老彭。中庸期慥慥，言行敢硜硜。積累功成垤，輝華秀發瑩。辛勤施耨穫，逸樂薦粢盛。戴德千鈞重，撫躬方寸明。登臨感身世，踴躍望門楹。窮谷陰多雨，清溪晚放晴。優游探物象，瀟洒付杯觥。耿耿馳千里，區區布一鳴。願迴韶濩聽，聊奏鐵錚錚。
集／總集／文苑英華／賦　凡一百五十卷／卷第一百十　賦一百十／器用九／鐵火筯賦　楊洽(P.503-2)
鐵火筯賦以堅剛挺質用捨因時為韻
楊洽
物亦有用人莫能捐惟茲鐵筯既直且堅挺剛姿以執熱揮勁質以凌煙安國罷悲於灰死莊生坐得於火傳交莖璀璨並影聯翩動而必隨殊叔出而季處持則偕至豈彼後而我先有恊不孤之德無愧同心之賢至如玄冬方沍寒夜未央獸炭初朱火未光必資之以夾輔終俟我而
擊揚焚如焰發赫爾威張解嚴凝於寒室播溫暖於高堂奪功錦一作綿纊挫氣雪霜夫如是則筯之為用也至矣於何不臧銳其末而去其利端其本而秉其剛信尺箠之莫儔何策之足重專權有故我獨任而無成双美可嘉故我兩莖而為用抱素氷潔含光雪新同舟檝之共濟並輔車之相因差池其道勁挺其質止則疊雙用無廢一雖炎赫之難持終歲寒之可必嗟象筯之宜捨始階亂而傾社鄙囊錐之孤挺卒矜名於露穎伊瑣瑣之自持獨錚錚而在茲佐洪爐而罔忒煩素手而何辭因依獲所用捨隨時儻提握之不棄甘銷鑠以為期
集／總集／文苑英華／詩　凡一百八十卷／卷第二百二十五　詩七十五／道門一／夢仙／夢仙(P.1130-2)
夢仙
人有夢仙者夢身昇上清坐乘一白鶴前引雙紅旌羽衣忽飄飄玉佩俄錚錚半空直下視人世塵冥冥漸失鄉國處纔分山水形東海一片白列嶽五點青須臾群仙來相引朝玉京安期羨門軰列侍如公卿仰謁□皇帝稽首前致誠帝言與仙才努力勿自輕却後十五年期汝不死庭再拜受斯言既寤喜且驚秘之不敢泄誓志居嚴扃恩愛舍骨肉飲食斷羶腥朝飡雲母散夜吸沆瀣精空山三十
載日望輜軿迎前期過已久鸞鶴無來聲齒髮日夜衰集作裏白耳目減聦明一朝同物化身與糞壤并神仙信有之俗力非可營苟無金骨相不列丹臺名徒傳辟糓法虗受燒丹經祗自取勤苦百年終不成悲哉夢仙人一夢誤一生
集／總集／文苑英華／謌行　凡二十卷／卷第三百三十四　歌行四／音樂上／琵琶引　白居易(P.1737-1)
琵琶引并序
白居易
元和十年予左遷九江郡司馬明年秋送客湓浦口聞舟中夜彈琵琶者聽其音錚錚然有京都集作邑聲問其人本是長安倡女嘗學琵琶於穆曹二善才年長色衰委身為賈人婦遂命酒使快彈數曲曲罷憫然集作默自敘少小時歡樂事今漂淪憔悴轉從於江湖間予出官二年恬然自安感斯人言是夕始覺有遷謫意因為長句歌以贈之凡六百一十六言命曰琵琶引
潯陽江頭夜送客楓葉荻花秋索索主人下馬客在舩舉酒欲飲無管絃醉不成歡慘將別別時茫茫江浸月忽聞
水上琵琶聲主人忘歸客不發尋聲暗問彈者誰琵琶聲停欲語遲移舩相近邀相見添酒廻燈重開宴千呼萬喚始出來猶把一作抱琵琶半遮面轉軸撥弦三五集作兩聲未成曲調先有情絃絃掩抑聲聲思似訴平生不得意低眉信手續續彈說盡心中無限事輕攏慢撚抹復挑初為霓裳後綠腰集作六么從俗大絃嘈嘈如急雨小絃切切如私語嘈嘈切切錯雜彈大珠小珠落玉盤間關鸎語花底滑幽咽泉流水一作氷下灘氷泉冷澁絃凝集作疑絕凝集作疑絕不通聲暫歇別有幽情集作愁暗恨生此時無聲勝有聲銀瓶乍破水漿迸鐵騎突出刀鎗鳴曲終收撥當心畫四絃一聲如裂帛東舩西舫悄無言唯有集作見江心秋月白沉吟放撥插絃中整頓衣裳起歛容自言本是京城女家近集作在蝦蟇陵下住十三學得琵琶成名屬教坊第一部曲罷曾教善才伏粧成每被秋娘妬五陵年少爭纏頭一曲紅綃不知數鈿頭雲篦擊節碎血色羅裙翻酒汙今年歡笑復明年秋月春風等閑度弟走從軍阿姨死暮去朝來顏色故門前冷落鞍馬稀老大嫁作商人婦商人童利輕離別前月浮梁買茶去去來江口守空船遶船月明江水寒夜深忽夢少年事啼粧淚落集作夢啼粧淚紅闌干我聞琵琶已嘆息又聞此語重唧唧同是天涯淪落人相逢集作悲何必曾相識我從去年離集作辭帝京謫居臥病潯陽城潯陽小處無音樂終歲不聞絲竹聲住近湓江地低濕黃蘆苦竹遶
宅生其間旦暮聞何物杜鵑啼哭猿哀鳴春江花朝秋月夜往往取酒還獨集作自傾豈無山歌與村笛嘔啞嘲難為聽今夜聞君琵琶語如聽仙樂耳暫明莫辭更坐彈一曲為君翻作琵琶行感我此言良久立却坐促絃絃轉急凄凄不似向前聲滿座重聞皆掩泣就中泣下一作淚誰最多江州司馬青衫濕
集／總集／文苑英華／謌行　凡二十卷／卷第三百三十五　歌行五／音樂下／五絃彈　白居易(P.1739-1)
五絃彈
白居易
五絃彈五絃彈聽者傾耳心寥寥趙璧知君入骨愛五絃
一一為君調第一第二絃索索秋風拂松踈韻落第三第四絃冷冷夜鶴憶子籠中鳴第五絃聲最掩抑隴水凍咽流不得五絃並奏君試聽凄凄切切復錚錚集作丁丁鐵擊珊瑚一兩曲氷寫玉盤千萬聲鐵聲殺氷聲寒殺聲入耳膚血憯寒氣中人肌骨酸曲終聲盡欲半日四座相對愁無言座中有一遠方士唧唧咨嗟集作咨聲不已自歎今朝初得聞始知辜負平生耳唯憂趙璧白髮生老死人間無此聲遠方士爾聽五絃信為美吾聞正始之音不如是正始之音其若何朱絃疏越清廟歌一彈一唱再三嘆曲淡節稀聲不多融融洩洩召元氣聽之不覺心平和人情重今多賤古古瑟有絃人不撫自集作更從趙璧藝成來二十五絃不如五
集／總集／文苑英華／記　凡三十八卷／卷第八百十五　記十九／祠廟下／歙州重建汪王廟記　汪台符(P.4304-2)
歙州重建汪王廟記
汪台符
天不欲蓋地不欲載兩曜不欲凝萬根不欲生玉石一塵賢愚一血則神人不得不降聖人不得不作我唐不得不興越公不得不起起而不失進退存亡者越公得之矣陏鹿無主群雄率舞公矯趐一鳴聲著千古提山掬海沃沸填危掃平反側之源歸我唐虞之際武德四年高祖下制曰汪華往因離亂保據州郡新安志作鄉鎮靜一隅以待寧晏識機慕義志作化遠送欵誠宜從褒寵授以方牧可使持節歙宣杭睦婺饒等六州諸軍事感天人知己瞻玉闕言懷龍劔一沉死而不朽真觀二十三年也有棠樹之詩無良丈之歎固得父老請建祠堂在廳之西大曆十年刺史薛邕遷于烏聊東峯元和三年刺史范傳正又遷于南阜即今廟是也中和四年刺史吳公圓克荷冥應復新棟宇迄
今司空潯陽公景慕英塵經始靈宮凡三遷餙物不告勞民惟求舊濟于時死於國功宣教化則祭之其餘不在祀典狄梁公按察江淮焚淫祠七百所朝野韙之所謂能執干戈以衞社稷越公欲蓋而彰雖焚不可得矣且湯不乾堯不濕曷顯聖人之政唐歷十有九帝二百八十年其時間有奴狂僕醉觸破王化洎僖皇歲庚子盜起曹南逆塵犯蹕我淮王大呌義聲千里奔命宣池濠壽滁和九郡統一作繞我馬箠分我君憂苟無將將之雄莫破錚錚之膽我司空潯陽公獨危一作陶雅嘗為歙州刺史二十年仁義禮樂餌舒池常潤於歙最為政第一慰本城之人築久長大本豈矜莊嚴一作壯麗一祠企望六郡直在乎開物成務遺民金石者也台符越公之裔潯陽之吏祖能神主能賢辭或不直作神之羞辱主之命詔我邦人同歸典實庶可與言文論政矣龍集壬戌十二月十有一日謹記
史／地理／宋元方志叢刊／至順鎮江志　元脫因　修　俞希魯　纂／卷七／山水／井／丹陽縣(P.2721-2)
延陵沸井四延陵沸井四○鈔本此條在丹徒縣聖井條後　案下文云在季子廟前今考卷八丹陽縣嘉賢廟條下云廟有百井內沸井四注云詳見山水門則此井當屬丹陽無疑二清二濁在季子廟前唐上柱國高紹記按顧野王輿地志廟前有沸井四所廟後舊有沸井二所不詳何時所開齊高祖建元元年井北忽聞金石之聲掘深二尺得沸泉其後復有聲錚錚又掘得泉沸湧若浪泉中得木簡長一尺廣二寸隱起文曰廬山道士再拜謁木堅白字色黃延陵縣令戴景度以聞於是并鑿為井今見有四井騰湧驚沸二清二濁觱沸之聲晝夜不絕齊豫章文獻王嶷傳世祖即位後頻發詔拜陵不果行遣嶷拜陵還過延陵季子廟觀沸井梁延陵縣令王僧恕記四井地穴百沸天湧
史／地理／宋元方志叢刊／至正四明續志　元王元恭　修　王厚孫　徐亮　纂／宋元四明六志校勘記／卷七／作者上／寶慶四明志(P.6679-2)
作者二人按今書雖成於羅錄參之手而方校官經始之功不容沒也故竝著之
方萬里以從政郎充慶元府學教授見萬里請禁採鐵劄子學新
修於甯宗嘉定閒而泮橋廚湢未備理宗寶慶元年萬里謁守倅新之本志二魏王愷之判明州也築射圃於學宮之前以餘地建屋收僦居之租萬里謂歲久失疆界則侵佔浸起乃埋石識其丈尺二年見本志二四明山故隸學養士豪民以鐵鑛發見徑陳坑冶司掘鑿鼓鑄萬里執不可稱四明為郡望山且去行都近去會稽陵寢尤近而郡中名公鉅卿大儒碩望方布滿中外泉司豈宜規此小利以驚動地脈因援胡文恭禁取金登萊故事備聞諸朝事得已本志十二陳說利害累數百言讀之錚錚然想見其為人三年罷任去本志序
羅濬廬陵人以從政郎官贛州錄事參軍本志序
史／地理／宋元方志叢刊／嘉定赤城志　宋黃㽦　齊碩　修　陳耆卿　纂／卷五／公廨門二／添差通判聽(P.7321-1)
添差通判聽
聽在州東四十步舊為判官聽紹興十六年通判洪适改建今廢洪自記云天台之為郡環山枕海壤僻民愿牒訴簡少輸調有常平時從容見謂無事故分曹授政絕贅冗者中興以來彯纓之士日進一官相承率三四輩員外置者無郡邑不有紹興二年是邦始增治中凡五易而适至被命遲期者後復三人則茲員之設將踐武不廢乃裒稡名氏官秩去來龕石壁間而繫之言曰昔昌黎韓公嘗謂邑丞貳令位偪而嫌文書視成一不敢省有公負復歸尤焉曾主簿尉之不若丞於郡者亦然厥有不蹈其中萎腇不事事玩民戚休貪殘放手漫不孰何曰此太守職也吾何干夫是之謂負官否則錚錚表襮召權市威上下相高矛盾崖異吏不確其承民情不得直夫是之謂越位負其官不可越其位又不可然則奈何能使官不負位不越清其心以求其平視著令唯謹外是而議夫何知之有
分繡閣在聽左洪自記云淛河以東層岡峭岑盤深繚復陸自會稽道天姥又百有
餘里財得夷曠之地十有五頃以為天台郡郡踐山作郛而餘麓及屹立之峯廢不可廬者亦十一二故官寺民區鮮鉅麗之所十數年中監州始有以員外置者僑於城之巽隅距黃堂七百步而贏其職業之商讞僚寀之謁請吏抱簿牘袂屬囂闤隘蹊間舉不以為便乃徙幕僚之舍為今所居與正員相東西焉然規恢下窄榮奧埃墨無復明軒虛牖常羊敞豁之勝獨東偏有地斗大叢榛委甓蚓虺所潛前沿後仍指為棄壤則薅刜畚治培基建閣以夏四月課材閱月而斤斧論功其高四尋衡袤二十有七尺南北不及者九之一羣山縈環垂光獻狀可以分繡名風蘀雲梢映燭左右目其堂曰清閟閣之後舊有蔬畦更以嘉葩中穿小池可容蒲荷方行鶩狎至占位□休登臨亙望則巖姿之四時烟霏雲采之隱現茂木敷陰幽禽諧聲過耳娛日景與意會間日觴朋命寀奕棋援琴放歌賦詩灑然不自意其塵坌中也客有過之者曰人生在天壤間以百年為須臾况宦游弗常席甫暖而趣代今子來旬歲矣又如是而去何以茲閣為揖之曰人皆無以一生為寄則端節澡行崈勛著言期與前英聯橫能無以一官為不久則遵憲柅姦必有以美其政予年少質下若乘雁雙鳧雖去來無係於邦人然吾身朝夕於斯抑欲自適其適爾客憮然曰有是哉因泚筆而書之　曾守谹父戲洪詩云新營小閣面孱顏領客開尊紫翠間千里畫圖供徙倚一時名勝喜躋攀好風已破曉來暑小雨不遮湖上山老子箇中殊不淺尚堪同醉看弓彎　又題詩云治中妙言語洪濤瀉詞源向來羣玉府垂上紫薇垣佐郡滄海旁憑軒望朝暾便欲乘輕車長歗登崑崙茲樓何縹緲千巖靄雲屯庭空百吏散博山炷微薰重尋羡門軰仙事渺無垠何如對妙高舉手招德雲　洪弟翰林邁寄詩云新閣何隆隆經營自茲歲其前山送青其下竹交翠景物日夕佳登臨春秋異治中公事暇領客共畱憩四坐歡相酬壽主珍重意向來蓬瀛上視此無乃媿主稱客意好是事幸且置拄頰飽看山朝來殊爽致
清閟堂在分繡閣下翰林邁寄題云昔聞王子猷借宅亦種竹此君固可喜人亦清不俗伯氏貧而癯一飯不飽肉堂前自經始護此無盡綠一官歲強半餘日如轉燭待其長稚子而已牽歸轂何由享嘉蔭償我志願足應煩彼邦人日報平安福　曾守谹父詩云洪郎雅吳語不減賀季真開軒風烟上爽氣朝朝新手栽渭川竹坐對北海尊平生耐久朋歲晚獨此君此君不可疎亦復未易親紛紛桃李行豈容託清塵退食靜隱几微風冷衣巾乃知王子猷真是我軰人
翠漪亭在清閟閣後
子／筆記／夷堅志（涵芬樓藏板）／丙志　二十卷／卷第十五　十五事／魚肉道人(P.1-2)..[涵芬樓藏板]
魚肉道人
黃元道本成都小家子生於大觀□陸本作丁亥得風搐病兩手攣縮不可展膝上拄頤面掣向後又瘖不能啼父母欲其死置于室一隅飢凍交切然竟不死獨祖母哀憐之時時灌以粥飲活至七歲遇道人過門從其母求施物母愧謝曰家□陸本作極此下原本錯入卷二十時適及第條後今依陸本改正貧安得有餘力道人曰然則與我一兒亦可母以病者吿曰得此足矣以布囊盛之負而出乃父跡其所往則至野外取兒寘地上掬白水洗濯脫所披紙被蒙其體□□□□一粒納兒口旋繞行五六□□□陸本作十里步此下原本闕九行又十字魚一頭使生食又溺□陸本作於□□□□染指嘗之甘芳如醴捧鉢盡飲有聲入腹錚錚然忽若推墮崖下所見猶元牧之處牛在旁齕草無少異覺四體不佳跳入山澗中坐水深及肩展轉酣暢□原本字形不全陸本作越一夜乃出則神氣洒落方寸豁如非復前日事不知幾何時矣牽牛還王家主人訝曰小兒何所往許久不歸自此日游廛市能說□陸本作人肺腑隱匿或罵
某人曰汝行負神明且入鬼錄又罵某人曰汝欺罔平民將有官事已而果然市人畏其發伏相戒謹避之王翁縛而閉諸室尋縱去入峩眉山累年會張魏公為宣撫使奉母夫人來游山見之攜以出後隨公出蜀甫下峽不辭而去過武當山孫旭先生吿之曰羅浮山黃野人五代時□惠州刺史棄官學道今仙品已高宜往敬拜以求延年度世之術欣然而行至羅浮崇真觀問津觀主曰山有三石樓高處殆無路可上須扳藤蘿援枯木如猿猴以登不幸隕墜必糜碎于不測之淵君不為性命計則可往黃曰若顧戀性命安肯來此乃吿以其處杖策徑行而下石樓始自崖而升僅可容足將及□陸本作中樓風雨驟至急趨一石穴避之迫暮留宿夜聞林莽戛戛聲大蚺蛇入穴繼之者源源不已蟠繞于旁黃瞑目坐達旦羣蛇以次去復前行崖路中絕獨巨藤枝下垂援之以上時時得小徑然財數十步卽途窮俯瞰江水相望極目但隨蔓勢
高下以進日力垂盡始到上樓一穴圓明通中匍匐過之達巖畔望野人綠毛被體踞石坐肅容設拜拱而立其人殊不視黃不敢喘息久之忽問曰汝為誰何自來此亦何用見我具以對曰料汝且飢且渴自起揭所坐石石下泉一泓極淸指曰此可飲黃以槲葉杓酌之可二升許腹大痛亟出大泄二十餘行始定復入侍方命之坐始言曰浮世榮華富貴疑若可樂至人達觀直與腐鼠等耳人能處此地與居富貴等雖盡今生至來生不厭倦儻一毫蔕芥頃刻不可留汝觀此間別有佳處否對曰游先生之庭尚不敢左右眄焉知其他野人曰汝試觀吾受用處引手捫石壁劃然洞開相與入其中其上正平光采如鏡其下淸泉巧石奇花異卉從橫布列兩池相對謂黃曰汝留此為我治花圃東池水可供飲西池以溉灌勿誤也遂先出閉壁門黃奉所教地方七八丈而無所不有牡丹五色花皆徑尺室中常明不能辨晝夜居之甚久花葉
常如春一日野人啟門入甚喜曰汝果能留意於此真可教汝姑去此吾之學長生久視法也與寂滅之道不同當盡世間緣乃可兼汝服珍泉滌穢已盡宜別有所食於鉢中取魚肉如故山所得者與之指石窟宿溺使盡飲遣下山曰汝歸逢人與魚肉任意噉之直俟不欲食時復來見我黃再拜辭去從此能啖生肉至十斤後稍減少紹興二十八年召入宮賜名元道封達真先生戒令勿食魚御製贊賜之曰不火而食太古之民不思而書莫測其神外示朴野內含至真白雲無迹紫府常春周參政葵舊與之善閑居宜興黃過之書明月雙溪水淸風八詠樓十字以獻後二年黃以口過逐居婺周公適自當塗移守所書始驗凡此諸說多得之於周乾道二年予見之鄱陽食肉二斤而飲水猶一斗證其得道始末與周說不差故采著其大略又一年在九江為郡守林栗黃中所劾治杖而編隸之
子／筆記／夷堅志（涵芬樓藏板）／支志　七十卷／乙　十卷／卷第十　十六事／傅全美僕(P.6-2)..[涵芬樓藏板]
傅全美僕
紹興十七年七月建昌軍管下箬嶺士人傅宗道置酒延客方就席聞鑼聲錚錚然遙望乃羣盜也其徒數十人因急喚壯僕治禦備婦人皆登山盜入門見酒饌恣飲食焉掠財物四千緡而去隔保聞寇至盡持刀矛來盜已醉所攘半為諸人所得近村厚平里有傅全美家兩田僕亡命邀擊死於盜手其魂每夕至主人之門寃憤呼叫全美之父怒甚開門厲聲叱罵之曰汝自利賊財至於喪身何干主家事而來恐嚇人如此吾念汝積年奔走之勤不忍加治今將繪汝形於近廟俾汝受香火待時託生宜速去自是其聲日遠及繪畢遂寂然此卷皆得之臨川黃日新齊賢
子／筆記／夷堅志（涵芬樓藏板）／附錄／胡應麟少室山房類藳卷之百四／讀夷堅志　五則(P.5-2)..[涵芬樓藏板]
余鄉從王參戎處得鈔本洪志其首撰甲至癸百卷皆亡僅支甲至支癸十帙耳迨其中己辛壬等帙又三甲中書蓋支志亡其三而三志亡其七矣四志百卷竟亡繇物色武林本或從初志摘出或卽初志而妄析門類未可知余旣幸是書存世猶悵悵欲覩其全真無厭之欲也第野處文譽噪一時容齋隨筆等筆力錚錚而夷堅猥薾彌甚疾行亡善迹信矣王質景文夷堅別志世不傳而余得夷堅續志四卷蓋本朝人錄也
史／載記／十國春秋／吳　卷一至十四／卷第十　吳十　列傳／盧樞　王潛　楊廷式　徐融　汪台符　江夢孫(P.6-1)..[清乾隆癸丑年昭文周氏此宜閣重校刊本]
汪台符歙州人少好學博貫經籍善為文章不逐浮末有匡王定霸之才天復初為陶雅幕客已而見天下苦
兵戰遂居鄉里執耒力田睿帝時徐知誥鎮金陵台符自草問上書陳民間九患及利害十餘條書上為宋齊邱所沮謂雖有其言必無其行知誥猶豫未之信齊邱始字超回台符乃貽書誚之曰聞足下齊先聖以立名超亞聖而稱字齊邱慚而更其字曰子嵩由是大怒台符密使人誘其乘舟痛飲至石頭蚵蚾磯下沉殺之知誥聞而嗟歎久之頗憾焉台符常請括定田賦每正苗一斛別輸三斗官授鹽一斤謂之鹽米入倉則有䕠米太和末知誥使民入米請鹽卽其法也南唐昇元中限民田物畜高下為三等科其均輸以為定制又貨鬻有
征稅舟行有力勝皆用台符之言云台符有歙州汪王廟記文辭奇奧甚見稱于時記曰天不欲葢地不欲載兩曜不欲凝萬根不欲生玉石一塵賢愚一血則神人不得不降聖人不得不作我唐不得不興越公不得不起起而不生進退存亡者越公得之矣隋鹿無主羣雄率舞公矯翅一鳴聲著千古提山掬海沃沸填危掃平反側之源歸我唐虞之際武德四年高祖下制曰汪華往因離亂保據州郡靜鎮一隅以待寧晏識機慕義遠送欵誠宜從褒寵授以方牧可使持節歙宣杭睦婺饒等六州諸軍事感天人知已瞻玉闕言懷龍劍一沉死而不朽貞觀二十三年也有棠樹之詩無良人之嘆固得父老請建祠堂在廳之西大歷十年刺史薛邕遷于烏聊東峯元和三年刺史范傳正又遷于南阜卽今廟是也中和四年刺史吳公圓克荷冥應復修棟宇迄今司空潯陽公景慕英塵經始靈宮凡三遷飾物不告勞民惟求舊濟於時死於國功宣教化則祭之其餘不在祀典狄梁公按察江淮焚淫祠七百所朝野韙之所謂能執干戈以衛社稷越公欲葢而彰雖焚不可得矣且湯不乾堯不濕曷顯聖人
之政唐歷十有九帝二百八十年其時間有■■僕醉觸破王化洎僖皇歲庚子盜起曹南逆塵犯蹕我淮王大叫義聲千里奔命宣池濠壽滁和九郡統我馬箠分我君憂苟無將將之雄莫破錚錚之膽我司空潯陽公獨危仁義禮樂餌舒池常潤於歙最為政第一慰本城之人築久常大本豈矜莊嚴一祠企望六郡直在乎開物成務遺民金石者也台符越公之裔潯陽之吏祖能神主能賢辭或不直作神之羞辱主之命召我邦人同歸典實庶可與言文論政矣龍集壬戌十二月十有一日謹記○獨危一作陶雅
史／載記／十國春秋／南漢　卷五十八至六十六／卷第六十五　南漢八　列傳／潘崇徹　伍彥柔　盧枝　李承渥　郭崇岳　植廷曉(P.3-1)..[清乾隆癸丑年昭文周氏此宜閣重校刊本]
論曰崇徹擁衆不戰志在懟君二心之臣也枝與彥柔承渥斗筲之流未嫺武畧假敵非潘帥其能免於轍亂旗靡乎崇岳志大器小輿尸再辱非不幸也若廷曉者抑所云鐵中之錚錚者與
史／編年／資治通鑑／漢紀　凡六十卷／卷第四十一　漢紀三十三／世祖光武皇帝上之下／建武三年(P.1308)
5 馮異與赤眉約期會戰，使壯士變服與赤眉同，伏於道側。旦日，赤眉使萬人攻異前部，異少出兵以救之；所以示弱也。賊見勢弱，遂悉眾攻異，異乃縱兵大戰。日昃，賊氣衰，伏兵卒起，衣服相亂，眉赤不復識別，卒，讀曰猝。復，扶又翻。別，彼列翻。眾遂驚潰；追擊，大破之於崤底，崤谷之底也。賢曰：即崤阪也，在今洛州永寧縣西北。降男女八萬人。降，戶江翻。帝降璽書勞異曰：勞，力到翻。「始雖垂翅回谿，終能奮翼澠池，可謂失之東隅，收之桑榆。賢曰：淮南子曰：至於衡陽，是謂隅中。又前書谷永曰：太白出西方，六十日，法當參天；今已過期，尚以桑榆間。桑榆，謂晚也。余按淮南
子曰：西日垂景在樹端，謂之桑榆。方論功賞，以答大勳。」
赤眉餘眾東向宜陽。甲辰，帝親勒六軍，嚴陳以待之。陳，讀曰陣。赤眉忽遇大軍，驚震不知所謂，乃遣劉恭乞降曰：「盆子將百萬眾降陛下，何以待之？」帝曰：「待汝以不死耳！」丙午，盆子及丞相徐宣以下三十餘人肉袒降，上所得傳國璽綬。璽，斯氏翻。綬，音受。積兵甲宜陽城西，與熊耳山齊。賢曰：宜陽縣故城，韓國城也，在今洛州福昌縣東。水經註曰：洛水之北有熊耳山，雙巒競舉，狀同熊耳；在宜陽西。宋白曰：宜陽故城，在福昌縣東十三里。赤眉眾尚十餘萬人，帝令縣廚皆賜食。宜陽縣廚也。明旦，大陳兵馬臨雒水，帝改「洛」為「雒」。令盆子君臣列而觀之。帝謂樊崇等曰：「得無悔降乎？朕今遣卿歸營，勒兵鳴鼓相攻，決其勝負，不欲強相服也。」強，其兩翻。徐宣等叩頭曰：「臣等出長安東都門，君臣計議，歸命聖德。百姓可與樂成，難與圖始，樂，音洛。故不告眾耳。今日得降，猶去虎口歸慈母，誠歡誠喜，無所恨也！」帝曰：「卿所謂鐵中錚錚，傭中佼佼者也！」賢曰：說文曰：錚錚，金也。鐵之錚，言微有剛利也。錚，初耕翻。佼，古巧翻。詩，佼人僚兮。今相傳胡巧翻。言佼佼者，凡庸之人稍為勝也。戊申，還自宜陽。帝令樊崇等各與妻子居雒陽，賜之田宅。其後樊崇、逢安反，誅；楊音、徐宣卒於鄉里。帝憐盆子，以為趙王郎中；趙王良，帝叔父也。以盆子為其國郎中。後病失明，賜滎陽均輸官地，使食其稅終身。賢曰：均輸，官名，屬司農。桓寬鹽鐵論云：郡國諸侯各以其方物貢輸往來，物多苦惡，不償其費，故郡國置均輸官以相紹運，故曰均輸。
劉恭為更始報仇，殺謝祿，祿殺更始事見上卷元年。為，于偽翻。自繫獄；帝赦不誅。
子／雜家／百川學海／辛集／宋景文公筆記　宋‧宋祁／下／雜說(P.1-1)..[民國十六年武進陶氏覆宋咸淳左圭原刻本]
小人之情易見也其錚錚似辨其悻悻似直攻人之私似公觸大臣撼大事似強多所建請似才數讓小官辭小禄似髙隂引其朋似薦賢攻其朋之細過似不黨故君人者榷以眞偽則錚錚者敗討其忠邪則悻悻者露語人之私隱而無驗則公者詐察大臣之可仗而不宜退則強者譎聽而不可施行則才非是權以要官厚禄靦然而謝則髙者猥所憎者去所同者進則非賢時時取黨人之細過暴揚于外如甘辛相反而和水火不同性而濟上疑主心下欺輿人而君子已見其肺肝然施施自以為莫我得也
子／類書／宋稗類鈔／卷四／閒情(P.125)
龍舒人阮閎字閎休．能為長短句．見稱於世．政和間．官於宜春．官妓有趙．佛奴籍中之錚錚也．嘗為洞仙歌贈之云．趙家姊妹．合在昭陽殿．因甚人間有飛燕．見伊的盡道獨步江南．便
江北也何曾慣見．惜伊情性．不解．瞋人長帶桃花笑時臉．向尊前酒底得見．皆特似恁地好．能得幾回細看．待不眨眼兒見伊將貶眼的工夫看一遍．元官至中大夫．累任監司郡守他詞皆相類．
子／類書／宋稗類鈔／卷七／宗乘(P.1)
政和丁酉．真州慈受禪師懷深．近赴村落富人家齋見群犬爭啣嚙一牛脛骨．狂噬相嗾不已村人持挺驅逐．亦竟不去異之．因奪而破之．其中血髓已堅凝如玉．自成一菩薩形衣紋瓔珞．相好奇特．雖雕琢有所不及．其家乃取去藏之．佛之慈悲化身．無乎不在．以警於好殺者俾生信心．哀愍有情．故示希有之異．闡提者得不少悛乎．又其歲真州郊外一家屠一牛．買肉歸者．往往於刲割之際．錚錚有聲視之．於肉脈中皆有舍利也．大小不一．光瑩如玉．詢數家皆有之．自爾一村
之民不復食牛．
子／類書／太平御覽／學部／卷六百八　學部二／叙經典(P.2865-1)
愽物志曰聖人制作曰經賢曰著述曰記曰章句曰解曰論曰讀
文心雕龍曰自夫子刪述而大寳啟耀於是易張十翼書摽七觀詩列四始禮正五經春秋五例義既埏乎性情辭亦匠乎文理故能開學養政昭明有融然而道心惟微聖謨卓絕墟宇重峻吐納者深譬萬鈞之鴻鍾無錚錚之細響矣夫易惟談天入神致用故繫稱旨遠辭文言中事隱韋編三絕固哲人之驪淵也書實紀言而誥訓茫昧通乎尔雅則文意曉然故子貢歎書昭昭若日月之明離離如星辰之行言昭灼也詩主言志詁訓周書摛風裁興藻詞譎喻溫柔在誦最附哀矣禮以立體據事章條纖曲執而後顯採掇片言莫非寳也春秋辯理一字見義五石六鶂以詳備成文雉門兩觀以先後顯旨婉章志晦源巳邃矣尚書則覽文如詭而尋理則暢春秋則觀辭立曉而訪義方隱此聖文殊致表裏之異體者也
子／類書／太平御覽／道部／卷六百六十三　道部五／地仙(P.3089-1)
又曰伯山甫者雍州人也入華山中二百年不到人家即言人先世以來善惡功過有如臨見又知方來吉凶
又曰劉政沛人也高才愽物尋考異聞苟勝己雖隸奴必師事之求養生之術餌丹年四百餘歲
又曰王烈字長休邯鄲人也常黃精及鈆二百餘歲行步若飛愽極群書嵇甚重之數數就學共入太行山見山裂有青石髓流出烈取髓丸之成石氣如米飯嚼之亦然烈因擕少歸欲遺康康取而視之已成青石擊之錚錚康即
與往視斷山山已如故烈入河東抱犢山見一石室室中有石架架上有素書兩卷莫識其字暗記數十字以示康康盡識之烈喜乃與康共往讀之至其所失其石室烈私語弟子曰叔夜來合得道故也按神仙經云神仙五百年山輒一開其中石髓出得而服之壽老烈後莫知所之
又曰步正者字玄真巴東人也說秦始皇時事了如目前漢末將數十弟子入吳授以服氣及石髓方小丹法年四百歲
叢書／武英殿聚珍版叢書／山谷詩集注／內集／卷十五／入窮巷謁李材叟翹叟戲贈兼簡田子平三首(P.6-2)..[清乾隆敕刻武英殿聚珍本]
只可闋中安止止誰能鐵裏鬭錚錚田多穀少無人會譬似無田過一生莊子曰瞻彼闋者虛室生白吉祥止止後漢書劉盆子傳徐宣等叩頭曰今日得降猶去虎口歸慈母光武曰卿所謂鐵中錚錚庸中佼佼者也北夢瑣言馮藻應二十五舉姻親勸令罷舉求官藻曰譬如一生無成更應五舉樂天詩譬如原是九江人
史／正史／遼史／列傳　凡四十五卷／卷九十四　列傳第二十四／耶律世良(P.1385)..[底本：元末明初翻刻本殘本]
論曰：大之懷小也以德，制之也以威。德不足懷，威不足制，而欲服人也難矣。化哥利俘獲，而諸蕃不附，何魯掃古誤擊磨古斯，而阻卜叛命，是皆喜於一旦之功，而不圖後日之患，庸何議焉。若斡臘之戒深入，速撒之務安集，亦鐵中之錚錚者邪？
史／正史／金史／列傳　凡七十三卷／卷一百三十一　列傳第六十九／宦者(P.2807)..[底本：元至正刊本]
金史卷一百三十一
列傳第六十九
宦者
梁珫　宋珪潘守恒附
古之宦者皆出於刑人，刑餘不可列於士庶，故掌宮寺之事，謂之「婦寺」焉。東漢以來，宦者養子以繼世。唐世，繼者皆為閹人，其初進也，性多巧慧便僻、善固恩寵，及其得志，黨比糾結不可制。東漢以宦者亡，唐又甚焉。世儒論宦者之害，如毒藥猛虎之不可拯也。金法置近侍局，嘗與政事，而宦者少與焉。惟海陵時有梁珫，章宗時有梁道、李新喜干政，二君為所誤多矣。世傳梁道勸章宗納李妃後宮，金史不載梁道始末，弗得而論次之。惟宋珪、潘守恒頗能諷諫宣、哀，時有裨益，蓋傭之佼佼、鐵之錚錚者也。作宦者傳。
史／別史／通志／列傳　凡百十三卷／卷一百四　　　　列傳第十七／後漢一／劉盆子(P.1482-2)
劉盆子者太山式人城陽景王章之後也祖父憲元帝時封為式侯父萌嗣王莽篡位國除因為式人焉天鳳
元年琅邪海曲有呂母者子為縣吏犯小罪宰論殺之呂母怨宰密聚客規以報仇母家素豐貲產數百萬乃益釀醇酒買刀劍衣服少年來酤者皆賒與之視其乏者輒假衣裳不問多少數年財用稍盡少年欲相與償之呂母垂泣曰所以厚諸君者非欲求利徒以縣宰不道枉殺吾子欲為報怨耳諸君寧肯哀之乎少年壯其意又素受恩皆許諾其中勇士自號猛虎遂相聚得數十百人因與呂母入海中招合亡命眾至數千呂母自稱將軍引兵還攻破海曲執縣宰諸吏叩頭為宰請母曰吾子犯小罪不當死而為宰所殺殺人當死又可請乎遂斬之以其首祭子冢復還海中後數歲琅邪人樊崇起兵於莒眾百餘人轉入太山自號三老時青徐大饑寇賊蜂起群盜以崇勇猛皆附之一歲問至萬餘人崇同郡人逢安東海人徐宣謝祿楊音各起兵合數萬人復引從崇共還攻莒不能下轉掠至姑幕因擊王莽探湯侯田況大破之殺萬餘人遂北入青州所過虜掠還至太山留屯南城初崇等以困窮為寇無攻城狥地之計眾既寖盛乃相與為約殺人者死傷人者償創以言辭為約束無文書旌旗部曲號令其中最尊者號三老次從事次卒吏汎相稱曰臣人王莽遣平均公廉丹太師王匡擊之崇等欲戰恐其眾與莽兵亂乃皆朱其眉以相識別由是號曰赤眉亦眉遂大破丹匡軍殺萬餘人追至無鹽廉丹戰死王匡走崇又引其兵十餘萬復還圍莒數月或說崇曰莒父母之國柰何攻之乃解去時呂母病死其眾分入赤眉青犢銅馬中赤眉遂寇東海與王莽沂平大尹戰敗死者數千人乃引去掠楚沛汝南潁川還入陳留攻拔魯城轉至濮陽會更始都
洛陽遣使降崇崇等聞漢室復興即留其兵自將渠帥二十餘人隨使者至洛陽降更始皆封為列侯崇等既未有國邑而留眾稍有離叛乃遂亡歸其營將兵入潁川分其眾為二部崇與逢安為一部徐宣謝祿楊音為一部崇安攻拔長社南擊宛斬縣令而宣祿等亦拔陽翟引之梁擊殺河南太守赤眉眾雖數戰勝而疲敝厭兵皆日夜愁泣思欲束歸崇等計議慮眾東向必散不如西攻長安更始二年冬崇安自武關宣等從陸渾關兩道俱入三年正月俱至弘農與更始諸將連戰剋勝眾遂大集乃分萬人為一營凡三十營營置三老從事各一人進至華陰軍中常有齊巫鼓舞祠城陽景王以求福助巫狂言景王大怒曰當為縣官何故為賊有笑巫者輒病軍中驚動時方望弟陽怨更始殺其兄乃逆說崇等曰更始荒亂政令不行故使將軍得至於此今將軍擁百萬之眾西向帝城而無稱號名為群賊不可以久不如立宗室挾義誅伐以此號令誰敢不服崇等以為然而巫言益甚前及鄭乃相與議曰今迫近長安而鬼神如此當求劉氏共尊立之六月遂立盆子為帝自號建世元年初赤眉過式掠盆子及二兄恭茂皆在軍中恭少習尚書略通大義及隨崇等降更始即封為式侯以明經數言事拜侍中從更始在長安盆子與茂留軍中屬右校卒吏劉俠卿主芻牧牛號曰牛吏及崇等欲立帝求軍中景王後者得七十餘人惟盆子與茂及前西安侯劉孝最為近屬崇等議曰聞古天子將兵稱上將軍乃書札為符曰上將軍又以兩空札置笥中遂於鄭北設壇場祠城陽景王諸三老從事皆大會陛下列盆子等三人居中立以年次探札盆子最幼後探
得符諸將皆稱臣拜盆子時年十五被髮徒跣敝衣赭汗見眾拜恐畏欲啼茂謂曰善藏符盆子即齧折棄之復還依俠卿俠卿為制絳單衣半頭赤幘直綦履乘鮮車大馬赤屏泥絳襜絡而猶從牧兒遨崇雖起勇力而為眾所宗然不知書數徐宣故縣獄吏能通易經遂共推宣為丞相崇御史大夫逢安左大司馬謝祿右大司馬自楊音以下皆為列卿軍及高陵與更始叛將張卬等連和遂攻東都門入長安城更始來降盆子居長樂宮諸將日會論功爭言讙呼拔劍擊柱不能相一三輔郡縣營長遣使貢獻兵士輒剽奪之又數虜暴吏民百姓保壁由是皆復固守至臘日崇等乃設樂大會盆子坐正殿中黃門持兵在後公卿皆列坐殿上酒未行其中一人出刀筆書謁欲賀其餘不知書者起往請之各各屯聚更相背向大司農楊音案劍罵曰諸卿皆老傭也今日設君臣之禮反更肴亂兒戲尚不如此皆可格殺更相辯鬥而兵眾遂各踰宮斬關入掠酒肉互相殺傷衛尉諸葛穉聞之勒兵入格殺百餘人乃定盆子惶恐日夜啼泣獨與中黃門共臥起惟得上觀閣而不聞外事時掖庭中宮女猶有數百千人自更始敗後幽閉殿內掘庭中蘆菔根捕池魚而食之死者因相埋於宮中有故祠甘泉樂人尚共擊鼓歌舞衣服鮮明見盆子叩頭言饑盆子使中黃門稟之米人數斗後盆子去皆餽死不出劉恭見赤眉眾亂知其必敗自恐兄弟俱禍密教盆子歸璽綬習為辭讓之言建武二年正月朔崇等大會劉恭先曰諸君共立恭弟為帝德誠深厚立且一年有亂日甚誠不足以相成恐死而無所益願得退為庶人更求賢知惟諸君省察崇等謝曰此皆崇等罪
也恭復固請或曰此寧式侯事邪恭惶恐起去盆子乃下床解璽綬叩頭曰今設置縣官而為賊如故吏人貢獻輒見剽劫流聞四方莫不怨恨不復信向此皆立非其人所致願乞骸骨避賢聖必欲殺盆子以塞責者無所離死誠冀諸君肯哀憐之耳因涕泣嚧唏崇等及會者數百人莫不哀憐之乃皆避席頓首曰臣無狀負陛下請自今巳後不敢復放縱因共抱持盆子帶以璽綬盆子號呼不得巳既罷出各閉營自守三輔翕然稱天子聰明百姓爭還長安市里且滿得二十餘日赤眉貪財物復出大掠城中糧食盡遂收載珍寶因大縱火燒宮至引兵而西過祠南郊車甲兵馬最為猛盛眾號百萬盆子乘王車駕三馬從數百騎乃自南山轉掠城邑與更始將軍嚴春戰於郿破春殺之遂入安定北地至陽城番須中逢大雪坑谷皆滿士多凍死乃復還發掘諸陵取其寶貨遂汙辱呂后屍凡賊所發有玉匣殮者率皆如生故赤眉得多行婬穢大司徒鄧禹時在長安遣兵擊之於郁夷反為所敗禹乃出之雲陽九月赤眉復入長安止桂宮時漢中賊延岑出散關屯杜陵逢安將十餘萬人擊之鄧禹以逢安精兵在外惟盆子與羸弱居城中乃自往攻之會謝祿救至夜戰稿街中禹兵敗走延岑及更始將軍李寶合兵數萬人與逢安戰於杜陵岑等大敗死者萬餘人寶遂降安而延岑敗散卒走寶乃密使人謂岑曰子努力還戰吾當於內反之表裡合勢可大破也岑即還挑戰安等空營擊之寶從後悉拔赤眉旌幟更立巳幡旗安等戰疲還營見旗幟皆白大驚亂走自投川谷死者十餘萬逢安與數千人脫歸長安時三輔大饑人相食城郭皆空白骨蔽野遺人
往往聚為營保各堅守不下赤眉虜掠無所得十二月乃引而東歸眾尚二十餘萬隨道復散光武乃遣破姦將軍侯進等屯新安建威大將軍耿弇等屯宜陽分為二道以要其還路敕諸將曰賊若東走可引宜陽兵會新安賊若南走可引新安兵會宜陽明年正月鄧禹自河北度擊赤眉於湖禹復敗走赤眉遂出關南向征西大將軍馮異破之於崤底帝聞乃自將幸宜陽盛兵以邀其走路赤眉忽遇大軍驚震不知所為乃遣劉恭乞降曰盆子將百萬眾降陛下何以待之帝曰待汝以不死耳樊崇乃將盆子及丞相徐宣以下三十餘人肉袒降上所得傳國璽綬更始七尺寶劍及玉璧各一積兵甲宜陽城西與熊耳山齊帝令縣廚賜食眾積困餧十餘萬人皆得飽飫明旦大陳兵馬臨洛水令盆子君臣列而觀之謂盆子曰自知當死不對曰罪當應死猶幸上憐赦之耳帝笑曰兒大黠宗室無蚩者又謂崇等曰得無悔降乎朕今遣卿歸營勒兵鳴鼓相攻決其勝負不欲彊相服也徐宣等叩頭曰臣等出長安東都門君臣計議歸命聖德百姓可與樂成難與圖始故不告眾耳今日得降猶去虎口歸慈母誠歡誠喜無所恨也帝曰卿所謂鐵中錚錚傭中佼佼者也又曰諸卿大為無道所過皆夷滅老弱溺社稷汙井竈然猶有三善攻破城邑周遍天下本故妻婦無所改易是一善也立君能用宗室是二善也餘賊立君迫急皆持其首降自以為功諸卿獨完全以付朕是三善也乃令各與妻子居洛陽賜宅人一區田二頃其夏樊崇逢安謀反誅死楊音在長安時遇趙王良有恩賜爵關內侯與徐宣俱歸鄉里卒於家劉恭為更始報殺謝祿自繫獄赦不誅帝憐
盆子賞賜甚厚以為趙王郎中後病失明賜滎陽均輸官地以為列肆使食其稅終身
子／筆記／夷堅志（十萬卷樓本）／夷堅丙志／卷十五　十二事／魚肉道人(P.114)..[十萬卷樓叢書]
魚肉道人
黃元道、本成都小家子．生於大觀丁亥．得風搐病．兩手攣縮不可展．膝上拄頤．面掣向後又瘖不能啼．父母欲其死．置于室一隅．飢凍交切．然竟不死．獨祖母哀憐之．時時灌以粥飲．活至七歲．遇道人過門．從其母求施物．母愧謝曰、家極貧．安得有餘力．道人曰、然則與我一兒亦可．母以病者告．曰、得此足矣．以布囊盛之．負而出．乃父跡其所往．則至野外．取兒寘地上．掬白水洗濯．脫所披紙被蒙其體．□□□□一粒納兒口．旋繞行五六十里．步(原缺九行又十字)
魚一頭、使生食．又溺於□□□□染指嘗之．甘芳如醴．捧鉢盡飲．有聲入腹錚錚然．忽若推墮崖下．所見猶元牧之處．牛在旁齕草．無少異．覺四體不佳．跳入山澗中坐．水深及肩．展轉酣暢．越一夜乃出．則神氣洒落．方寸豁如．非復前日事．不知幾何時矣．牽牛還王家．主人訝曰、小兒何所往、許久不歸．自此日游廛市．能說人肺腑隱匿．或罵某人曰、汝行負神明．且入鬼錄．又罵某人曰、汝欺罔平民．將有官事．已而果然、市人畏其發伏．相戒謹避之．王翁縛而閉諸室．尋縱去．入峩眉山累年．會張魏公為宣撫使．奉母夫人來游山．見之．攜以出．後隨公出蜀．甫下峽．不辭而去．過武當山．孫旭先生告之曰、羅浮山黃野人．王代時□
惠州刺史．弃官學道．今仙品已高．宜往敬拜．以求延年度世之術．欣然而行．至羅浮崇真觀問津．觀主曰、山有三石樓．高處殆無路可上．須攀藤蘿．援枯木．如猿猱以登．不幸隕墜．必糜碎于不測之淵．君不為性命計．則可往．黃曰、若顧戀性命．安肯來此．乃告以其處．杖策徑行．而下石樓．始自崖而升．僅可容足．將及中樓．風雨驟至．急趨一石穴避之．迫暮留宿．夜聞林莽戛戛聲．大蚺蛇入穴．繼之者源源不已．蟠繞于旁．黃暝目坐．達日．羣蛇以次去．復前行．崖路中絕．獨巨藤枝下垂．援之以上．時時得小徑．然財數十步．即途窮．俯瞰江水．相望極目．但隨蔓勢高下以進．日力垂盡．始到上樓．一穴圓明通中．匍匐過之．達嵓畔．望野人綠毛被體．踞石坐．蕭容設拜．拱而立．其人殊不視．黃不敢喘息．久之忽問曰、汝為誰．何自來此．亦何用見我．具以對．曰、料汝且飢且渴．自起揭所坐石．石下泉一泓極清．指曰、此可飲．黃以槲葉杓酌之．可二升許．腹大痛．亟出大泄．二十餘行始定．復入侍．方命之坐．始言曰、浮世榮華富貴．疑若可樂．至人達觀．直與腐鼠等耳．人能處此地．與居富貴等．雖盡今生至來生不厭倦．儻一毫帶芥．頃刻不可留．汝觀此間別有佳處否．對曰、游先生之庭．尚不敢左右眄．焉知其他．野人曰、汝試觀吾受用處．引手捫石壁．劃然洞開．相與入其中．其上正平．光采如鏡．其下清泉巧石．奇花異卉．從橫布列．兩池相對．謂黃曰、汝留此為我治花國．東池水可供飲．西池以溉灌．勿誤也．遂先出．閉壁門．黃奉所教．地方七八丈．而無所不有．牡丹五色．花皆徑尺．室中常明．不能辨晝夜．居之甚久．花葉常如春．一日、野人啟門入．甚喜曰、汝果能留意於此．真可教．汝姑去此．吾之學長生久視法也．與寂滅之道不同．當盡世間緣乃可．兼汝服珍泉．滌穢已盡．宜別有
所食．於鉢中取魚肉如故山所得者與之．指石窟宿溺使盡飲．遣下山．曰、汝歸逢人與魚肉．任意噉之．直俟不欲食時．復來見我．黃再拜辭去．從此能啖生肉至十斤．後稍減少．紹興二十八年、召入宮．賜名元道、封達真先生、戒令勿食魚．御製贊賜之．曰、不火而食．太古之民．不思而書．莫測甚神．外示朴野．內含至真．白雲無迹．紫府常春．周參政葵舊與之善．閑居宜興．黃過之．書明月雙溪水清風八詠樓十字以獻．後二年．黃以口過逐居婺．周公適自當塗移守．所書始驗．凡此諸說．多得之於周．乾道二年、予見之鄱陽．食肉二斤．而飲水猶一斗．證其得道始末．與周說不差．故采著其大略．又一年．在九江．為郡守林栗黃中所劾治．杖而編隸之．
子／筆記／能改齋漫錄／卷十七／樂府二／阮閎休善為長短句(P.425)
阮閎休善為長短句
龍舒人阮閎、字閎休．能為長短句．見稱於世．政和間．官於宜春．官妓有趙佛．妓籍中之錚錚也．嘗為洞仙歌贈之云．趙家姊妹．合在昭陽殿．因甚人間有飛燕．見伊底盡道獨步江南．便江北也何曾慣見．惜伊情性．不解嗔人．長帶桃花笑時臉．向尊前酒底．得見些時．似恁地好能得幾迴細看．待不眨眼兒覷著伊．將眨眼底工夫．剩看幾遍．阮官至中大夫．累任監司郡守．他詞皆類此．
子／醫家／重修政和經史證類備用本草／卷第四　玉石部中品／石花(P.34-2)..[蒙古定宗四年張存惠晦明軒刻本]
衍義曰石花白色圓如覆大馬杓上有百十枝每枝各槎牙分歧如鹿角上有細文起以指撩之錚錚然有聲此石花也多生海中石上世亦難得家中有一本後又於大相國宮中見一本其體甚脆不禁觸擊本條所注皆非
子／醫家／御製本草品彙精要／玉石部　卷之一至六／卷之三　中品之上／石花(P.9-2)..[清康熙四十年進呈寫本]
石花無毒　　　　　　　　巖穴生
石花主腰脚風冷與殷孽同名醫所錄
〔名〕乳香石筍
〔地〕〔圖經曰〕石花與殷孽同產卽鍾乳之類從石室上汁溜積久盤結於地者爲石牀花卽牀上槎牙而生者是也〔衍義曰〕色白圓如覆大馬杓上有百十枝每枝各槎牙分岐如鹿角上有細文起以指撩之錚錚然有聲此石花也
〔時〕〔採〕三月九月取
〔用〕白如霜雪者佳
〔色〕白
〔味〕甘
〔性〕温緩
〔氣〕氣之厚者陽也
〔臭〕
朽
〔主〕暖腰𦡀
〔製〕研細水飛過以酒漬服
〔治〕〔補〕〔日華子云〕壯筋骨助陽
子／醫家／御定佩文齋廣群芳譜／竹譜　卷八十二至卷八十六／卷八十三　竹二／集藻／記(P.1-1)..[文淵閣四庫全書本]
欽定四庫全書
御定佩文齋廣羣芳譜卷八十三
竹譜
竹二
〔集藻〕
〔記〕
〔原〕唐白居易〈養竹記〉竹似賢何哉竹本固固以樹徳君子見其本則思善建不㧞者竹性直直以立身君子見其性則思中立不倚者竹心空空以體道君子見其心則思應用虛受者竹節貞貞以立志君子見其
節則思砥礪名行夷險一致者夫如是故君子人多樹之為庭實焉貞元十九年春居易以㧞萃選及第授校書郎始於長安求假居䖏得常樂里故闗相國私第之東亭而䖏之明日履及於亭之東南隅見叢竹扵斯枝葉殄瘁無聲無色詢於闗氏之老則曰此相國之手植者自相國捐館他人假居繇是筐篚者斬焉篲帚者刈焉刑餘之材長無尋焉數無百焉又有凡草木雜生其中菶茸薈蔚有無竹之心焉居易惜其嘗經長者之手
而見賤俗人之目翦棄若是本性猶存乃芟翳薈除糞壤疏其間封其下不終日而畢於是日出有清隂風来有清聲依依然欣欣然若有情於感遇也嗟乎竹植物也於人何有哉以其有似於賢而人愛惜之封植之况其真賢者乎然則竹之於草木猶賢之於衆庶嗚呼竹不能自異惟人異之賢不能自異惟用賢者異之故作養竹記書於亭之壁以貽其後之居斯者亦欲以聞扵今之用賢者云　劉巖夫〈植竹記〉秋八月劉氏徙竹凡
百餘本列於室之東西軒泉之南北隅克全其根不傷其性載舊土而植新地煙翠靄靄寒聲蕭然適有問者曰樹椅桐可以代琴瑟植樝棃可以代甘實茍愛其堅貞豈無松桂耶何不雜列其間也答曰君子比徳扵竹焉原夫勁本堅節不受雪霜剛也緑葉萋萋翠筠浮浮柔也虚心而直無所隐蔽忠也不孤根以挺聳必相依以林秀義也雖春陽氣王終不與衆木鬭榮謙也四時一貫榮衰不殊常也垂蕡實以遲鳳樂賢也嵗擢笋以
成榦進徳也及乎將用則裂為簡牘於是寫詩書彖象之辭留示百代微則聖哲之道墜地而不聞矣後人又何所宗歟至若鏃而箭之挿羽而飛可以征不庭可以除民害此文武之兼用也又劃而破之為篾席敷之扵宗廟可以展孝敬截而穴之為箎為簫為笙為簧吹之成虞韶可以和人神此禮樂之並行也夫此數徳可以配君子故巖夫列之於庭不植他木欲令獨擅其美且無以雜之乎竊懼来者之未諭故書曰劉氏植竹記尚
徳也
〔増〕劉寛夫〈𠜴竹記〉右史院邇宸居之正地直日華之東偏俗塵不飛人意自逺閟䆳幽閴似非官曹有竹一叢翠接階㕔其虚中潔外之操䕃坐袪煩之能紫薇郎髙公嘗賦之固已備盡然而嵗月滋久蔓衍浸淫大小相依髙下叢茂俾日光不透隂氣常凝暝色為之早来陽春為之減煦四序不正一庭常昬蚊䖟曹飛雀鷃自遂披圗散帙觀覽不快二年冬侍軒之暇載筆之餘偶步庭除病其蔽翳因命斧斤將治其蕪沉吟積時
乃用申誡且謂其徒曰礪爾器用端爾瞻視謹爾操執慎爾區分有其質微而葉環苯䔿者去之從風而不能自正者去之大而倚者去之聚而曲者去之竅而不能笙簧之用者去之挺而不能栖鸞鳳者去之其有羣居不亂獨立自持振風發屋不為之傾大旱乾物不為之瘁堅可以配松柏勁可以凌雪霜宻可以泊晴煙疎可以漏宵月嬋娟可玩勁挺不廻者爾其保之既而芟翦成功蘩蕪交盡去者存者邪正乃分不浃旬扶疎一
林歴歴可觀有清風澡慮之效無蔽日朋奸之譏檀欒風生韻合宫徵君子是以知竹箭之美尚資科别之功即其他不俟言而詳矣或以斯為小可以伸之因紀一時之妙廣而述之
〔原〕宋王禹偁〈竹樓記〉黄岡之地多竹大者如椽竹工破之刳去其節用代陶瓦比屋皆是以其價㢘而工省也予城西北隅雉堞圮毁蓁莽荒穢囙作小樓二間與月波樓通逺吞山光平挹江瀨幽閑遼敻不可具狀夏宜急雨有瀑布聲冬宜宻雪有碎玉
聲宜鼓琴琴調虛暢宜詠詩詩韻清絶宜圍棊子聲丁丁然宜投壺矢聲錚錚然皆竹樓之所助也公退之暇披鶴氅戴華陽巾手執周易一卷㷊香黙坐銷遣世慮江山之外苐見風帆沙鳥煙雲竹木而已待其酒力醒茶煙歇送夕陽迎素月亦謫居之勝槩也彼齊雲落星髙則髙矣井榦麗譙華則華矣止扵貯妓女藏歌舞非騷人之事吾所不取吾聞竹工云竹之為瓦僅十稔若重覆之得二十稔噫吾以至道乙未嵗自翰林出滁上
丙申移廣陵丁酉又入西掖戊戌嵗除日有齊安之命己亥閏三月到郡四年之間奔走不暇未知眀年又在何䖏豈懼竹樓之易朽乎幸後之人與我同志嗣而葺之庶斯樓之不朽也
〔増〕蘇軾〈文與可畫篔簹谷偃竹記〉竹之始生一寸之萌耳而節葉具焉自蜩蝮蛇蚹以至扵劒拔十尋者生而有之也今畫家乃節節而為之葉葉而累之豈復有竹乎故畫竹必先得成竹扵胸中執筆熟視乃見其所欲畫者急起従之振筆直遂以追
其所見如兎起鶻落少縦則逝矣與可之教予如此予不能然也而心識其所以然然而不能然者内外不一心手不相應不學之過也故凡有見扵中而操之不熟者平居自視了然而臨機忽焉喪之豈獨竹乎子由為墨竹賦以遺與可曰庖丁觧牛者也而養生者取之輪扁斵輪者也而讀書者與之今夫夫子之托扵斯竹也而予以為有道者則非耶子由未嘗畫也故得其意而已若予者豈徒得其意并得其法與可畫竹初不自貴
重四方之人持縑素以請者足相躡扵其門與可厭之投諸地而罵曰吾將以為韈士大夫傳之以為口實及與可自洋州還而余為徐州與可以書遺予曰近語士大夫吾墨竹一派近在彭城可往求之韈材當萃扵子矣書尾復寫一詩其畧曰擬將一匹鵞溪絹掃取寒梢萬尺長予謂竹長萬尺當用絹二百五十匹知公倦扵筆硯願得此絹而已與可無以答則曰吾言𡚶矣世豈有萬尺竹也哉余因而實之答其詩曰世間亦有千尋
竹月落庭空影許長與可笑曰蘇子辨則辨矣然二百五十匹吾將買田而歸老焉因以所畫篔簹谷偃竹遺予曰此竹數尺耳而有萬尺之勢篔簹谷在洋州與可嘗令予作洋州三十詠篔簹谷其一也予詩云漢川修竹賤如蓬斤斧何曽赦籜龍料得清貧饞太守渭濵千畝在胸中與可是日與其妻逰谷中燒筍晚食發函得詩失笑噴飯滿案元豐二年正月二十日與可殁扵陳州是嵗七月七日余在湖州曝書畫見此竹廢卷而哭
失聲昔曹孟徳祭喬公文有車過腹痛之語而余亦載與可疇昔戲笑之言者以見與可與予親厚無間如此也　晁補之〈有竹堂記〉濟南李文叔為太學正得堂扵經衢之西輸直扵官而居之治其南軒地植竹砌傍而名其堂曰有竹榜諸棟間又為之記扵壁率午歸自太學則坐堂中掃地置筆硯呻吟策牘為文章日數百篇不休如繭抽緒如山蒸雲如泉出流如春至草木發須臾盈卷軸門窓几席婢僕犬馬目前之物有一可指無
不論説形容强嘲而故評之以致其欣悦而扵竹尤數數也顧其地狭而卑天雨榛穢蜘蛛之織河栁菟葵之所交横而蒙翳人不知其竹也有過者文叔必顧堂下而語之讀壁間記仰棟而指其榜曰吾固詔客矣客囅然而笑曰今夫渭濵之千畝淇園之林與南山之叅天而蔽日者其大若杯若盂若桐梓之軀其膠漆嵌巖之上而臨百仞之淵不特出屋簷而摩墻堵也暮春者春雷𨼆隐萬笴奮角如犀角作籜觧而出碧一日百尺彌
望不可以極於時刀斧之取材度經圍而得之大小齊一西轉巴笮南引江漢浮渭而亂河囷束簰屬而下者為筒為竿為屋椽犍菑千丈之笮徧國之籓籬是賴與竅而比於律呂以悲衷娛耳者聲音滿天地也視其旁之人室廬竹也器用竹也樵而薪者竹也以貿米鹽而出之其鄰境者竹也夫此人豈知竹之愛翛然而喜諄諄然語人而以誇之曰吾居有竹也哉文叔亦輾然而笑曰不然夫物安知有貴賤之所常在玉之美而藍田
以抵鵲沈為美木而交趾以為盤石彘白鷴錦雞山中以醯腊而貴人以百金致茗以為粥而外國以為佩夫物固有以多為賤而以少為貴者今夫王城之廣大九塗四達三門十二陌坊之棋置上自王侯至扵百姓庶民宮接而垣比車馬之所騰藉人氣之所蒸漬囂塵百里欲求尺寸之地以休逸而莫之致而貧者置圊無隙况扵其他哉然則環堵不容丈而有竹如吾堂者不知能㡬人也則予所以揭之扵棟而名之書諸壁而記之
翛然以喜諄諄然語客以誇之不亦可哉且竹之美昔人以比徳松柏冬夏青青君子之所獨也以夫少猶貴之使得見夫渭川淇園與南山之蒼蔚者而逰其間雖多固不可賤也夫多猶不可賤又况其少哉
〔原〕明王世貞《萬玉山房記》司先生顔其讀書之舍曰萬玉山房而屬世貞為之記夫萬玉者萬竹也竹何以稱玉也曰君子比徳扵玉已而比玉扵竹今夫玉中實竹中虚竹磊砢而多節玉渾淪而已胡以比也然玉温潤而澤縝
宻以栗竹之質同也玉有禮地之珪曰琅玕之青碧竹之色同也叩之清越以長竹之音同也音之在樂有八而各居其一又同也玉稱君子竹亦稱君子又同也胡弗比也始司先生之問舍扵江陵也謀所樹客或進曰公不聞之腐史江陵千樹橘乎哉苞可噉也市之入與千户侯等先生笑曰不爾吾且樹竹客曰渭濵之千畝入與江陵等歟先生曰非是之謂也吾生平慕君子之佩玉而居貧不可致則有竹在令斥傍舍之隙悉移竹
而加培溉焉既成臨風而聽之琮琮琤琤與天籟合悠然若韶濩之入耳過雨而撫之青蔥峭蒨與天並色濯濯若璆琳之寓目暑而就之驕陽翔舞而不敢下枕流而翫之蔚藍之光下上相接吾安知夫竹乎玉乎吾適吾宇而神吾境暢吾五官濯吾心腑而已且去吾舍數百武則悍王之宮也其横行若掃矣又去之則大相之府也其熱可炙手矣又去之故郢都西通巫巴東有雲夢之饒其市囂若蜩螗矣然竟不能越吾所謂萬玉者
而䦨入吾之山房交扵吾之視聽而蕩吾志吾豈以渭濵千畝為千户侯計哉不然吾何不因地之宜而樹之橘也司先生居民部以見推擇天官數遷選部郎至容臺卿扵是不得長有兹舍而命工貌其凡恒挟以自隨諸通人名士皆為詩歌詠之而今宗伯徐公子言序之司先生意猶未已以書屬世貞俾為記世貞治弇中有竹萬个然不能守舍而去之金陵安能為先生記雖然使余能如司先生貌之而又詠歌之序之其亦庶可以
無繋於舍矣或曰子之言甚得司先生意其比竹扵玉甚辨不然椘之玉也不且以為周之璞也耶
〔増〕唐順之〈竹溪記〉余嘗㳺於京師侯家富人之園見其所蓄自絶徼海外竒花石無所不致而所不能致者惟竹吾江南人斬竹而薪之其為園亦必購求海外竒花石或千錢買一石百錢買一花不自惜然有竹據其間或芟而去焉曰毋以是占我花石地而京師人茍可致一竹輙不惜數千錢然纔遇霜雪又槁以死以其難致而又多
槁死則人益貴之而江南人甚或笑之曰京師人乃寶吾之所薪嗚呼竒花石誠為京師與江南人之所貴然窮其所生之地則絶徼海外之人視之吾意其亦無以甚異於竹之在江以南而絶徼海外或素不産竹之地然使其人一旦見竹吾意其必又有甚扵京師人之寶之者是將不勝笑也語云人去鄉則益賤物去鄉則益貴以此言之世之好醜亦何常之有乎余舅光禄任君治園扵荊溪之上徧植以竹不植他木竹間作一小樓
暇則與客吟嘯其中而間謂予曰吾不能與有力者争池亭花石之勝獨此取諸土之所有可以不勞力而蓊然滿園亦足適也因自謂竹溪主人甥其為我記之余以謂君豈真不能與有力者争而漫然取諸其土之所有者無乃獨有所深好扵竹而不欲以告人歟昔人論竹以為絶無聲色臭味可好故其巧怪不如石其妖艶綽約不如花孑孑然有似乎偃蹇孤特之士不可以諧於俗是以自古以来知好竹者絶少且彼京師人亦豈
能知而貴之不過欲以此鬭富與竒花石等耳故京師人之貴竹與江南人之不貴竹其為不知竹一也君生長扵紛華而能不溺乎其中裘馬童奴歌舞凡諸富人所酣嗜一切斥去尤挺挺不𡚶與人交凜然有偃蹇孤特之氣此其扵竹必有自得焉而舉凡萬物可喜可玩固有不能間也歟然則雖使竹非其土之所有君猶將極其力以致之而後快乎其心君之力雖使能致竒花石而其好固有不存也嗟乎竹固可以不出江南而取
貴也哉吾重有所感矣
子／醫家／古今醫案按／卷第三　瘧　痢等／痢(P.20-1)..[吳江李氏重鐫烏程龐氏藏版]
孫東宿治姪從明、夏初、由客邸患痢、晝夜三四十度裏急後重、口渴汗出、胸膈焦辣、手心熱、腹微痛、小水少、乾噦嘔惡、其脉左沉弦、右滑數、孫以病人原稟薄弱。今遠歸。途次多勞。不敢踈下。姑以胃風湯加黃連。與二貼不效、腹稍加脹。渠囑孫曰、古云無積不成痢、今積勢膠固、切勿用補、無以體素弱為疑、孫卽改用黃芩芍藥湯。三劑無進退、乃曰、此證實實虛虛。熱熱寒寒。殊屬難治。且穀食禁口不入。乾噦可慮。須再覔高明參酌。無如病人信任益堅、孫因圖欲先開胃口。使新穀食將宿穢壓出。或補或攻。視緩急以為方畧。乃背囑伊姪曰令
伯非人參不可幸且勿露。俾予得以盡技。因倣丹溪法用人參黃連各二錢。煎濃細細呷之。噦惡果止、連與兩日。覺胸腹脹。卽以保和丸應之。覺小水不利、又以淸六丸應之。裏急後重。以參术加芩連木香梹榔滑石桃仁應之。人參皆背加。病人不知也。每診脉、必曰疾已漸平、幸勿遽補、恐廢前功、詎知人參已服十日。計二兩許矣。此後脉僅四至、軟而無力、憶丹溪云虛回而痢自止。又云氣虛甚者。非附子不能行參茋。乃以胃風湯加茋附炮薑。四劑而血止、後重亦止、再用菟絲萸肉故𥿄杜仲參附。全安、
震按此條與下慎柔案俱非妙論奇方然此條或補或淸
獨用並用隨機變換而終之以專補專溫絲毫不悞較之今人見補而不應惟知有淸淸又不應不敢再補者其智愚相遠若何慎柔案證屢變而方不易亦可謂鐵中錚錚者矣
集／詞曲／全金元詞／上冊／金詞／王喆／五更令(P.213-2)
五更令
一更初，鼓聲傻。槌槌要，敲著心猿意馬。細細而、擊動錚錚，使俱齊擒下。　萬象森羅空裏掛。潑焰焰神輝，惺惺灑灑。明光射入寶瓶宮，早兒嬌女姹。
集／戲劇／關漢卿戲曲集／單刀會／第四折(P.17)
(魯云)那里甚麼響。(正云)這劍界二次也。(魯云)卻怎麼說。(正云)這劍按天地之靈。金火之精。陰陽之氣。日月之形。藏之則鬼神遁跡。出之則魑魅潛。喜則戀鞘沉沉而不動。怒則躍匣錚錚而有聲。今朝席上。倘有爭鋒。恐君不信。拔劍施呈。吾當攝劍。魯肅休驚。這劍果有神威不可當。廟堂之器豈尋常。今朝索取荊州事。一劍先交魯肅亡。(唱)
【鴈兒落】則為你三寸不爛舌。惱犯我三尺無情鐵。這劍饑上將頭。渴飲讎人血。
【得勝令】則是條龍向鞘中蟄。虎在坐間。今日故友每纔相
見。休著俺弟兄每相間別。魯子敬聽者。你心內休喬怯。暢好是隨邪。吾當酒醉也。
叢書／ 稗海／墨莊漫錄／卷九(P.1-1)..[明萬曆中會稽半埜堂商濬校刊稗海本]
政和丁酉歲眞州郊外一家屠一牛買肉歸者徃徃於刲割之際錚錚有聲視之於肉脉中皆有舍利也大小不一光瑩如玉詢之數家皆有之自爾一村之民不復食牛
叢書／詩詞雜俎／谷音／谷音提要(P.1-1)..[明天啓崇禎間汲古閣毛晉輯刊本]
谷音二卷
元杜本編本有淸江碧嶂集已著錄是編末有張榘跋稱右詩一卷凡二十三人無名者四人𠔏一百首明毛晉跋則稱谷音二卷宋末逸民詩也凡二十有九人詩百篇此本上卷凡十人詩五十首下卷凡十五人無名者五人詩五十一首當為三十人詩一百一首與二跋皆不合其釐為二卷亦不知始自何人也每人各載小傳惟柯芝柯茂謙父子𠔏一傳楊應登楊零祖孫𠔏一傳凡小傳二
十有八其間如王澮程自修冉琇元吉孟鯁皆金元間人張璜以牙兵戰沒汪涯以不草露布為賈似道所殺毛晉以為皆宋逸民亦約略大槩言之耳本所著淸江碧嶂集詞意粗淺不稱其名而是集所錄乃皆古直悲涼風格遒上無宋末江湖齷齪之習其人又皆仗節守義之士足為詩重王士禎論詩絕句曰誰嗣篋中冰雪句谷音一卷獨錚錚其品題當矣
叢書／武英殿聚珍版叢書／學易集／卷三／七言律詩／答尹彌爾(P.14-1)..[清乾隆敕刻武英殿聚珍本]
答尹彌爾
門巷相看經幾時重來新事如奕棊從今碌碌自我拙爾後錚錚非子誰每驚咳唾盡珠玉定有錦繡生肝脾人生葢棺事乃已一笑一嚬安足悲
叢書／武英殿聚珍版叢書／淳熙稿／卷五／七言古詩／審知以詩送行借韻留别　三(P.10-1)..[清乾隆敕刻武英殿聚珍本]
又
秋風泠然動高竹起並朝簷溫體栗忽驚剝啄意誰何乃是和詩重拜辱再三開闔手不置不惟詩好字亦熟我雖年事濫催忝于此論功眞未足重憐别來不我舍連日追隨訪林谷和詩未厭數還往别後要期常誦讀知音已死或絶絃聞韶解忘三月肉但得我輩識錚錚徒使世人譏碌碌
叢書／武英殿聚珍版叢書／止堂集／卷十一／書／論弭盜書(P.10-1)..[清乾隆敕刻武英殿聚珍本]
論弭盜書
某聞古者不求治盜而求弭盜夫盜非不可治也盜可
治而不可弭猶無益也世之人固有嚴法禁峻刑罰窮盜以治之者矣而盜每甚于未治之日是豈人樂于犯法哉循循默默者皆可銷爭錚錚佼佼者適以召敵槪之人情皆然而況于盜乎方茶寇盛時風聲氣燄固足以號召姧猾而猖獗數月凌藉數縣卒少附之者此無他偶當豐稔之時民無飢寒之累好生之念重于犯法其勢固然也然則人之所以犯法者其果情乎故某以為有盜而治之不如未有盜而弭之今秋雨潦不時沿流之田皆不秀實視之雖若小故而思之不無過憂蓋
今日百姓大率窘匱小有不繼恒心易亡或恐姧猾誘之于前飢寒迫之于後則某恐不能長享安靜之福如今日也某欲望台慈行下沿江州縣將被水去處多方存撫縱未能過為補助亦可以少緩催科使之稍有暇日可為後圖愚民無以動搖則盜賊之慮或可少置
叢書／知不足齋叢書／歸潛志／卷之二(P.1-1)..[清乾隆鮑廷博校刊本]
周嗣明晦之眞定人叔昂德卿名士文章氣勢一時流輩推之屏山最愛之嘗曰若德卿操履端重學問淳深眞韓歐輩人也晦之為人有學長于議論自號放翁屏山嘗與作眞贊與雷宋張李輩頡頏同余先子擢第後從其叔北征在軍中軍敗父子俱縊死屏山贅談晦之序也屏山送李天英詩云髥張元是人中龍喜如俊鶻盤秋空怒如怪獸拔枯松按二如字別本俱作時更著短周時緩頰智囊無厎眼如月斫頭不屈面如
鐵一說未終復一說勍敵相阨已錚錚二豪同運又連衡屏山直欲樹降旌那得人間有阿英阿英魁奇天下士筆頭風雨三千字醉倒謫仙元不死時借奇兵攻二子可想見三人者也
叢書／知不足齋叢書／五總志／卷之首　序(P.1-1)..[清乾隆鮑廷博校刊本]
元祐中李邦直帥眞定先子與田端彦歐陽元老為幕府端彦春秋高故以丈事之端彦後為官荊南與郡將不合弃去冠冕從元老游元老時方卜築渚宮為終焉計旣聞蔡元長拜相乃欲謁之說以勿興朋黨元老以詩贈行云守節固窮匪易事鐵中誰許鬬錚錚聞道新
除右僕射難畱高臥老先生能令餘黨畱殘息必有昌言佐盛明我欲效顰嗟老矣西風囘首涕縱橫旣至京師果以禍福利害喻元長且出元老詩示之雖若不樂然堅欲召見端彦以書抵元老元老以詩荅云莫嗟騏驥老不識雲臺仗此驥天所曉未易論得喪元老有子小字鎭兒端彦書中勉其讀書元老荅曰小兒飲啖數倍於曩時多晝日眠而懶讀書觀其意無他要作好官故也端彦旣與元長不合乃遯嵩少間今猶無恙年將九十顏如渥丹行步可逐奔馬時時多乞錢於洛陽城
中得卽以施貧者葢得道靜長官之流也
叢書／知不足齋叢書／畫墁集／卷之一　詩１／贈奉議沈遼(P.8-2)..[清乾隆鮑廷博校刊本]
贈奉議沈遼
鳧脛天生短鶴脛本來長一朝有客欲斷續二物無地逃悲傷吾徒曾匪鳧鶴匹又取聖賢為學術解將軒冕等浮雲寧免儻來幷執一夫君擢秀居東南代以文詞起簪紱錚錚官業素有聞更號能書居第一平生意氣少防閑一跌落在江湖間幾年轉徙無家室惟與漁樵
為往還醉吟未免寫胸臆健筆依舊飛雲烟遠俗僻陋多不識都城一帖沽萬錢今朝我過齊山下邀我陟降遊二山羨君卜築思意盡今古氣象羅目前佛畱九頂千株石天賜淸溪一水灣自拾薪枝給朝夕不與城郭通交關親友一切皆謝絕惟許子馳來問安人生涉世多憂喜不用昭昭明物理少小辛苦卜一廛如今老大無居止遷流方從五嶺去敢望生還復經此萬一君恩縱北歸與君左右為鄰里
叢書２／歲時習俗資料彙編／歲時廣記（十萬卷樓叢書本）／卷第十八／上巳上／訪東山(P.580)..[清光緒歸安陸氏刊十萬卷樓叢書本]
訪東山
東坡志林黃州定慧院東小山上有海棠一株每歲盛開時必為置酒已五醉其下矣今年復與參寥及二三子訪焉則園已易主主雖市井人然以余故稍加培治山上多老枳木花白而圓香色皆不凡以余故亦淂不伐既飲憇于尚氏之第竹林花木皆可喜醉臥閣上稍醒聞坐客崔成老彈雷琴作悲風曉角錚錚然意謂非人間也晚乃步出城東入何氏竹園置酒竹陰下興盡乃徑歸元豐七年三月三日也先生輒
作數句云云
