史／雜史／遼海叢書／扈從東巡日錄／卷下(P.224-1)
丁未將入山海關過歡喜嶺在關東三里一名恓惶嶺言出關者登此恓惶入關者登此則歡喜也澄海樓在關西八里許飛棟承霄層簷接水樓前有臺平臨海岸海水淜湃臺下初望海水深碧萬里無波天風忽來殷雷四振遙見海上銀濤矗立浺瀜沆瀁少近岸則玄浪颷飛頹波雲駛登樓下望水及衣裾南史稱張融海賦有湍轉則日月似驚浪動則星河如覆其信然矣昔漢武帝東巡海上方士言蓬萊諸神若將可得遂欲自浮海求蓬萊羣臣諫莫能止夫武帝以英明之主惑於方士為後人所譏笑比者左道朱方旦持其邪說蠱世惑民皇上毅然誅之以正人心天下稱快孟子曰經正則庶民興足徵人主好惡關於治亂不淺是日捧讀御製觀海詩實寓此意也駐蹕二十里鋪作澄海樓觀海歌六龍巡狩滄海東千騎萬騎花五騣長城既盡插泱漭層樓更上攀穹隆憑闌四望豁遠目惚怳靈變難周窮胚渾太極杳無際初看水面摩青銅轟雷忽動勢震撼耳畔颯颯鳴驚風碧沙騰湧銀濤拆白石嶄鑿洪波充迴瀾相磓壁矗立飛沫互起山巃嵸薈蔚盪沃雲霧集轉旋上下乾坤通蓬萊貝闕在何所髣髴想像瀇滉中珊瑚為梁瑇瑁礎水晶鏤出馮𡗝宮介鯨歕浪駕龍女蒼蛟揚䰇䰇：鬐舞海童吐吞螺節光閃閃漰湱鼉鼓聲逢逢大瀛澄泓散霞綺扶桑照灼初陽紅登州海市更奇幻須臾臺榭生虛空停鑾古岸列蘭錡華旟翠羽翻長虹三山靈境疑咫尺蜃樓縹緲將無同百川朝宗會九野緬維大禹真神功宸遊扈從廣聞見蕩滌心地開塵蒙平生壯志重登覽北歷窮漠東溟濛愧無廣川賦浩汗
木華廣川人作海賦鬼神筆底爭豪雄我思揚帆縱舟柂濯足萬里陵浺瀜茫茫大塊百慮集栖託豈敢休微躬安期喬山事荒忽秦皇漢武心矇矇曠哉坎德合聖度納來弘往含淵沖
史／雜史／遼海叢書／耕煙草堂詩鈔／卷一／看劍(P.1124-2)
看劍
昨夜龍雷壁間泣寒芒閃閃光幽室曉來啟匣自抽看桃花隱現腥還溼十年不用嗟神龍徒掛空齋式牆壁清泉為浴礪礛䃴陳塵拂生去寒碧仍收寶匣藏牀頭三躍不容皆吐出侍兒驚走奴辟易何事精靈動白日咄哉劍兮夫何為用爾曾經在疇昔煙消賊死鼓聲沈戈戟旌旄盡斂戢爾獨嗚嗚猶夜鳴鳴成碧血復何益抽來簷下復重看彩暗光韜類鉛錫垂頭收拾付僮兒神器空餘人太息
史／雜史／遼海叢書／慶芝堂集／卷二／樂府／飲馬長城窟(P.1163-2)
飲馬長城窟
朝飲馬暮飲馬朝朝暮暮長城下長城秋高月色昏哀笳吹月愁雲屯陰風黯慘低不散中有萬古征人魂秦皇漢武勤遠略百萬健兒委沙漠白骨縱橫化鬼燐屍屍閃閃驚羈魄封侯之願久已灰父母妻兒生死疑猜登高望隔黃埃但聞窟中水嗚咽水流盡是當年血
欲哭不成聲肝腸已寸裂
史／雜史／遼海叢書／慧珠閣詩／附錄／例封文林郎乙酉科拔貢生多公墓誌銘(P.3461-2)
例封文林郎乙酉科拔貢生多公墓誌銘
張玉綸
鳴呼公之墓果何地耶而予乃銘之公少予六歲方冀公之銘予而予忍銘公乎哉然事至今日予又忍不銘公乎哉於是遙為之銘曰岫巖之精瀛之靈苞含符吐毓此奇英淵涵九德沉潛六籍人許麟龍品推圭璧天胡不弔哲人云亡少微彗蝕星隕平陽忠則酬君義則殉友浩氣常留是為不朽公舒穆祿氏諱多隆阿字雯溪先世長白人始祖揚古利追封武勳王世襲一等公太高祖麻穆嘉以領催於康熙二十六年調盛京遂為岫巖人高祖諱花色第三子諱英保生德普公德普公生二子公其長也年十九補博士弟子員每試高等食餼乙酉舉拔萃科公之為學專肆力於經於帖括不甚措意以是試京兆輒薦而不售有勸之揣摩時式者夷然不屑也同年何曉楓維墀為禮部郎雅重公延公教子兼佐幕事會荊州滿合士子糾眾與其佐領鬨該將軍奏請各省撥旗人駐防所以示四方威重也今大半趨習文事則武備弱且令士子恃衿敢於抗上漸不可長請裁各省駐防旗人學額兼停其鄉會試疏入報可下禮部盛京亦在裁停中時或掌儀制司印主覆奏稿商諸公公謂盛京者俗所謂皇上老家也都京旗人皆自盛京移來謂都京旗人為駐防可謂盛京旗人為駐防則不可願以此持奏則盛京或免裁停乎何是之奏上盛京果獲免公之力也會何出守江西公辭歸既而何守平陽聘公為山長掌書院事公辭何屢遣人促之不得已乃西初至諸生寥寥次年學舍至為之滿值歲試縣令某聘公閱卷學額二十名公所取前二十名卷院試無一遺者一時服公衡鑑之精且傳以為美談云哈公芬來撫晉涖任日接控呈八十紙哈公在部時素耳何清幹名悉以委之何以為難公曰是無難願得兩造原卷得為君覆意之凡窽要處為君飛籤記之君斟酌審核可立辦也何從之不十日八十案報結哈公覆之則平反者稽顙頌德狡展者俯首無辭哈公喜
稱賞何守者不置何乃嘆謂公曰吾向者自謂知君今而後始愧知君未盡也當是時廣西長髮賊盤踞江寧其別股賊竄入河南山東界勝宮保以大師蹙之賊遂跳山西破垣曲和順等縣直指太原為鄉導者所誤突至平陽平陽鎮兵前已調往江寧協勦無守禦備城之南四鄉火起何急令閉城時癸丑八月初九日寅刻也於是何謂公曰兄處賓師位弟已派人護公可急去弟將與此城存亡矣公笑曰是何言愚與君同舉拔萃科君王臣愚獨非王臣乎且愚聞有聞友在難而赴之者未聞有見友在難而去之者君能殉城愚獨不能殉友乎何乃進而問計公曰君速徵兵近縣以助守急請援省憲以助勦南門當賊衝君率民役自守之東門次衝縣令守之西北二門非賊所急可塞其門令通判經廳率老弱乘城以壯軍勢且勝宮保大軍壓賊後若能即日至者賊必奔逃城可無慮也何從其計且召夫人謂曰門內事一聽多兄主之城不守予不歸矣遂趨出公乃邀縣尉俾巡街道撫百姓查奸細令府役具器械備糗糧供守備又念勝宮保兵未必能即時至令何之親信匿其四子於民舍部署甫定則聞南門槍礮轟震聲賊已至城下矣公乃蒐城中丁壯益南門守賊探知守備單弱日夜攻不息至次日申刻忽一探役喘息汗流而至曰賊攻南門不勝分兵攻東門破之主人下城與巷戰死矣公乃入見何夫人曰是當死夫人曰諾率其長女長媳自縊死次婦覓帶索不得剚刃死公視其已死乃出甫至大堂則賊已入署矣問公何人公曰我太守友多某也賊首曰汝必讀書人可隨我無憂不富貴公曰讀書人斷不為賊且為賊亦斷無好死者何富貴云也賊仍以好言餂之公即大罵傍賊進矛於公公遂隤賊肆殺掠三日夜棄城去何之親隨稍稍集殮其屍及家人屍獨公屍不可得一役曰必得之賊入署時我匿於大堂捲棚上聞公罵賊賊剌公隤賊首怨曰此忠義士汝奈何殺之令斬剌公者又令人鋪大堂氈包裹公屍藏僻
靜處無令殘毀以為忠義者勸故曰必可得也眾相與搜索至署後無人處果得氈裹開之得公屍面如生於是諸生亦少少集置棺斂之皆痛哭致奠而去甲寅四月喪自平陽歸其子女不忍死其親也開棺視面如生鬚眉亦如故且無少腐穢氣眾皆以為異乃另製衣衾棺木重斂之公狀貌魁梧目閃閃如巖下電性至孝執二親喪不茹葷不近內三年如一日重然諾喜氣節負幹畧不可一世以故所與神契者落落可指數讀書目數行下有疑難必虛心質詢得一確解喜動眉宇其好學蓋天性也生平無嗜好不邇聲色不吸烟不飲酒然間與知己遇亦或連浮大白至十數不醉讀書外惟靜坐或間一漁釣取適性而已所著書有易原十五卷易圖說一卷易蠡十五卷毛詩多識十二卷慧珠閣詩鈔十八卷文鈔四卷詩話四卷尤工堪輿學所著陽宅拾遺四卷地理一隅一卷已刊行德配尚氏子二長裕深庠生次裕涵業讀女三長與三未字次字李遂志時年六十予自聞公死難信既為位寢門哭之又馳書於諸知交若董君玉林琪樹王樹三廷槐處訪其死難時事擬為立傳乙卯春其長君午坪跋涉五百餘里來求墓誌予不能以不文辭乃就所知真訪確者忍淚而為之誌更贅以論曰
曉楓予同門友性明敏有應變才以雯溪之幹濟佐之即守一危城可必無慮惜勝宮保兵不以時至又聞平陽一惡匪充湖南軍久從賊賊攻南門不利至東門其舊夥有預於城守者戰頗力匪自城下招之舊夥遂倒戈開城猝不可禦不然城不可破嗚呼人生之建功業立業立：立業其成否固自有幸有不幸哉斯二公者轉足悲已
叢書２／四明叢書／四明叢書：第四集／拘虛集　明　陳沂　撰／卷一／七言古詩／趙魏公畫赤驃歌(P.11-2)..[張氏約園刊本]
趙魏公畫赤驃歌
曹霸將軍善畫馬聲名不在江都下五百年來跡罕存懸金索市空高價吳興王孫意氣新筆底形姿更風雅十二天閑色色奇物意恣由吾意寫嘗從畫裏索神駿色相生來見者寡初看閃閃光爍霞漸覺津津汗流赭首昂騣翦赤峯高身長尾窣紅絲把囘紇番雛識才性駟監奚官慣調者人馬意態兩殊絕可憐筆底真陶冶
叢書２／四明叢書／四明叢書：第四集／四明山志　清　黃宗羲　撰／卷八　文括／四明山遊記　沈明臣(P.1-1)..[張氏約園刊本]
四明山志卷八
餘姚黃宗羲太沖輯
文括
四明山遊記　　　　　　　　　沈明臣
余生四明餘五十七年矣嘗走吳楚閩粵間凡佳山水處率謀裹糧遊而顧於四明山未嘗一陟其巔何以稱四明人哉今年二月十日與汪生禮約期是日雨乃買舟至鳳隩口肩輿入山踰藤嶺渡莊溪又踰江邨嶺過翠山寺寺廢寺前橋大石跨溪高空谷中有此自壯偉
云宋太師張衞國孝伯家所建衞國墓在山之東山麓有金雞洞僅僅石罅耳稍入數里曠焉土田山盤水匯是為大雷山汪氏世居焉然謝遺塵隱處不在是雨不休客汪生三日日夕與生父參軍仲安君對晤討論故實參軍不飲酒余病亦謝不飲燒燭啜茗甚適也已而晴與中表晜弟三四人及汪生踰干嶺入魏隩拜中表伯父墓隩中清溪窈窕白石瑤草滿澗聲潺潺出竹樹間與松濤相答響余樂而留之移日汪生曰溪上山田皆履約家物當跨溪結樓數楹割田十畝供先生隱具
先生願賜可之余曰諾吾將託是老矣汪生乃姓是溪為沈溪云午炊而還參軍乃治具挈銅鐺遊葉公廟云此鐺出貴竹與吾俱二十年客無當者閣不試乃今試幸為我賦之余曰諾是日望歸途月色如晝少憩東山之石水木清華湛然相照明日與參軍別於是汪生乃買兩籃輿輿人四人從者各一人結束問途輿人曰先往仗錫寺乃可尋四窗仗錫去此尚八十里而遙仍踰干嶺西行一大溪東注紆回不知幾折石齒齒離立水穿罅中行若游龍走虯雜以杜蘅蘭茝菖蒲射干之屬
其源蓋莫測所自淙淙作響東西谷應兩崖山秀麗幽峭行二十里所踰一高嶺山至此皆插漢所謂大雷尖小雷尖相聯絡而起大雷尖一曰南雷此正謝居士隱處前汪氏居蓋借是名耳始知前大溪源出此嶺之西萬峰千壑若驚濤怒浪擁翠而來嶺西水西行又與一大溪會大溪源蓋出西北斤嶺至小皎南流曲折而至它山入郡城矣溪中有行舟嶺上見西北諸山皆際天遠望極西南向走者岡脊平衍約可三四十里雲興霞蔚豈志所謂過雲者邪過雲一曰雲中居雲之南者曰
雲南居雲之北者曰雲北下嶺而稍北折西一溪凡兩渡北山之麓曰小皎溪上有齋堂廟廟額為張即之書不知事何鬼像塑出宋人手小皎邨盡表石界餘姚為龔邨為石壇為斤嶺而小皎溪一支南入為蒜坑小菴一僧一行者一午炊而去高下皆南行高為蒜坑嶺又踰苦竹嶺行二三十里見所謂大蘭山者若屏障然而所行二三十里路皆在岡嶺之顛險巇者四五里腰山而路高者出雲上四面峰矗起下而壑者萬尋色赭而童視之黯黮深闐中斗絕若鍋釜然行者趾錯鍋際心
悸目眩如履九折之阪不能舉足乃誡汪生閉目定神聽輿人不語徐度乃濟回視大山下有數十家煙火出林麓問輿人曰此正石壇龔氏居也正嘉間有侍郎公名暉者起家進士蒜坑東山高可與南雷敵山之陽即大皎鄞屬而所行五六十里間委蛇如蛇山嶺皆犬牙錯忽鄞屬又忽餘屬忽界所繇分處有大田同畝土人略以小塍樹封云時野燒滿谷白煙起蒼藹中望之茫茫然若漲海也雖善畫如吳顧王李諸君恐亦未易措手又踰錯愕嶺又名錯愕巖巉巖崒嵂徑路如線穿雲
霧以上磴纍細石盤繞趾蹠磴隙磴滑即墮傾跌數四始及顛而下益峻險手援竹樹足藉朽株蟻附而下山顛石皆林立峭拔列若屏者挺若筍者若獸而奔者若鳥而翔者龍而偃蹇若者虯而盤旋若者若窪者作坎若柱者作突若梁者作橫若袖者作舞若手者作伸若圭者可執若刀者可割人而若僧者女而若鬟者壁立而去尺許復壁立而起若鉅斧劈者不可枚數山下巨溪南繞溪中石亦大小錯高澗飛泉蛇行而下若雷若風若磬若鐘若竽若籟若笙若鏞若擊若崩若扣若撞
使人目不及瞬耳不及審乃坐大石歌滄浪之詩以行登一小嶺繞而南出乃一曠土寬數十畝者有沈氏居焉地曰杮嶺家戶業紙屋後山如屏少憩買酒餉輿人野老一人欣然出酒殽相勞苦乃為三釂而起由錯愕而東十里所云有漁湖在字巖下今業已為葉氏宅湖蓋僅存一溝矣未及遊又度一大溪溪即南繞者復折而北問之亦云出它山溪上即又嶺行殆未十里日沒矣是日蒸熱若長夏天朗朗霽忽陰雲一縷起日下即大風震蕩山谷響應若雷霆怒擊雲涌出南走頃刻羃
六合雲黑如靛野燒出山頂狀若列缺光閃閃爍人亦一奇觀輿疾走首不及數回咫尺不辨人馬輿人懼奔逸趣投仗錫寺雨閣不下僅入門大雨澍人皆云龍起耳明旦人從谷口來者云江海覆舟以十數溺死者如之俱山中人操舴艋出定海者篾工耳暮入寺時三四僧出迎客雨中然枯竹風翏翏在樹萬竅怒號竹光死堂戶皆震動酒數行雨罷乃罷宿遷公房遷汪姓長文族屬旦日陰復風旋作雪旋止僧云天陰即雨雪不問冬夏也蓋計平原至此萬三千丈云飯罷風不濟起策
笻出寺門有古松一東南行復東折循山麓半里所方石圭立道旁曰屏風巖高丈五六四面稱是東面鐫四明山心四隸每字大二尺許志謂出漢人手誠然非後代人所能辦也南面有慶豐字風暴甚不能久留山顛亦有怪石不能上回寺中午罷風濟復策笻出寺門西行洞石作橋寺前田百餘畝瀦諸澗水滮滮出橋下兩山夾而走岬如也溪斗絕率一里許率二三里許懸水數十尺潺潺下為級者三最上者為洗藥溪一級鐫三峽字二級鐫潺湲洞字三級不鐫字鐫字在南麓之立
石曰過雲巖巖下溪橫一巨石如梁梁上可坐十人蓋過雲字雖鐫此此徑路窄仄無二十里又南北鮮居人當非雲中前所謂大蘭山者無疑矣僧云雲時人到此腰以上出雲上腰以下沒雲下耳僧曉僧榮侍遊陳果核梁上酒三釂還三峽北山之椒有片石突起刻中峰字如斗大篆下刻經語楷徑寸蘚蝕不可讀云下有再來石榛莽盛不可尋復攀崖上稍西復有片石突起石背中穿仰睇天見一線劃一石刻石窗字楷大小如中峰旁有款僅開慶字可識餘亦蘚蝕會日暮還寺中明
日戒輿人行僧榮從仍由三峽西出南折過一山若井陘然至大俞溪溪東西皆居人西俞姓東即寺莊溪闊數尋步石作渡水紋縠坐良久時山桃作花瓣流罅中錦錯僧呼土人俞姓者一人先道西上嶺即四明山也輿行殆里者十盤而陡者數處漸行漸高見兩崖皆有高澗落翠微中或見或隱樹杪溼而四山益高峻西大山端委而長山椒石矗矗起童色蒼赤是謂白巖頭土人語訛不可辨詳辨始解云蓋四明山之前山相隔一巨溪溪南繞而復北折為大俞溪去里二十踔遠矣然
望之山不複也至是不可輿土人前道者砟荊榛取徑南入二三里許山俯而復昂崖窮壁立蓋幾千仞下睨潭水黑臨廁不敢窺窺輒眩厂稍西南向者亦骨立水滴滴垂腰穴而岫者四即石窗也號稱四明者無徑路隨道者縱橫下上援竹樹匍匐至厂下石确稍陂陀凸受手綰凹內趾蹠橫上十步達岫口是時日正亭午光不中入中岫稍深丈闊如之中臥一石隔為兩岫乃俯首入躬曲不伸出厂口伸右岫僅容臥一二人者左岫容三四人臥石五色錯仰視若網狀亂石珠綴大者鼓
如中者斗如小者丸如細者粒如中岫石一鼓如而平者題曰懸鼓厂口石一磬如而折者題曰垂磬中臥者題曰片雲厂口平立如壁者而不下盡題名及歲月右岫半壁陷者尺題曰藏書處余擬著一家言寫副本託是以藏之第恐山靈不我呵護矣字皆汪生手書分篆楷行草具惟懸鼓仰書滴石乳作墨瀋云下視溪壑雖斗絕淫鬻然石藂藂□草樹以故不甚怖愕第力罷少噉果餌氣稍充志所稱青櫺子鞠侯俱尋不獲鞠侯猴也見人或深匿問土人雖老死亦無識青櫺子者鹿亭樊
榭亦不可尋又云樊榭即白水宮蓋在西四明云志稱二百八十峰四面各生一木東生梓西生松南生柏北生檉今亦無所辨莽莽榛榛蒼翠雜植無不有也無慮二百八十峰也為巒為嶂為巘為巖為岫為洞為崦為嵕為岑為嶠為嶺為岡為壑為谷為谿為磵為瀑為潭為淵為碕為崖為坻為陵為阜為窪為皋為壘為臺為壇為壖為埒為墠為陻為壟為陿為阸為䧢為磝者亦無不有之望之斗絕懸者嵱嵷高者嶙峋而節級者岭嶸深邃者駊騀而聳者㠎嶫而雍者厜㕒崪者下侈上
銳者上蓋下哆者首昂足斂者身縮手足舒者腰細而股大者稜嶒而峭削者端委而尊嚴者奔騰而去不留者怒發中止者戴土而崔嵬者戴石而砠者土石半者多草木而岵者無草木而童者蒼壁者赤而複者黃白而上下截者紫翠左右坼者嶧而屬蜀而獨者上正章者宛中隆者卑大扈小眾巋者岌者峘者堂者室者盛而防者墮而囷者重甗而隒者厒而岸分者水之樛流者澄而紆譎者谽谺瀺灂者噴灑泄者湁潗沸者汩濦而漂疾者渟瀦淵墨者澎湃訇磕者盤紆𡶒鬱灝溔滲
灕又無不有之會迫日暮仍返寺明日辭仗錫南出高下壇曼阻𫕁陂陀不知幾百折乃踰踟躕嶺童岵半至徐鳧巖一曰徐無巖陡下千尺瀑垂半壁忽內陷陷窮復突削廉故瀑濺作煙霧狀飛灑殊態若白日走怒雷三面壁匣句廉側窺而頭目眩煜竦讋神悸矣強起策而臨廁風倒激珠雨射霏霏溼人衣帽思從陿中仰視四山環阻谷口南入三十里回遠矣躊躇而去去十里復得一隱潭瀑視徐鳧巖三面亦壁匣小較徐鳧四之一級石而下仰視殊快心目云下復有二潭潭俱龍伏
稱靈焉陿中石齧人足不能去去又十里為雪竇未五里有上雪不及遊雪竇山曠然四豁紆紆城也闕其南闕外青峰屹起若芙容撲翠是為小晦山寺曰資聖殿毀今存者不甚飾亦不甚宏敞一浮屠立殿右云為雷火所燒山門高四丈許新立十六夜為風壞僧云龍怪也寺前田寬二百畝有含珠林今赤地有錦鏡池今田有古松一如馬遠畫視仗錫尤大大可三四圍松下橫石梁兩磵夾左磵出梁下合而南流為瀑布瀉千丈巖稍不到巖十丈許橋而屋者十楹余題曰瀑上橋千丈
巖瀑亦視徐鳧巖而下深過之半石忽作盤仰承瀑瀑至盤碎擊而玉屑飛聲吼空谷不雨而雷日光蕩射恍恍電上有飛雪亭瞰崖之阻故太守雲間沈公作遊記作詩碑焉風厲不可亭亭碑亦仆由亭西上為妙高峰臺如峰名今毀有平敞地昔僧院云僧有道術虎伏就食嘗結藤龕棲其中峰石隆然平者三盡處壁削奇峭望之巖巖也四面諸山嶔崟險塞交錯如繡時陰睛互異色幻變誠妙且高矣南望為大小晦小晦近丹崖青壁信當界之仙都記有寺為奉慈坑為桃花俱不及尋
從妙高還由瀑上而東兩山坳中亭碑宋理宗應夢名山御書入寺路由此由山南轉下白泥岡下陿中臥對瀑布勝益奇視隱潭宏而肆哉潭受瀑黝然沈沈廣可畝餘水湄芙蓉叢生又云生雷公藤白泥岡土獨堊餘土丹兩僧日侍游一戴姓一陳姓俱鄞人明日辭雪竇出由白巖至溪口皆岡嶺間行不甚險漸行漸下矣有雪竇禪關亭買舟溪口還過蕭王廟過同山過烏山過江口過徐家渡過三江口景清曠饒水竹土田肥美故句章之墟在江口山陰水陽或湍或瀨或淺或深或潮
或汐至北渡暝矣上眺江橋四望北指大雷示履約曰汝得無白雲乎思哉過三江時讀盧枏詩枏詿誤入法網濱死者數四十三年始出獄讀其詩楚楚悲焉至家鐙火熒熒起是為二十一日也明日送汪生還山乃命毛穎記事如右里計二百七十有奇日計十有奇山中土色丹者計三之二故古記曰四明為丹山赤水洞天一曰赤水在象山萬曆二年歲甲戌鄞人沈明臣記
叢書２／四明叢書／四明叢書：第四集／月船居士詩稿　清　盧鎬　撰／卷二／七言古／九月十五夜同伊哉小廂彩虹晝堂候濤山飲月得吞南二字(P.5-2)..[張氏約園刊本]
九月十五夜同伊哉小廂彩虹晝堂候濤山飲月得吞南二字
客滿船酒滿尊晚潮逆向風頭奔客投山寺愁山黑海月先客懸海門憑欄指點正奇絕頃刻忽被浮雲吞振衣一喝雲倒走凌空孤鏡無纖痕海氣既澄霽天亦浮蔚藍五人一席踞斗南海若蛟室驚雄談吁嗟乎三秋好月只今夜直到明歲誰能堪勝地勝侶若此不一醉快事竊恐難再三簫聲急歌喉酣桂影長夜垂毿毿醉眼瞪夢復何物唯見遠山閃閃眠金蠶
叢書２／四明叢書／四明叢書：第七集／灼艾集　明　萬表撰／灼艾集／下／霏雪錄(P.3-1)..[張氏約園刊本]
樊公時中為浙江參政觀潮嘗題詩樟亭云煙波閃閃海門開平地潛生萬壑雷大信不虧天不老淛江亭上看潮來公之志可見矣至正壬辰紅巾賊亂公張弓抽矢馳射於其間賊應弦而斃者甚眾自卯至申公矢盡竟死之
叢書２／四明叢書／四明叢書：第七集／見山樓詩集　清　張翊儁撰／卷二　辛酉至壬戌／林義士辭(P.17-2)..[張氏約園刊本]
林義士辭有敘
十月二十六日賊陷慈谿城邑令先三日走通城人皆走義士率妻子居城北鄮嶴賊猝至義士著短衣持梃呼鄉人與戰斃賊十餘人餘遁去越日賊大至義士復與之鬬轉戰數里賊愈集焚鄮嶴民居幾盡鄉人潰義士受數創死臥沙磧中賊退後吾父收其骸骨而殮焉義士者余長姑夫也桐齋其字世榮其名也
黑雲西來低壓城城頭烏鵲噤不鳴黃狐跳梁白狐人立蕭蕭野骨悲風四塞一解城中主者誰飛蓋一去不
復迴城中居者誰東西南北何時歸二解朝出暮入焚掠四野草木不青邱陵為赭三解公何人斯不為守土吏不受國士知奮梃大呼一鄉之人多從之殺賊漉漉血染髭餓虎狂吼野豕紛馳山頭蔓草塗膏脂四解明日賊又來村居爍爍飛紅埃裹瘡復戰鼓絕力不衰身臥沙磧血漬苔左手握刃右手挽髑髏紫稜閃閃雙眸開五解風淒日慘天無光妻子慟哭歧路旁桐棺藳葬荒山荒六解生為人傑死為鬼雄草莽之臣君恩同獨行其是成孤忠千秋萬歲垂無窮七解
叢書２／四明叢書／四明叢書：第七集／見山樓詩集　清　張翊儁撰／卷三　癸亥至庚午／黑水洋觀日出歌(P.22-2)..[張氏約園刊本]
黑水洋觀日出歌
黑風吹水海水立波濤如山天墨色赤烏熠熠飛出扶桑來百千萬頃搖動琉璃碧樓船奮激聲浪浪天雞啼破遙天荒五更殘月墮水底但覺四圍雲水銜微茫排空突兀赤城起霞光霍霍亙千里眼中幻相莽無定翠雀金鳷紛蔚跂倏忽天風來雲彩淨如洗水色天光鋪欲平閃閃不辨赤白青黃紺與紫一丸如斗欲出旋復入恍疑靈鼇神龍窟裏爭吞吸一起一伏波低昂炎炎紅鏡擎出臙脂濕轟然直上凌雲霄晶光徧射九州七舍東西與南北精移神駭銀海眩欲花車蓋盤盂欲辨
何由得我昔遭離亂北走來燕京中原道路苦梗塞茫茫滄海凡四經魚龍叫嘯風濤怒嘔吐狼藉難為情豈無蓬萊山恍惚不可憑豈無登州市變幻難具名相傳日月照耀有如金銀臺驚濤駭浪使我不得雙眼明新皇御極今七載蛾賊掃除倒懸解九重召試羣儒生海隅微臣亦得覘文采東吳粳稻輸帝京我隨雲帆轉遼海蛟馴龍擾歌安瀾舟中放眼天地寬一輪華曜瞻宣明俯仰今始徵奇觀我聞有虞時光華賡復旦又聞漢時宗祀日日宣重光天文燦是皆盛德諴帝天昇平有
象天章煥方今帝業誇中興多士霞蔚兼雲蒸歌功頌德吾何能李程五色自有詞臣賦一詩聊同下里獻曝抒真誠
史／地理／宋元方志叢刊／景定建康志　宋馬光祖　修　周應合　纂／卷三十七／文籍志五／詩章(P.1928-1)
【馬野亭之純】詠臺城吳時後苑晉宮城見得當時似玉京往事茫茫同水遠長郊渺渺與雲平珠璣常向耕鋤得禁禦今為陌路行只有月華還似舊徘徊花上聽寒更
○石麒麟石虎石羊還石人此間獨有石麒麟定應側近藏陵墓仗此威靈護鬼神一石琢成高且大兩頭相望儼如真參天宰木知何在今與漁樵作四鄰
○斷碑百尺豐碑立路南盡停車馬試來
看不知神道是誰墓為問康王何代官初謂流傳須永永安知磨滅巳漫漫姓名不足標青史休把將來碇石看
○鍾山石城為虎此為龍都邑無如此地雄萬壑千巖皆拱北三江七澤盡朝東埋金依舊祥光現鑿浦仍前地脉通吳晉六朝嘗巳驗如今留鑰比關中
○石頭城幾年聞說石頭城初謂堅牢似削成只是一拳如卓望初非四面有樓棚依山最好防車騎舉眼何妨矙賊營為問區區徒自守何如席卷向宸京
○幕府山當初一馬過江來幕府權宜向此開萬里封疆吾舊物一時賓客爾多才建臺此事雖堪羨掩泣其人更可哀相視不曾言及此欲教天意此時回
○靈和殿前蜀柳此柳栽從蜀郡移宮中諸柳不能垂祗緣草木根靈異非是乾坤雨露私輕似行雲清似水軟於吹絮細於絲風流可愛如何比最是風生月上時
○天闕山不知象魏欲何為布政頒條總在茲凡有往來須仰視庶幾眾庶可周知後來江左當新造好向城隅踵舊規卻指牛頭作天闕此言多少被人嗤
○清暑殿見說當持百尺梁四圍修竹
翠雲長正當盛暑都無熱不有薰風亦自涼那與人間同日月直疑天上兩陰陽有時更取龍皮浸凜凜如飛六月霜
○梅梁殿太極初時欠一梁漂流偶見石城傍曾聞禹廟還如此可見川祗欲效祥不但千年無朽蠹能令滿殿有芬香要將盛事傳來世畫出梅花十丈長
○潛鶴鼓板木為腔冒以皮其中寧有鶴來棲如何音響聞西洛未必源流自會稽既被兵人都擊破卻云禽鳥不鳴嘶分明偽妄無人辨可笑諸人識見迷
○促粧鍾禁鼓城頭報五更景陽樓上打鍾聲秪疑髣髴天將曉不省徘徊月尚明閃閃青燈星戶綴鬆鬆綠鬢霧窻橫蜂黃蝶粉都描得那有鴉兒畫不成
○銅螭署洛陽當日鑄銅螭徒得形模怪且奇玉剌口中藏不見蟲居腹內出無時移來建業尚如此徙在江陵無復茲此說流傳真誕妄便當不信不須疑
○金城柳金城四面柳為營此日征西路再經憶昔僅能高咫尺如今端可拂青冥清眸漸隔花中霧綠髮俄懸鏡裏星功業未成多少事攀枝挽葉淚淋零
○東山謝安人物江南第一流居常不
肎利名求壯年甘向東山隱暇日須將妓女遊既與斯人嘗共樂固應有患即同憂後來一為蒼生起破敵成功祗坐籌
○披香殿繡栭藻井柏為梁翡翠簾櫳映璧璫寶篆煙雲凝馥郁華林錦綺競紛芳荷花永晝湘江靜桂子西風陌路長最是春衣裁巳就領巾飄動盡天香
○古越城府城西北瓦棺東尚有遺基在此中旋折纔方二里許規模不得小邦同正當進取爭彊霸聊作屯營備敵衝老范智謀曾不識卻云爭似建康宮
○西州城運瀆居東西冶城西州遺迹甚分明多言東晉纔經始或說孫吳巳創成池苑春風羅綺市樓臺夜月管絃聲入門盡是嬉遊地惟有羊公不願行
○王導宅當時一馬渡江來幕府山頭刈草萊四海紛披都似此一時締創亦艱哉朝綱治具提還挈國本人心壅更培輔佐中興功第一應須千尺上雲臺
○陸機宅只聞二陸住華亭卻有書堂在秣陵如此弟兄無比擬翕然京洛有聲稱辯亡著論真難及受命專征若易能十萬河橋俱潰散儒生虛語不堪憑
○沈約宅飽觀明月雙溪水徧倚清
風八詠樓但見遺蹤留婺女安知故宅在昇州文章至好雖堪羨節行全虧亦可羞看得齊梁相禪際只宜稱隱不稱侯
○江揔宅青溪第宅鬬鮮妍最是江家宅可憐路上行人爭指處橋邊遺跡尚依然南冠辭住長安日北客歸來建鄴年惜此屋廬還似舊不知曾讀黍離篇
○三山九華境上曾親歷五老峯前亦屢過不似三山殊媚好何須千仞極嵳峩翠圍宛似屏間畫綠折全如水上波況與滄江苦相近見來心眼定如何
史／地理／宋元方志叢刊／咸淳臨安志　宋潛說友　纂修／卷二十四／志九／山川三／山三／餘杭縣(P.3593-1)
餘杭縣
大滌山洞天互見洞霄宮
在縣西南一十八里按茅君傳云第三十四洞第三十四洞洞霄圖志洞下有天字名大滌云蓋之天周回一百里周回一百里一作四內有日月分精金堂
玉室仙官考校災祥之所姜真人主之與華陽林屋邃道往來或言此山清幽大可以洗滌塵心故名穹崇千尺迥壓羣巒中峯之上有許遠遊昇天壇丹竈瓦甓尚存　政和閒猶有卿雲簫吹往來清越崖閒多靈芝異草人所不識
九鏁山
其勢九折縈紆相續曰天關曰藏雲曰飛鸞曰淩虛曰通真曰龍吟曰洞微曰雲璈曰朝元四時山花爛漫清芬襲人下有石門夾道今不存
天柱山
在洞西南隅乃五十七福地地仙王伯元主之按記云天有八柱在中國者三此其一也一在壽陽一在龍舒四隅斗絕四隅斗絕大清一統志引紀下有中突一峯四字聳翠參天神仙隱化時有見者山出佳茗為浙右最
伏虎巖
在大滌洞西南峻壁閒若環堵之室南有路下涉崖磴方至其所東晉隱士郭文伏獸於此因以名巖
來賢巖
在大滌東南秀峯之前嵌空數丈叢竹閒有磐
石可坐東坡作倅日同蔡準吳天常樂富國聞人安道俞康直張日華凡七人來為林泉之遊遂名其巖曰來賢今作亭於上名曰宜霜
仙跡巖
去大滌里許在路側崖上有仙人遺跡苔蘚不生溼潤光澤
大滌洞
舊傳云元同先生閭邱方遠入遊自華陽而歸所見龍鱗異境花木鮮繁門有石鼓扣之則鳴其閒頂平如砥又垂一石如柱號□隔凡過柱一重如竇過柱一重如竇重圖志穴內闊丈餘有圓井有圓井淳祐志圖志有上有中字無底唯閒琅琅琅琅圖志浪浪之聲乃　朝廷投龍處常有白鼠長可二尺仙書名為玉芝仙書名為玉芝圖志厓上產草名玉芝是也志沿淳祐志之誤餌之可以長生
棲真洞
在大滌山前峻嶺之上按記云大滌先生杜琛語弟子何法仁曰西洞尢廣汝宜居彼可遯世成真遂名棲真洞有罳頂狀若寶蓋龕室幽深乳泉點滴有東西二臺有東西二臺志詳東臺不詳西臺按圖志西臺一石平如棋局白石子如拳委積其上旁列石坐環嚮焉東臺有石閣津涯不可測常有龍爪蟠拏蹴縮之跡遊者以手漫滅之次日驗視如初或以為洞龍出入之逕　大觀
三年四月山人胡真隱居其中午夜忽聞鼉鼓數百聲火毬相繼走又黑雲靉靆皆奔出洞外次則迅雷烈風駭震山谷真隱股慄莫知所措移時方止
石室洞一名藏書洞
在大滌山中峯之前有巖竇石梁洞外泉脈垂溜注於石梁之下洞初未顯吳筠吳筠宋不出筠注從竹從均避理宗嫌名後同解化於宣城指門人藏書劍於此尋訪果得之又按景行錄云西麓有巖扉石座自然成備蓋不止乎書劍亦天師藏真在焉按石精金光經言曲晨飛精藏景錄神劍解之道凡蹔過太陰紫胞鍊度皆四百年其藏必發蓋數足運會真靈自有以發之耳今天師石室之藏巖扉呀啟益驗此經之說山腰有石窪樽洞上有石茶竈皆仙家遺跡隱士陸凝之永仲嘗築室於是號石室先生云
嗚鳳洞
去大滌一里許山之上石門阻隘童稚可入者閱其內石屋旁一小路不知其極上有穴泉溜環珮之聲入於方池未嘗減溢耆舊傳云錢氏時因鳳凰來故以名其地亦改為靈鳳鄉
鳴鈴洞
祥符舊志云在洞霄宮東山之上洞多竅穴風作則鳴舊本作鳴虛洞
龍蛻洞
在大滌洞東一里許喬木幽隱巖穴嵌巉深可數丈春夏多蛇虺潛伏　皇祐初羽人於洞閒獲龍骨數肩齒角皆具因以名之記云五洞潛通此其一也
白茅洞
在大滌之西南一十里嶺石之上靈象巋然按記云有晉人遇一道士衣巾爽麗自洞而出詢其名氏則曰吾白茅先生職此久矣因以名之其洞門如井垂綆而下一二丈至地回環容坐二十人乃第一重也屈身下入又可二丈有仙人酒甕及二石若柱上有一竅通明
歸雲洞
去大滌五里在西嶺外層岡之上即棲真之後門深可百餘丈百餘丈丈圖志尺石壁光瑩洞有罳頂亞於前洞按記云是神仙迴車之便道故曰歸雲常有雲氣往還其洞外又有隟地皆灌木疏篁隱映前
谷
撫掌泉
在洞霄宮殿階之西深可三尺許清泠清泠泠宋誤冷以圖志校可鑑古詩云卻疑三尺底別是一壺天舊傳錢武肅王至宮有雙鶴飛舞其上因撫掌招之鶴墮而泉涌故號撫掌或言舊名涌泉漕使陳公堯佐因按察至焉問羽士此何水荅曰涌泉昔仙人撫掌而泉涌公於是撫掌果如其言按舊志云久旱不竭瑩潔常澄或時五色變異不可測夏寒而辨砂礫冬溫而育萍藻育萍藻育圖志冒　熙寧初有物狀如鯪鰻遶欄楯閒兩目如丹時人以杖扑之即墜入泉去須臾陰霧周布一山大水自天柱源來洶涌可畏將墊殿堂乃止惟損去廓屋數閒或曰龍之怒也
明星瀆
在縣東一里二百步周回一百五十步溪之南塘　敕使投龍於天柱大滌洞必先祭明星瀆九域志載餘杭古跡亦然耆老相傳云昔有人晝視水中有星燦然故號明星瀆溪下多潭皆遇水決衝注而成自新堰以西第三潭最深瑩
而闊者明星瀆也父老云瀆之南瀕路舊有女冠之居遺址尚在
瀑泉
在洞霄宮憩賓亭外三十餘步三泉吐溜合而成瀑
冷泉
在洞霄宮外半里路石罅閒路石罅閒路下育旁字水脈甚細冬夏不絕瑩然若玉壺之貯沆瀣也山行者掬飲毛骨竦然炎月投以熟物熟物熟繡谷改熱至晚即冰結
新池
即今洞霄宮廚院方沼源自前池溜於坳堂唐大歷中縣令范愔所鑿李元卿記云執爨無欲清之僕挈瓶無汲深之勞
雲根石
去大滌一里許在路傍之西與仙跡相近石狀如雲從地涌出故以雲根名之
藥閫
在大滌洞東山之前夏侯天師種藥於此芝畦朮塢百藥之植靡所不有嘗言古聖人以上藥養神中藥養性下藥遣病可使人神靈可使人
性明可使人病愈故常施藥於鄽隨緣深淺而遇有藥圃詩云綠葉紅英徧仙經自討論偶移巖畔菊鋤斷白雲根一日樵者開圃中有犬嗥有犬嗥圖志有物大嗥自籬而窺見師策鞭乘一獸似虎非虎行疾如風入東山而去今四山生草藥六十餘種圃跡猶存
清音亭
在大滌洞路之中後數丈乃天柱泉發源之竇水流沿洄亭閒循除以入於沼清泠可愛亭名取左太沖山水有清音之句
祥光亭
在大滌洞口錢武肅微時嘗臥巨石之上指洞而言曰異時或富貴當建亭覆此石及衣錦回營飾頗盛其石今瘞亭下　祥符五年中使及漕臣州佐邑令偕集於此忽五色雲出洞中數刻方散因名亭曰祥光樵者閒有見仙人弈棊於亭至前則不復見　咸平中民有來盜其檻斧之焱焰隨起飛逐盜為之驚奔
翠微亭
自來賢巖前東五十餘步登小坡而上名青檀
山路之右皆依巖左臨深坎路旁有巨石與巖對峙號小石門過此則巖石轉有泉自石溜而下注於巖穴狀如石盂橫探小竅深不可測其水不盈不涸號曰泂酌泂酌之上有巨石圓竅玲瓏號曰月窟月窟之西有穴盛溜最冷號曰冰壺泂酌之下又有泉穴其水最清號曰鏡潭今泉源湮沒皆非舊迆邐至試劍巖其石如劍劈斷旁有巖隙可憩數人行二十餘步有峭壁面北從地涌出高可二三丈廣二三十丈其上蒼翠玲瓏奇怪萬狀出於天巧莫可形容其秀氣發自來賢至此半里餘始畢露無遺上有石乳焚之最香但有巖自北而生正蔽其前外旁相去猶有數尺深入僅可容人臨坎作亭名曰翠微
題詠大滌山楊傑詩大滌洞天玉為室真官典校長生籍金闕九鎖明明開金闕九鎖明明開洞霄詩集青山九鎖閟仙源老盡碧桃人不識祖龍求仙徒用力駕海欲驅山下石神人倚住不與行留得巖前隱仙跡○吳侍郎昌裔九吟九吟九作八是也詩并序云青蓮山人吳昌裔攜客山行詠陶嘉月自雙徑來洞霄丹巖翠壑林立環擁神剜鬼刻不可名狀餐雲潄月偶得九吟留之山中以紀幽踐　九鎖云上界神仙住九華故留靈鎖護煙霞雲根欲斷溪回處流出常山常山山中幾片花　棲真云鑿破千年渾沌心石楠當戶洞愔愔詩臞猶怯春寒在捫石梯雲不敢深天柱云柱天屹嶫斷鼇根鼇根根作足臥草蒙茸伏虎痕想
見山中明月夜有人長嘯抱崑崙　石室云竹几蒲團石室中細書抱朴校參同寄聲碧眼朱高上何必攜琴下閬風　清音云山出涓寒涓寒清寒淳祐志寒涓一道泉暗聲落澗下錚然轆轤引上泥丸頂便是人閒赤腳仙　來賢云杖挂松花酒一瓢手挼柏子雜香燒山空露冷吟招隱掉首諸賢不受招　翠蛟翠蛟詩洞霄詩集蒼松翠石東寒流卷下空山白玉虬亂壑無人煙霧集一庭飛雨暮生秋云蒼松翠石束寒流飛下長身白玉虬吐出英雲千尺雨須臾雷霽水痕收　飛玉飛玉詩誰鑿巖扉石竇開懸厓飛瀑轉風雷須臾白浪從天下野客不知何處來並與此異云誰擘巖扉石竇開中流玉水潄蒼苔有時卷雪從天下端是源頭蓄得來○自元鑒詩天壇絕頂山髣髴翠微閒跡久苔紋碎雲根古木閒丹成人已去鶴駕未曾還猶有簫吹響時時下舊山○高參政定子禱雨作牽絲晨謁玉皇家喚起慵龍乞井花醒看滿山枝葉語晚唐句子是萌芽　詩到眉山白一家也將正命攝於邪巧裁大滌天成景戲詠庭蛟與洞鴉　兩閒灑落無塵著萬象森羅觸處逢此意要令兒輩覺擎天一柱愛中峯○趙南塘和茂實弟紀遊韻山滌浮埃宇暖霄遯翁行處有人邀仙關寂寂誰開鎖俗駕憧憧自過橋朝氣蘭蓀清帨韘夜聲猿鶴美笙簫浮生一日閒難得那計顏姿茂與凋　金銀宮闕插天華一徑縈蛇嶺冠霞游子恍疑塵換世山人笑問客還家水輸東北通歸汶峯列西南秀出琊喧寂萬殊從爾好是中佳趣要無涯　欲闖靈關燭借光窅然深墨定何鄉隱棲舊託郭文舉仙籍今收魏伯陽芝室丹深巖樹綠松房酒熟洞雲香老生一醉迷凡聖付與時人共校量　雨來龍口吐長煙風去鵬程跨大年圮上書存記黃石洞中棊罷失言天幾時谷納霜鐘響是處巖排錦樹圓莫怪好山仙路徧正惟好事與流傳　俠仙初日醉芳醪曾與猿公接戲遨彩霓跨空橋影澹黃蛇分雨劍痕高試從嶮處□天路莫向塵閒畫地牢千載祖龍移不去浪教山鬼笑徒勞　瓊館祠真歲奠椒老坡題後閒何寥橘中儻值厖眉叜箐裏寧逢獨足魈欲問津迷無纜繫莫夸徑捷有弓招長松怪石森然在又見亭皋一葉飄　絕愛穿簷碧數竿桃椎嘗此掩柴關柳猶生肘慵忘我藜不充腸病下山疑有燭龍潛月窟得無笙鶴過雲閒積蘇俯視濛濛爾八極吾將契
往還　此亭此水幾徘徊舊觀今新老眼開行險不盈還一笑窮源未得且頻來湯年閒亦旱禱雨禹步乃能冬起雷戲語聊貽道門舊高明了此復何猜○程滄洲公許步虛蘂珠七言　元蓋之天高崒嵂自兩天眼支一脈嶙峋四面森翠壁中有瑤柱倚天立窈窈鬱鬱僊者宅涵雲蓄霧九鎖隔石扉誰遣玉𥫽擘通行豈虞虎豹搤雲臺散吏青城客掉頭三㠀風煙窄南薰駕我來散策晴天萬里展笑色祖龍驅山山辟易仙人抵住如刻劃武皇情念膏火迫宮壇經營竟奚益惟我　章聖薦簡璧心與天同緜寶歷　高皇中天定都邑脫屣大位駐　清蹕至今僊館閟　奎畫跪拜締眎涕霑臆大滌棲真轉石室幽巖邃竇杳莫測似聞句曲通咫尺颷游何曾有轍跡天壇可望不可陟翠箬閃閃丹氣溢我名何自標洞額〔大滌崖壁上髣髴有賤名二字〕得非三生託真籍一念之差甘墮謫拊心靜慮深咎責羽衣窺我慘不懌為我洗琖酌琥珀沈沈古井龍嗜蟄誰令怒吼捲飛帛夜涼健倒風雨急醒悟乃是巖溜滴西瞻氛祲羌堛塞玉華故棲歸未得文舉遠遊記夙昔借一菴地紬隱帙百六行度運會厄列真校錄曉繼夕恫憫含生沛德澤罷征寬斂戢鋒鏑名山是處可棲逸不材我自安社櫟勳業振古名揭日邂逅要知非爾力蠻觸擾擾鏖得失豈容汩我室虛白流鈴擲火九穹碧泰初為鄰壽無極○徐大玉獻子詩入得青山第幾重龍蟠鳳舞著仙宗九關雲鎖疑無地數步天開又一峯大滌洞中丹作井昊穹殿下石為松我來自結真人伴杖屨翩躚是指蹤○葉靖逸紹翁詩葉靖逸紹翁詩中四句云巖瀑蕭蕭中夜雨松風颯颯四時秋空亭虎嘯人何在古洞龍歸霧未收末句更游作約重游倦身祇欲臥林邱羽客知心解款留泉溜涓涓中夜雨天風凜凜四時秋虎巖月澹迷仙路龍洞雲深透別州九鏁青山元不鎖碧桃閒後更來遊九鎖山徐凝詩人行之字路嶔巇九鎖縈迂縈迂青山勝九嶷祇被白雲生不斷無端點破碧瑠璃○晁端友詩行盡青峯青峰峰作山與碧溪何須辛苦覓天梯九山不鎖尋真路自是人心到後迷伏虎巖唐吳筠詩郭生在童穉已得方外心絕迹遺世務棲真入長林元和感異類猛獸懷德音不憶固無情斯言微且深來賢巖蔡準
詩大滌洞沈沈天柱峯嶫嶫人世悲落花觀松無易葉朝夕樵風生雲鶴閒情愜何當採玉芝真蹤從此躡大滌洞白元鑒詩云靈山實秀德仙聖杳難親水溜空沿石雲扃不見人川源世上異日月洞中春欲出虛無境應脩有待身棲真洞趙兩山汝唫詩幅中灑松露雙袖抖衣塵可耐人閒暑來尋洞裏春座分雲骨冷屐隱甃紋新鶴近清尊舞如留欲法賓
史／地理／金陵梵剎志／卷四／攝山棲霞寺／文／逰攝山棲霞寺記略　馮時可(P.40-2)..[民國二十五年金山江天寺印本　　本書與法鼓文理學院合作製作]
逰攝山棲霞寺記略
明按察副使吳郡馮時可
攝山舊名繖山以其形團如蓋也或以地宜藥物可資攝生易今名焉山脉自鍾阜而來蜿蜒北走數支窿起左環右抱奥衍蔽虧而瑰竒絶特之態亦往往綴麗其間西北一靣大江浩浩望如游龍日夜夭矯奔騰於其側隂生陽曠下上適目宜為遁世者之蘧廬而棲霞寺正直其陽寺本南齊明僧紹故宅僧紹肥遯於兹閱二紀而捨為招提
陳侍中江總持碑文隱宿莾中可按也余謝事歸吳以微服詣白下於孟夏十九日曉從太平岡偕客枉七里而過蔣王廟又八里而出姚坊門不二十里抵山麓矣楩柯攅蔚結暗生隂已度石梁有銀杏二本高數尋徑二丈疑是齊梁時物入殿後至鹿野堂憇焉僧出飯飯之飯畢出觀隋文帝所建白石浮屠雕琢人物卉木眉髪枝莖若有生氣前設導引二佛丈餘露立皆有虎頭筆法左折觀品外泉石蓮中擎鑿為泉眼水引自下而滴自上泠泠有韻可聽泉旁則千佛嶺也明徴君之子仲璋感金光之異就壁鑿龕琢石為無量壽佛像高可四丈左右觀音勢至像各
高三丈大同以後增餙至千尊巨細相錯近若龍宫鳯闕遠如蜂房燕壘披烟染霞彌增藻絢他山所未有矣蜲蛇而上禮古佛菴嘉靖丙辰雲公得銅像於地高二尺許欵製精良非唐宋以後工人所能也又折為紗帽峰四旁睨之厥狀宛然再上為默坐軒不語道人所息洞也道人止靜八年而去殷學憲邁異之軒所自立耳過此為縹緲峰石勢崢嶸嶄嶄逼人下為中峰澗泉流縈帶溪徑窈窕綠隂如幄希見曦景為一山勝處有橋跨焉倚之則其勝可盡僧欲建聽泉亭於上以不得檀越未僃厥觀泉聲烏烏若有望者其旁為白鹿泉出紫盆峰下壁以紫泉以綠相
映爭暉棲托者不能自絶於其側舊傳山中水竭居民逐白鹿至此得泉故也又轉至白雲菴為試茶亭陸羽之所嘗矣下有白乳泉其迹已没水若沮洳然無可質究閱畢復由紗帽峰至觀音菴則節公所築精舎門外有試食臺龍虎二峰相峙如拱如衛下窺松路一線縈紆歷歷若有人行亦勝處也節公以軟輿送予至天開巗兩崖削立其直如截濶可三尺為磴數十級而上磴盡為臺所名唐公巗也可置數席下有大石如列豆所謂迎賢石醒石皆離離左右巗之側老僧無淨禪定於此十七年矣衲子寂時導予往視因導予至凌虛室約五里而陟絶頂下望江水
烟帆雲舶忽在襟袖馬鞍鳯臺金焦諸山擁翼連綿若龍之蟠若蛇之走若牛馬之吸夕陽射之閃閃作紫金光相映令人兩腋習習幾欲風舉迤邐而下觀真珠泉有亭翼然峰巒相合薈蔚無間抵鹿野堂而日在虞淵矣小酌旣罷夜靜山空閴無影響遂與允修連榻淸論齒舌相擊纚纚不休則中峰又將吐月卽起披衣徘徊庭中久之鐘聲梵唄遠近相送東方白矣栢公謂予曰兹山之勝公已十探其九所未酬者中峰耳吾導公究之携余手而東可數百武卽落我杖底峰皆石骨磷磷齒錯賈勇以登且翹且騫兩足幾繭遂上最高處極目四望連峰接崖或起或伏
如疊浪然不知身乃浪中人也下而觀若石臺徘徊蒼崖古樹間意不欲去從者告以脯資竭請予就駕歸至太平岡寓遂為記以貽允脩　時萬曆丁亥四月二十日
史／地理／金陵梵剎志／卷二十九／燕子磯弘濟寺／文／遊弘濟寺記畧　吕柟(P.2-2)..[民國二十五年金山江天寺印本　　本書與法鼓文理學院合作製作]
遊弘濟寺記畧
明禮部侍郞吕柟
己丑二月虛齋王子崇邀弘齋陸伯載及予同遊燕子磯是日予獨先徃北出觀音門傍山西行登弘濟寺磴數十層寺西則觀音巖也怪石礌垂蒼黛參差上接雲霄而大江自龍江關西南來直過其下俯案睇之可駭僧曰此其下基皆石甃乃從僧上觀音閣閣亦傍巖下就江漘築基上交竪九柱皆丹柱上棚棧構閣閣三面皆欄杆憑之瞰江若在樓船頂立也是時晴見萬里日映碧流江豚吹
浪上下西望定山如蛾眉東指瓜歩如丘垤他山皆閃閃冥冥如落雁蹲鴻不可辨矣昔予在解州嘗遊龍門眺砥柱登流丹亭汲河烹茶以弔禹墳至此乃勃然興懷將天下奇觀尚有過斯二者乎閣東崖有白巖喬公篆書刻石上而虛齋弘齋皆至乃復同升閣上流覽歎賞虛齋乃招二篙師泛舟往至觀音港登壽亭侯廟先至水雲亭遂上謁壽亭侯左有大觀亭至此看江日隱斷雲煙霧霏微蒼茫無際矣遂攀松捫蘿以上燕子磯磯皆巉石疊起水圍三面其石罅猶見江轉磯底可以高覽八極也
叢書２／四明叢書／四明叢書：第二集／錢忠介公集　明　錢肅樂撰／南征集／卷十三／疏／再陳練兵殺虜疏(P.17-2)..[張氏約園刊本]
再陳練兵殺虜疏
疏為再陳練兵殺虜乞留臣言以質千古事臣聞恢復
之事與開創同開創之君與其臣下馳驅戎馬之中握手若等夷及其功德日盛物望咸歸雖有奇才異謀不敢不俯首推戴此則淮陰侯所謂天授非人力馬伏波所謂帝王自有眞也臣詳稽往牒中興之后惟夏少康漢光武可名為恢復若晉元帝宋高宗只名為保守不得為恢復何者有窮弒相明遷夏社王莽擅朝陰移漢祚少康光武不階尺土祀夏興劉不失舊物此則二君恢復之明驗也琅琊渡江衣冠無恙苻堅負恃其眾飲馬長江淝水挫兵警情風鶴其時君臣上下狃於苟安
雖祖逖誓淸中原劉琨志梟淵勒終於齎志沒地高宗南渡兀朮亦遂長驅犯浙其時金人兵力不能經略江南委之而去而宋之君臣上下亦狃於苟安雖宗澤表還舊都岳飛期飲黃龍終亦齎志沒地此則二君不能恢復之明驗也由此言之能恢復與不能恢復由於能用兵與不能用兵也已事可知矣臣竊論天下大勢譬之於人形蹶者其生易復神旣者其氣難回如周家卜曆雖云八百河陽之狩繻葛之戰已非臣子所忍言而其中復有子頹子帶自相殘賊致天王自削其勢以高
諸侯之名延至赧王有逃債之臺被竊鈇之言膏竭燈殘奄奄而盡司馬亂始於八王禍烈於五胡懷愍之辱慘不忍言延至江表內有蘇峻王敦桓玄之難外有孫恩盧循之寇羣賢戮力僅而不亡亦復膏竭燈殘奄奄而盡宋徽欽之禍略與懷愍同迤至南渡西湖之歌吹暮樂朝娛亂賊之肺肝日新月盛循至厓山亦復膏竭燈殘奄奄而盡我國家今日時勢易於晉宋而難於夏漢何則太祖高皇帝驅逐胡元功德在商周之上非典午篡魏趙宋欺孤者比也毋論列聖相承深仁厚澤不
可弭忘卽先帝英明強毅之氣猶閃閃在人耳目間不幸流寇之後繼以醜虜風捲雲除一朝掃地正如強梁之人忽中危疾蹶然顚仆苟導其脈絡理其血氣徐徐而斟酌之便可復故此臣所謂易於晉宋者此也夏漢之衰奸臣在朝忽焉中圮史臣所謂危自上起傷不及下者其言是矣我國家中葉上固受其危下亦未免見其傷往者遼事起而有遼餉臣讀詔書曰暫累吾民一年已而為定額矣及勦流寇復有勦餉詔書如前已而又為定額矣往者楊嗣昌請抽練九邊之兵以制奴滅
寇書復如前已而又為定額矣加以催科之令毒於猛虎撟虔之吏剝民媚官民間思亂已非一日繇是言之傷不旣多乎然此猶正額也前年起義方國安王之仁日吸紹興民間之膏血而空之張國柱王鳴謙日吸寧波民間之膏血而空之谷文光朱嘗淁李礎日吸天台民間之膏血而空之一時有此三空者傷不已甚乎今其餘毒猶未盡改此臣所謂難於夏漢者此也主上毅然恢復欲為少康光武不屑為晉元宋高然臣以為能練兵殺虜則能為夏漢否則且不得為晉宋主上憫斯
民之塗炭下明詔發德音然臣以為能練兵則能安民否則詔書且為具文矣臣請言其大略可乎方今人盡知建國忠義盡仰建國威望拜為大將固宜主上若用臣前日之言調集各兵聽建國閱視精者留之羸者汰之分立十大營或五大營肅之以王命申之以盟誓勸之以山河怵之以斧鉞營將統於大帥偏裨統於營將哨隊統於偏裨什伍統於哨隊兵統於什伍雖千軍萬馬可使如一人然後成陣而出銃砲在前長戟在後正兵居中奇兵分翼出奇制勝卽八閩略定未可知也且
營制旣定毋論兵不敢橫溢旁出為祟民間彼為將者封賞可忻軍法可畏彼日夜思所以拜爵免罪之不暇又何暇掠婦女辱衣冠鳴鑼喧赫犯民間之草木哉臣所謂能練兵卽能安民者此也臣今日亦知兵從何處練卽臣今日所言亦具文也臣明知具文而不敢不言者竊念國家養士三百年一旦禍患平日所稱為豪傑者皆靦顏臣虜且為虜謀則忠為明謀則拙或乃保藏山林恐不深密使臣以庸愚無用之人忝竊大位受國厚恩敢竭愚腹以公質千秋萬世毋使人謂臣身其位
不能行其事如醉如癡付國家大事於不論不議之間也則臣死亦暝目矣
叢書２／四明叢書／四明叢書：第二集／雪翁詩集　明　魏畊撰／五言律／卷七／雨二首(P.12-1)..[張氏約園刊本]
雨二首
雨暗千家樹橫橋壓大川夜來三尺鯉爭水上新田糧艦吹巴楚旌旗溼漢緜翻愁妖燄紫閃閃黑雲邊
叢書２／四明叢書／四明叢書：第三集／春草齋集　明　烏斯道撰／文／卷八　序／月夜小酌詩序(P.21-1)..[張氏約園刊本]
月夜小酌詩序
郡城北有陂而訏晉齋倪公處南涯其子壻童有嚴氏處北涯有嚴好讀書與余雅故而余適館於倪公今年夏閩省都事劉君子明挾其子中由錢塘入閩道四明主有嚴家父子皆儒者亦愛余乃六月既望月明水湛閃閃如白金出冶白蓮方繁盛光采與水月相奪余情意浮動不可遏於是命舟訪有嚴及劉君父子露坐談笑有嚴治杯酌割雞行酒予歌鹿鳴之詩款款至夜半
衽席之外忽有漁者舉罾游移左右各起而就視售魚入饌再飲至醉時四鼓矣始者人以情合酒以景行終則情景兩忘其樂何如哉然人之離合靡常天時之變亦靡常人既合矣時既良矣不可以不飲飲不可以不歡是飲也不速不豫人時俱得其樂而醉也固宜翼日酒醒各賦詩一首既而情不能已又倚韻而和凡若干首萃而序之時歲在甲辰飲酒越五日也
叢書２／四明叢書／四明叢書：第三集／春草齋集　明　烏斯道撰／文／卷九　書表／寄蔣伯威書(P.3-1)..[張氏約園刊本]
寄蔣伯威書
日者吾友嘗餞賤子序一篇每誦一過未嘗不悵然感惕然懼其間謂皆以貧故因人去就故雖暫相聚不久輒相離也又謂自與性善交非僻邪慝之念不萌乎心暴戾驕慢之氣不設乎體亦頗知夫人倫在己之當獎天下在己之當憂賤子何以得吾友之愛如此哉今之人大抵諱己之短忌人之長孰肯暴白己過於人前乃見操履之實而有大過於人者也雖然賤子豈敢以為
喜因吾友表暴大過而不得不自省於己是則吾友有益於賤子居多也今欲時時相見甚不可得適徐子仁來知吾友不得已而出懷思不已因作寶劍詞一篇云鐵英鑄寶劍劍成重磨礱凜凜怪形動娟娟結霜濃百金鏤其室服佩須英雄英雄一何遠妥帖藏地中幽幽得深固惟宜斂銳鋒精靈不能閟紫氣生青空出匣非所售以悅張華公羞澀光閃閃號叫聲鏦鏦時人謾拂拭寒蟬蝕雙瞳一朝入春水化作黃金龍以此為吾友尊前緩歌之助東吳山水甚佳何時與往來吟嘯西望
遙遙姑以此書寄
史／地理／金陵大報恩寺塔志／卷七　集文／報恩塔賦(P.62)..[民國二十六年國立北京硏究院史學硏究會排印本　　本書與法鼓文理學院合作製作]
報恩塔賦
盛時泰仲交
出都門以遊衍兮‧經長干之故墟‧瞻寶塔之崒兮‧心四顧而踟蹰‧始卜築于孫吳‧旣再興于晉馬‧獲石內之三珠‧得
函中之半髮‧光煜□而亂輝‧色靑紺而騰發‧惟金粟之白烱‧出玉毫而普現‧乃寶氣之燭幽‧故慈光之上燀‧歷塵刼而獨存‧起人天以自展‧唯明祖之龍興兮‧振大法于將隳‧旣離明之總照兮‧拓弘基而建之‧念櫛沐之久劬兮‧哀罔極之難報‧證寶地以舒虔兮‧仰提慈而洞照‧發睿念于淵衷兮‧沛綸音于天詔‧遂乃近徵畿甸‧遠募荒陲‧盡甄工之意巧‧極目匠之技奇‧準宮闕以立極‧擬路寢而築基‧備百制之儲萃‧煥五色之葳蕤‧飾隨材而殊質‧彩呈體而異施‧盤垕土以奠方兮‧浚重泉而作鎮‧擁蓮趺以旋規兮‧列朱楹而作蹬‧映紺殿以孤蹇兮‧起屧廊而直‧出木末以高標兮‧踰臺顚而獨峻‧故遠而視之‧則嶒峵嵣‧一何高也‧崢嶸巘崿‧又何麗也‧嶵峗嶕嶢‧誠可駭也‧嶙峋燦‧亦何異也‧玲瓏珖瑯‧炫煇‧英海藏之誦生焉‧巍巍嵯嵯‧紛葩爛熳‧若空界之幻成焉‧竦露盤于雲中兮‧峙金相于天闕‧開八戶以翕施兮‧盤九曲而嶻嶪‧剛風寥寥‧拂其上兮‧灝氣汩汩‧旋其根‧勢嵷而直矗‧俾喬嶽以失尊‧掩映雲表‧若隱若彰‧憑陵旻昊‧輝輝煌煌‧心仰瞻而內悸兮‧目搖搖以喪精‧魂淫淫以自失兮‧睫閃閃而若驚‧于是詳其制度‧觀乎窈冥‧崇基詭制‧巨搆殊形‧高踰三八‧數邁徑三‧非尋丈也‧鈎鬥簷牙‧坐計甲乙‧非斵削也‧闢以八維‧虛實其四‧順陰陽也‧列牖設篝‧婉轉洞徹‧通明暗也‧甃瓳以為固兮‧盤鉛錯以為堅‧懸鈴鐸以為振兮‧罥蚌蠣以為緣‧列巨靈以顯化兮‧飭諸像以感緣‧冠纓鎖冑悉其飭兮‧耳目眉髮曁其全‧虎豹犀咒蹲其下兮‧蓮曇蔓鉢嵌其巓‧外侈極于弘麗‧內縝緻于精微‧上標極于峻逈‧下標固于無倪‧雕欄婉轉而逶迤兮‧瑣闥軒翥而弘張‧棼繚繽紛以相齧兮‧斗栱奮起而翺翔‧螭頭岉崛以交結兮‧豹尾夤緣而橫當‧懸棟岈而撑拄兮‧綺阿露珮以飄颺‧鎪鏤煒煌而炫煊兮‧布置絡繹以縱橫‧飛梁偃蹇以
翕翼兮‧層櫨岋而昂藏‧金除燡燭而赫起兮‧皓壁螢液以韜光‧於是極目而矚‧則長江渺渺其帶束兮羣山隱隱而如垤‧闤闠遠其稠依兮‧城闉聳其密叠‧廛市迴其千圍兮‧衝衢委其四列‧阡陌交其塍偃兮‧原隰互其明滅‧趨視若燭龍之下翔‧佇瞻恍火齊之上騰‧昕暮互其變態兮‧風霾欝其聿蒸‧倐現彩于罔測兮‧忽幻質于虛無‧旣作鎮于神京兮‧又翹準于皇都‧極寰海之淨土兮‧孰茲塔之可知‧誠□□之偉觀兮‧擬冥工之所鏤‧匪近知所有可詮兮‧恍□□之自符‧願照迷方于十地兮‧續慧性于八區‧庶人智于罔極兮‧注洪澤以沾濡‧康熙江寧府志卷三十一
子／釋家／大正新脩大藏經／第四十八冊　諸宗部五／二○○一　宏智禪師廣錄九卷／卷九／明州天童覺和尚真贊／禪人并化主寫真求贊(P.103-2)
看看氣味歷艱難。百城心膽老。三篾肚皮寬。秋晚長河淡。霜清北斗寒。哆哆和和兮休嫌冷語。點點閃閃兮定遭熱謾
叢書２／四明叢書／四明叢書：第一集／杲堂詩文鈔　清李鄴嗣／杲堂文鈔／卷五／記／福泉山精舍記(P.12-2)..[張氏約園刊本]
福泉山精舍記
凡海內奇山異水惟釋氏得居之唐盛時天下寺四千六百諸招提蘭若四萬有奇蓋建梵竿立寺須樷林高敞地若無諍蘭若卽五里閒靜處所在有之至于遯跡山谷依一巖一樹束一茅露臥霞餐已過練若中人矣乃復有枯心滅景高寄人外栖大雪中栖大風大霧中栖大瀑中飄精削魂寒浸膚骨此非數十年禪宿形神
俱牢氣充髓實之輩不能久栖此中盎然自得也余年五十厭聞人祝年因與老友徐霜皐先生約出門作山澤遊聞福泉山巔有精舍主人為直菴禪師遂泛舟歷東湖霞嶼自大嵩嶺輿行上二十里至山山本為龍所居其上絕頂臨海常有大風霧土無毛土人非大旱請龍樵徑俱絕至神廟初年始有僧縛草此中人龍併宅時人稱為萊菔乾禪師自後有天台廣接禪師始創為精舍其徒慧海守之逾二十年請古拙禪師主席拙公去更請直菴禪師繼席蓋二公俱山翁老人法嗣也余
輩造山房天已暝直公出山庖所有燒燈快集至夜分次日早起惜天陰不得望日出已稍霽出望見大海浮寺門若在足下鉢盂峯為我前几巨濤澎湃海中亂嶕點點黃牛大峽若小犢伏草間離寺門數丈卽龍潭自闢精舍後山始有樹有草徐還憩山堂白雲片片自外來起揜扉不使入已而雲起佛座起牀下復須開扉放之出佛身日為嵐蒸常有微汗梵鼓逾再暑卽溽無音禪堂柱椽俱用山中堅樹歷數年漸糜如粉一方袍二三年輒壞盡常于臘八日四村近事男女百餘人上山
禮佛大雪驟下須臾山徑盡封百餘人守山食僧廚年夜糧俱盡至雪霽鋤開一徑始得下有牧馬二夥十餘人知山中夏涼善水草遂驅馬數十頭上山散牧二夥臥佛堂索僧食是夕龍閃閃出掛樹稍噀馬立死數頭二夥大驚次日各負死馬驅餘馬下山去居僧具述其事若此余苦肺時已首夏甫再宿山中卽畏寒不敢留遂與直公別別行不數十丈大霧忽起七步內不辨有人霧潗潗有聲勢夾風夾雷夾雨黃父蝄蜽左右跳躍余輩欲發聲氣輒反噎欲住兩足輪轉若有躡其後數
人牽扶疾行五里至埋雲菴霧始收余輩布袍盡如注坐久起徐行五里至水磨嶺腳仰望埋雲菴若在天半從此上至福泉直若天上矣余每與霜皐歎此遊之奇惜未記之今歲直公自山中過余草堂相別已八年云前歲山堂梁椽俱壞已盡易之而直公體殊健顏色益好膚肉之軀堅于樹幹此非余所謂有道者耶直公復言山中未嘗得佳客惟居士一至是行耑請居士作一記為山鑿空余唯唯旣而喟然曰吾鄉東在天盡處天盡斯海飛此山上接天下接海鴻濛新闢亦為世外一
奇而自萊菔乾老僧鑿荒歷百年文章之士未嘗一至然則凡海內奇山水亦只讓釋氏有之耳余因為記之傳諸同好庶後人有讀余文一續余遊者
