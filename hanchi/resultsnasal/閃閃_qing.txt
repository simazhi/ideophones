子／宗教／道藏輯要／氐集／五　元始天尊所說經／元始上帝毘盧遮耶說大洞救劫尊經／大洞救火劫第五章(P.61-1)..[清光緒丙午年(1906)成都二仙庵重刊本]
大洞救火劫第五章
至尊咒畢旋喚夜光玉女曰汝已識此一劫尚其乘吾光登臺而更照之夜光承諭又復登臺照見下界之中赤鼠遊城飛鈴振響紅燄騰騰山川閃閃內有赤毬動盪四方人民悚懾雞犬惶怖東西下遺如日如星難嚮難執夜光注視良久罔可測識隨詣
天寶几前俯伏奏曰奉勅往觀所見赤毬赤鼠鼓動飛揚炎炎勢不可撲赫赫威不可當人民顛倒呼籲聲聞此何故也
至尊曰劫也曰何劫
至尊曰此火劫也鶉枵之次舍照臨乎分野其囘祿之神按罪施罰分疆定界樹其赤幟煽燄而爇之一任連牆接屋比閭而居寺觀塔樓千霄而峙霎刻之間洞爇平壤牛羊雞狗隨人均罹於殃夜光請曰敢問此劫可以救否
至尊曰可哉吾當勅昌陽梵寶管攝火魔收束火怪毋或燎原毋或肆害甘露零零執法不貸惠此中國以安四大於是
至尊隨演大洞章曰
三炁勃發光　威靈不可助　返雨共迴風　徧灑淸涼露
祝融憫苦哀　龍神歸舊處　千妖並萬奸　斂約從吾歩
一派淸涼場　不焰光明路
至尊旣說洞章已又宣秘咒曰
薩縳薩縳　光明塔　不能煞　呼唎呼唎哩　呼陀呼唎哩　唵嗎唎　嗎唎　安神契　唏唎　阿陀唎
子／宗教／道藏輯要／氐集／五　元始天尊所說經／元始上帝毘盧遮耶說大洞救劫尊經／大洞救雷劫第七章(P.63-1)..[清光緒丙午年(1906)成都二仙庵重刊本]
大洞救雷劫第七章
至尊咒畢旋喚夜光玉女曰汝已識此一劫尚其乘吾光登臺而更照之夜光承諭又復登臺照見赤繩閃閃椎鼓殷殷旗旛列乎八方車軸散於九地無數男女六畜各插一幟戰兢惶怖
夜光注視良久罔可測識隨詣
天寶几前俯伏奏曰奉勅往觀所見赤繩椎鼓無數旗旛人物處其下背各插幟昏迷如醉目瞪如癡髮毛盡落體無完膚此何故也
至尊曰劫也曰何劫
至尊曰此雷劫也國有國罰天有天罰逃於國罰者必難逃於天罰凡前生不忠不孝犯五逆十惡者不罹憲網天必殛之任王侯將相法所不貰此等人物緣有前愆是不克免夜光請曰敢問此劫可以救否
至尊曰可哉吾當勅九天雷祖出智慧力本淸淨心宏廣大願
與雷師皓翁宣玉樞秘密濟凡民厄難使五方使者八方使者各各聽命同發慈悲於是
至尊隨演大洞章曰
闔闢分門戶　陰陽氣象交　木郎不追捕　土母亦無撓
惟見山川靜　無煩龍虎跑　永鎮元風遍　常見玉燭調
鼓盪任安驅　慧海絕狂濤
至尊旣說洞章已又宣秘咒曰
婆彌婆彌　薩菩提　唏哩咦　唏哩咦　唵　吽叱　吽叱　菩提　唏咦唏咦　謁諦
子／宗教／道藏輯要／斗集／五　靑華上帝唱道真言／卷五(P.64-1)..[清光緒丙午年(1906)成都二仙庵重刊本]
或又曰師言喜怒哀樂遇境卽發乃知心所固有師曰心體本然無物使心有物則亦一物也一物何以能應萬物凡喜怒哀樂皆外境入感於心惟心體最□故感之卽通一感之後亦復
無有若謂心體本有喜怒哀樂之根子試於此刻內觀己心喜何在怒何在哀何在樂何在如果有根則於無喜怒哀樂之時索之而喜怒哀樂隨見子於此刻勉強要喜怒哀樂不得乃知心體淸空一物不有以其虛而至靈境來感之心卽隨感而發故孟子曰乍見孺子將入於井皆有怵惕惻隱之心此時一見怵惕惻隱之心與見俱發未見之時此心空空如也旣見之後此心又便無了惟乍見之時此怵惕惻隱不知從何處來若決江河沛然莫禦若謂此怵惕惻隱預先安排下的則未見之時為何空空如也旣見之後為何便就無了旣已無了他日又見這怵惕惻隱又隨見而發發後又無無後又發試問此心有物
乎無物乎無他虛之極靈之至也惟虛而靈故能隨感而發發過卽無吾道家所謂玄關一竅於此思過半矣然乍見孺子入井怵惕惻隱隨發與夫見財忽起盗心見色忽生淫念此淫念盗心亦與境俱發何所分辨不知凡念頭發得十分圓滿處便是心之真體稍有未慊卽為妄心乍見孺子入井此怵惕惻隱何等切實淋漓痛快烈烈轟轟如夏日秋陽凄凄切切如悲風苦雨與大菩薩慈悲救苦之心他不多一些我不少一些豈不是心之真體若見財起盗見色生淫雖淫盗之心或亦與境俱發然畢竟道是自己不好心不可與天知不敢對人說欲做不敢做欲舍不卽舍比那怵惕惻隱之心不十分圓滿及至自己
悔悟知這個淫心盗心斷斷然成就不得的登時雪消氷解當此雪消氷解之時這點真心又十分圓滿子卽可跨上蓮花寶座為大眾說法一點靈光閃閃爍爍明明亮亮可照見三千大千世界故曰凡念頭發得十分圓滿便是心之真體稍有未慊卽是妄念此之謂也此孟子所以言性善也
子／宗教／道藏輯要／危集／三　銅符鐵劵　石函記／銅符鐵劵／地元九池秘訣／銅符鐵劵第一池函文／直指函文　名曰靑埃(P.6-1)..[清光緒丙午年(1906)成都二仙庵重刊本]
直指函文名曰靑埃
第一池煉鉛法則用出山淨金一斤白如雪朵碎作十六片乃於日月合璧日五星聯珠日申酉金旺日將池鼎安置停當開
風門進文武火文火溫池先投鉛半斤煉灰池結實基址堅固免致折耗之患待池將紅另用伏炁淨鉛九觔每觔分三百六十五銖每銖四分二釐五毫共三千三百八十五銖為一池九池共鉛八十一觔以應九九周天之數將金片片入池武火溶化成汁只待黑盡白現一上一下浮沈兩旋紅光閃閃半虛空瑞氣炎炎浮紫廓取次入鉛漏盡再添滿天星宿浮沈轉寶月金花劈面來鉛珠又進莫離方寸看看癸水盡方見海金鼇急進鉛爻壬水上潮和風吹得金花散散卻盈庚見酉孩須用有力三人互相輪換飲食起居八門開閉進鉛入炭猛烹急煉使朱雀炎空紫神瑞氣金棗花紅火火生光爻爻露電進鉛不可
太急急則金烏不出海又不可太緩緩則玉兔恐傷形水火交纏數足無形合虛曠然成質壬水得金自然昇上泥丸之頂結就昱日流珠鉛數投盡退火封門安金益水進鉛三錢四分保神固形不可有動池鼎冷定取出摘下鼎中壬水號曰靑埃或金盒磁盒封固勿令泄氣聽後人元配合
子／宗教／道藏輯要／壁集／三　語錄大觀／雲巢精舍語錄(P.39-1)..[清光緒丙午年(1906)成都二仙庵重刊本]
可笑時人不識為子剖詳端的非神非氣亦非精當面教君汞鉛合圓陀陀光閃閃大地山河只一撮悟得非難溫養難不必一年併一月悟道參禪已數年始授上品真丹訣莫錯認休輕洩只恐見得捉不得
子／宗教／道藏輯要／胃集／二　王重陽祖師教化集等／王重陽祖師教化集／贈丹陽歌(P.12-2)..[清光緒丙午年(1906)成都二仙庵重刊本]
贈丹陽歌藏頭
謁扶風庵要住人歡喜心神許前鉛汞卯通孜後刀圭酉厮助看金飛過曲江蟾玉走超玄步年泗十五輪明月圓光覩公眉宇準規模使雲霓遮遏忤裏白蓮向日開前黃菊重陽猜瞳閃
閃輝輝赫炎炎燦燦鬼魅盡銷分地戶蟲皆滅現天台傳義相偎上人人物外迴子隨予師禮訪知銀海載蓬萊拆起來字
子／宗教／道藏輯要／胃集／又三　邱長春真人磻溪集／七言律詩／易州西山睒公堂(P.13-1)..[清光緒丙午年(1906)成都二仙庵重刊本]
易州西山睒公堂
高高雲外睒公堂閃閃雲霞照洞光千仭峯巒排左右萬株松柏互低昂山翁不解談今古野客時來講混茫休道一生空打坐也勝塵世走忙忙
子／宗教／道藏輯要／胃集／九　王處一真人雲光集／詩／示門人校勘功行(P.6-2)..[清光緒丙午年(1906)成都二仙庵重刊本]
天然一境實恢洪應合希夷理自同生育無名淸淨體變通不
壞杳冥宗旌幢閃閃排雲漢環佩珊珊下太空接引圓明真了了法輪常轉運玄風
子／宗教／道藏輯要／柳集／八　三寶萬靈法懺二／寅上　九宸誥一／化身說法第十三分(P.15-1)..[清光緒丙午年(1906)成都二仙庵重刊本]
化身說法第十三分
道言天心之慈悲無盡人念之迷昧亦無盡不知有障即撥隨暗隨明惟一味昏迷何是了割之期不自回頭豈有常來提救之人速自猛省莫因循延展日度一日年過一年孩少壯老速於眉睫在人以百載為久在上天謂千秋若泡世事茫茫豈有定基人情幻幻皆非真局上真至聖見聞不恝屢現身形常時
法濟不知者以斯言為妄指然觀古之大士有典有經曾現說法之身現金剛身現宰官身現長者身現將軍身現天大將軍身現童男童女身現比丘比丘尼身現優㜑塞優㜑夷等身化化無窮不能悉指其名皆為說法即太上道德尊亦化生於八十餘度說法於萬二千天種種莫悉即儒者孟氏夫子亦化公劉為貨身化古公為色身化文武為勇身每化古聖賢古帝王身向人說法代身涉地種種難窮虛實不同其道均一世人不覺皆自沉昏今對道場一一指開道徑打破禪關今向道前從茲懺悟恭敬運禮志誠瞻言
大悲玉清真王長生永命天尊
大悲尋聲赴感太乙救苦天尊
大悲九天應元雷聲普化天尊
大悲九天雷祖轟天利物天尊
大悲紫微碧玉天尊
大悲九天伏魔應感天尊
大悲九天丈人天尊
大悲九天可韓天尊
大悲九天採訪妙化天尊
大悲九宸無量神化天尊
大悲九宸府運聖天尊
大悲九宸司掌運天尊
大悲宸霄府雷運天尊
大悲宸霆府運化風雲天尊
大悲宸霆府運制雷電天尊
大悲宸霆府運化雪雹天尊
大悲雷司掌化功德天尊
大悲神霄制雨霪日旱天尊
大悲神霄掌誅伐惡類天尊
大悲神霄掌甘澍天尊
大悲神霄運日月天尊
大悲神霄掌化運星辰天尊
大悲神霄掌管山石天尊
大悲神霄運化山林樹木禽蟲百獸育物慈愛天尊
大悲雷司運慈孝天尊
大悲雷司制毒惡不仁厲猛天尊
大悲神霄化運天德制雲電燥溼天尊
大悲神霄掌化天月德星天尊
大悲神霄掌化孝德仁德天尊
大悲神霄化民無量天尊
大悲神霄掌化孝義善德天尊
大悲神霄運化長壽天尊
大悲神霄運制元化天尊
大悲神霄化現長壽無量天尊
大悲神霄化現雷形普濟天尊
大悲神霄運度稿形天尊
大悲神霄運度死形天尊
大悲神霄運度短札天尊
大悲神霄運度枯朽天尊
大悲神霄運度大阨天尊
大悲神霄運度苦難天尊
大悲神霄運度洞中老枯不升潤光得化天尊
大悲神霄運度經察不赦得生化朽天尊
大悲神霄運度莫朽天尊
大悲神霄運度天魔作害苦惱不升天尊
大悲神霄運度魔在人間行毒枉壞天尊
大悲神霄運度大生天尊
大悲神霄運度察惡得宥天尊
大悲神霄運度毒狼猛虎烈噬天尊
大悲神霄運度擊魂誅魄天尊
大悲神霄運度元統長生天尊
大悲神霄運度林水死魄天尊
大悲神霄運度玉函遭賤大罪死擊天尊
大悲神霄運度元天開統天尊
大悲神霄運度幽獄天尊
大悲神霄運度長夜不光天尊
大悲神霄運度九冥天尊
大悲神霄運度地司不月天尊
大悲神霄運度不水天尊
大悲神霄運度火熾天尊
大悲神霄運度冰蟲天尊
大悲神霄運度鐵戈天尊
大悲神霄運度鐵圍天尊
大悲神霄運度鬼卒戈戟天尊
大悲神霄運度長暗天尊
大悲神霄化度名號隱聖天尊
大悲神霄化度神靈顯現天尊
大悲神霄化度出現怪形天尊
大悲神霄出現姝美天尊
大悲神霄化顯善良天尊
大悲神霄化顯神通時出天尊
大悲神霄化顯秋冬不時天尊
大悲神霄化消冬行春夏天尊
大悲神霄化消秋行春時天尊
大悲神霄化消夏雹天尊
大悲神霄化消夏冰天尊
大悲神霄化消秋冰天尊
大悲神霄化消春冰天尊
大悲神霄化消夏日寒雪天尊
大悲神霄化消四時失節天尊
大悲神霄化旋風雨不時天尊
大悲神霄化旋日月不時有失晦明天尊
大悲神霄化旋陰陽失蝕天尊
大悲神霄化運乾坤旋斡天尊
大悲神霄化運地震天尊
大悲神霄化安山崩水溢天尊
大悲神霄化安五嶽石裂天尊
大悲神霄化運天星失位天尊
大悲神霄化運天星失垣天尊
大悲神霄化運天星失退天尊
大悲神霄化運天星失進天尊
大悲神霄化運天星失順天尊
大悲神霄化運天星失逆天尊
大悲神霄化運天星失留天尊
大悲神霄化運天星失遲天尊
大悲神霄化運天星失疾天尊
大悲神霄化運諸星混次天尊
大悲神霄斡運諸星朗躔天尊
大悲神霄斡運三光如次天尊
大悲神霄斡運三光復度天尊
大悲神霄斡運五行六度天尊
大悲神霄斡運天道復度天尊
大悲神霄斡運地道位育天尊
大悲神霄斡運三才天尊
大悲神霄斡運三才聖教潰敗天尊
大悲神霄運度三才興成天尊
大悲神霄度化品物天尊
大悲神霄度生短運天尊
大悲神霄度生短景復綿天尊
大悲神霄得度萬化天尊
大悲神霄化生人物不匱天尊
大悲神霄赦除不孝天尊
大悲神霄赦除不仁天尊
大悲神霄赦除不敬師長悖違聖訓天尊
大悲神霄赦除逆惡天尊
大悲神霄赦除狡罔天尊
大悲神霄赦除輕侮神典天尊
大悲神霄赦除踐踏百穀天尊
大悲神霄赦除咒天罵地欺神戲鬼自招苦魔天尊
大悲神霄赦除五逆天尊
大悲神霄赦除十惡天尊
大悲神霄赦除三災八難天尊
大悲神霄赦除九痛十躔天尊
大悲神霄赦除鬼妖惡孽為害枉死天尊
大悲神霄赦除塚訟墓注天尊
大悲神霄赦除瘟㾮枉死天尊
大悲神霄赦除蠱害枉死天尊
大悲神霄赦除癆瘥作害天尊
大悲神霄赦除水亡野死天尊
大悲神霄赦除官符刑訟天尊
大悲神霄赦除土皇土府害孽天尊
大悲神霄赦除運限倒逆星辰孤虛天尊
大悲神霄赦除一切阨難天尊
大悲神霄管不修功德天尊
大悲神霄管不理善果天尊
大悲神霄管不種良因反助惡孽天尊
大悲神霄管掠剩天尊
大悲神霄管積逮天尊
大悲神霄管報應天尊
大悲神霄管幽柱天尊
大悲神霄總四司大夫天尊
大悲神霄總七十二大案天尊
大悲神霄總三十六大案天尊
大悲神霄總司五雷運制天尊
大悲神霄總司三界邪案霹靂天尊
大悲神霄總三十六雷功案天尊
大悲神霄總七十二雷功案天尊
大悲神霄總三霄功案天尊
大悲神霄總洞淵宮功案天尊
大悲神霄總碧玉宮功案天尊
大悲神霄總可韓司功案天尊
大悲神霄總採訪司功案天尊
大悲神霄總九宸司大功案天尊
大悲神霄總九宸功過司天尊
大悲神霄總九宸司善案天尊
大悲神霄總九宸司過案天尊
大悲神霄總九宸司赦人悔過天尊
大悲神霄總九宸司大赦罪案天尊
大悲神霄總九宸司普赦過咎天尊
大悲神霄總大赦一切天尊
如是諸天大聖教導眾生懺悔一切罪目改舊復新雖雷霆之
森肅而至仁至慈望羣生修果種因奈弟子某等不務善道惟作孽冤自造諸愆誰當代替及至天刑悔之何及是以先示眾生教知首雪惟恐陷溺莫能出脫今向諸天大聖敬謹恪恭一心皈命咸願消除一切淨蕩長新超離苦岸上親真人
偈曰
雷司凜凜孰輕欺　　　　運念初懷上即知
夜靜捫心將自問　　　　自家不畏少凶危
讚曰
凶災不作福命雙齊皆因自己不相欺念念有神知霹靂無時應看汝施為電光閃閃照破心機三更五夜澷推思毫釐我非
迷欲保幾希當問五籌雞
子／宗教／道藏輯要／張集／六　无上黃籙大齋立成儀符命門等／神功妙濟真君禮文(P.100-1)..[清光緒丙午年(1906)成都二仙庵重刊本]
謹按仙科第十戒云不得輕忽言笑舉動乖真伏念某多生以來曾犯此戒今禮真君求哀懺悔
臣等自從無量劫　　　　言辭輕慢舉乖真
以今運誠悉歸依　　　　朝禮真君求懺悔
志心歸命禮仙門高弟真眷華宗諶母導師蘭公上聖日月斗三宮真宰風雷電五百靈官延真福地衆真仙大釋洞天諸主宰劒印玉女左右金童或執節以導前或御車而在後珂珮珊珊而步武旌旗閃閃以排空各生歡喜之心同賜護持之力普增威德共證希夷度諸有情證無上道
子／宗教／道藏輯要／翼集／六　太華葢山三仙真君解寃滅罪度人心經　華葢山浮邱王郭三真君事實／太華葢山三仙真君解寃滅罪度人心經／啟雷神誥(P.9-2)..[清光緒丙午年(1906)成都二仙庵重刊本]
啟雷神誥
仰啟雷門諸司將　符圖法錄衆天君　歘火都天鄧元帥
雷霆猛殺辛天君　飛捷報應張使者　五方五炁五雷君
龐劉苟畢神通大　馬趙溫康顯威靈　雷部田崔劉陶高
五府陳馬朱蕭鄭　北極三光楊元帥　地司太嵗殷將軍
無私上將溫太保　捉縳枷栲衆天君　都天糾罰王靈官
酆都內外衆祇靈　功曹土地直符使　神虎何喬五道神
隊仗森森列左右　旌旗閃閃耀乾坤　劍戟戈矛常在手
鎗刀斧鉞盡隨身　祈晴禱雨并䤋祟　封壇破廟及伸寃
天雷霹靂驚鬼膽　雷火燄燄燒鬼營　敢有不順吾道者
押赴雷部滅真形　掃蕩罡風迎
帝旨　　　　　　護持道法濟生民　焚香啟請望來臨
大賜雷威加擁護
子／宗教／道藏輯要／翼集／又七　三十代天師虛靖真君語錄／五言律詩／立秋之夕對酒成章粗遣淸景以招佳詠(P.14-1)..[清光緒丙午年(1906)成都二仙庵重刊本]
立秋之夕對酒成章粗遣淸景以招佳詠
閃閃秋光好行行萬寶成松高孤鶴唳竹密一蟬鳴大醉衣襟濕空歌風度淸腰琴宜更作楚澤有餘情
子／宗教／道藏輯要／軫集／二　天下名山記／浙江／遊五洩山水志　宋濂(P.58-1)..[清光緒丙午年(1906)成都二仙庵重刊本]
遊五洩山水志
宋　濂
五洩山在婺杭越三州境上北距富春南據勾無東接浦陽其山水最號奇峭齊謝玄卿嘗以採藥深入其中而宋刁景純吳處厚亦頗游焉自西坑嶺入過遇龍橋北行二十歩始入西潭前橫一溪水甚寒履之如冰由溪而前徑小潭傍有嶕石突起類大甕斜覆乃捫石而登一失足輒墜又行二里所地稍夷曠怪石四瞰峰巒環列獻狀其紋縈縈然類神工鬼斧所雕刻者山多猴游人恐之輒撒石雨下又前行半里所泉自石竇中出瀏瀏作聲若琴若笙竽泉西流滙為小窪瑩澈泓澄毫髮不隱鯈魚數尾洋洋往來如行琉璃瓶中窪左大樹離立極怪偉倒
影入水中如畫又前行五十歩大石閼道相傳有巖角肖鷹喙忽夜大雷雨喙崩下聲聞數十里又行三十歩榛篠成林翠光浮映衣袂成碧色山蟲崖虺奔遶後先瞬目失所在至此則氣象陰幽絕不類人世如升蓬嶠坐水晶宮烟火氣消盡又自山腰緣葛而前竹籜覆地厚動足輒仆又過十歩許抵小潭小潭上曰西潭水流傾沫成白簾濶可七八尺冉冉下注滑而無聲兩傍石崖峭立苔蝕蘚暈時有水珠毿毿滴下嵗旱鄉民禱龍於此水或涌取𧋍蜴入瓶中持以歸多驗自遇龍橋至此約可五六里皆蛇盤磬折路行若窮又復軒敞其中勝致難得具述或言潭上有石河從石河至三臺塔人跡罕至莫詳也尋故路
而出斜迤而東過香爐峰峭拔上有石類香爐故名香爐北有峰圓而童名鉢盂峰或曰肖東甌鴈蕩又名鴈蕩峰自鴈蕩而南峙有白雪峰屹然人立者名玉女峰嶄嶄勢欲柱天者名天柱峰其他諸峰星聯肺附登名圖籍者葢七十有二焉復從崖東折度畧安橋趨三學士院院唐靈默禪師道場師嘗降龍於此遺跡尚存由院北深入又百餘歩至東潭潭上飛瀑可二十丈瀑怒參倒擊崖竅中若運萬斛雪從天擲下白光閃閃奪人目睛至潭底輒復逆上有聲如輥雷人笑語咫尺不能辨猶聞甕中聲居人云每天風一號四山林木震撼欲折黑雲下罩杳不知昏曉嵗旱投龍者多驗如西潭復北折而西泝潭之源登
響鐵嶺度紫閬山村人多舍茅葦間有平臯數百畝可耕漑傍㳂石河又行一里所地名石皷足頓之鼕鼕鳴越十歩之第一潭潭如井睨之正黑投以小石鏘若珮環又越十餘歩至第二潭圓如錡釜面廣而底敞大水驅亂石聚其內迨滿復洩去潭下石壁百餘尺險不可寘足從其右懸藤墜下至第三潭潭甚深以線縋之下不見底其形方狹而長天向陰常有雲氣從中起疑有潛龍人恒以幽悄為病第四潭咸不敢往或以綯圍腰繫巨𣏾俯崖而瞰潭左右皆楓木其形大概如第二潭而廣袤倍之側有晉劉龍子墓相傳龍子嘗釣於潭得驪珠吞之化龍飛去後人為壘石作塚或云龍子之母葬焉世遠不可辨又其
下至第五潭卽東潭因其水五級故名之為洩云噫造物之委形山水者奇峭有是哉
子／宗教／道藏輯要／軫集／二　天下名山記／浙江／長嘯山游記　王柏(P.76-1)..[清光緒丙午年(1906)成都二仙庵重刊本]
長嘯山游記
王　柏
辛卯之秋八月末晦有六日長嘯子與客游於北山未至赤松三里而近有徐先之之别業焉一山倔起於平壤之中顧而異之啟柴扉穿小徑歩至其巔勢如臥牛南望稻山如覆釜當前皆赤松之應山也迤𨓦而邁歩松陰之下徘徊兩山間水聲潺湲竹樹繁翳便與塵世隔絕入寶積觀遂吟招隱之詞詞曰金風瑟瑟兮飲素秋黃雲逝兮委空疇嵗冉冉兮于邁形役役兮奚求彼美人兮襆被命駕指北山兮爽氣朝浮揮囂氛兮遠卻策枝笻兮娛憂穿松關兮深以悄潛玄宮兮清以幽仙道恍惚兮亘千古以難悟遺像寂寞兮想二子之精修呼餐潄兮飲玄
玉之液餐芝英兮潄華池之流叱羣羊兮共化駕鸞驂兮同游朝崑崙兮暮玄圃挹羨門兮訪丹邱橫八風兮上下歸兩澗兮綢繆嗟彭殤兮均一夢之不返何虞象兮同一氣而不侔嗟子房之未智兮拾圯上之履黃石有約兮猶封留念予生之多艱兮命與事仇髮已種種兮盍早為謀何時結茅兮憑井竈之餘休嚥日月兮跨蒼虯飛紫府兮棲瓊樓二三子兮其從予否見住持蔣道士鑿崖駕室石磴崎嶇名之曰清涼境界鶴計簡淡松度凝遠真修行人也次厯諸道房有樓峻峙於西岫丹楹畫栥欒櫨相因重閨旋閣雲蔓霞敞幽閨深窈便戶潛通器具精潔牕几蕭然道士曰馬菴主烹茶焚香意甚勤愉復尋周管轄
丁洞元童掌籍精舍軒池儼是人琴俱非屈指舊游二十年矣一歎而退登方丈轉至鐘樓之側有室曰隱齋堦下一石玲瓏秀膩下銳上展齋後累石為山峰巒參差花木間發思致殊不惡樓三區在臥房之右一曰邀月正與鐘樓對曲轉兩間牕前修竹萬竿邃密環繞竹外卽溪流也翠色滿樓泉聲滿耳坐久不能捨次至夢仙堂題嵗月經濯纓少憇於枕流亭上奕棋一二局草酌少許徧讀前賢石刻景慕高風相與歎咏因得四十字曰二皇不可見小酌酬清歡晚逕山林泬秋香院宇寬清泉噴白石翠竹護朱欄滿壁先賢句摩挲子細看再茶於過清入小桃源臨飛流澡滌滿面康衢之埃然後出觀門轉橋東謁二
仙祠酌祠後井水清泚甘冽香味雋永久而不散登祠右經臺見山川融結之妙策杖回歩而蔣道士邀諸塗呼酒于隱齋樓下遂留宿於邀月又得四十字曰黃冠輸勝景邀我上危梯地僻人聲悄樓高山影低牕前列修竹檻外卽清溪泉石偷風雨詩魂一夜迷時夜過半𥿄牕微明疑曉光之何亟也推牕一望月色晈然竹影落澗瑤光玉繩鑿落陸離于幽眇鐘漏之間起坐久之餐靈山之爽秀吸顥氣之清英如已飛化于蓬島之上又得一絕云風露高寒夜向闌月光穿縷萬琅玕寂然不是人間世多謝仙家露一班黎明假山輿上丹山酌丹井井淺而渾遠不如祠後之泉也陟雲巢禮老君石像捫丹竈故址道士云
昔年大雪他處幾半丈獨此數尺之地無之島嶼縈迴連岡跨谷古松合抱林木茂密鬱乎蒼蒼由是披蒙茸跡山脈自丹井右分為兩支蜿蜒翔舞山川縈絡合鎖于赤松之原所謂臥羊山卽二仙祠照山之陽也靡迤而上所謂煉丹山卽寶積觀之主山也觀後所倚者曰屏風山觀前所拱者曰金華山此則赤松之大畧可想矣自煉丹山轉而之右崈崈矗矗氣象雄偉名曰郭公尖或曰郭公占昔景純占於其上起伏奔馳至大溪而止是為馬鋪嶺實王氏之祖塋也自郭公尖轉西而北曡巘峨阜鬱茀綿邈沿崖成蹊寂寞長邁俯瞰潛嶽一徑迢迢隨兩山之峽而入山橋未至山橋半里許有曰姜村籬落扶蘇甍棟鱗
萃蟠山帶壑平地曠衍田園雞犬晏如也爰居爰處以安以固使隱者得之足以畢餘生而遂至樂也山橋雖居嶺椒然危青峭碧戛霄摩漢遠眺城郭隱隱在晴光晻曖中杖屨穿确磽而進力憊息喘至一聚落縱橫十餘家皆汪姓生涯隨足無甚貧者一老饋漿而辭余問其屋後最高之山曰碁盤山而不識其命名之意山頂有徐公湖水旱之禱無遠無近神岫相盻嶄巖鉤鎮豈無意而然耶雜坐盤磯上有蒸雲一穗漨浡于隆阜之表指謂同行曰此雨雲也皆莫之信偶得一絕云每日城中喜看山却來絕頂望塵寰白雲何處為霖雨尚在山尖蓊鬱間由是踰岡下垤至於鹿田本一寺也今為東西有故相葉公養空
潘公之題字皆鐫之石後有斷崖大石離立於竹樹間養空榜曰第一軒觀其亂山如城合圍於外魚鼓對鳴相呼於內衍平臯以如席分園廬之向背膏壤布護廣袤數里而鹿之不耕也亦已久矣冠以朝真之險賓以馬面之碓碁盤蟬聯白望虎踞長蛇屈曲而下羣蛙亂躍而驚顧楊家山崔嵬其左後阿山蟠据而上其右雙龍繞其胸尖峰綴其肘名曰第一真不虛也少休於東寺午炊未熟雷聲𪔱𪔱須臾雲氣昏昧狂風振蕩驟雨飄忽晦冥隱滅淵妙屏迹遂賦四十字而出詩曰自陟山橋路青巒歩歩奇探幽忘倦懶脫險得平夷香火分雙寺風流訪斷碑我來風雨甚妙處未容窺頃之雨定冐濕而至金華觀觀方
重建法堂虹梁雪壁藻煥明敞道士徐清臣進酒而先已醉甚遂宿於爽軒窗前一峰卓立烟雲出沒頃刻百變是夜薄冷松聲搖壑飛瀑潄風睡思清甚蚤作促炊入雙龍洞洞前有椒庭壁間句云一水穿開巖底石片槎引入洞中天誠絕唱也若夫峭壁擁地穹谷隱天清流亹亹玄蔭耽耽束縕分光葉艇航碧外洞可容千夫內洞深窈無極神鑱鬼削賦諸形似或如龍鱗爪轔囷或如象鼻脚贔屓獰如獅甲如龜寶蓋懸空霞帶拖綉有浴室有架衣溝塍刻鏤原隰畇畇此仙田也握拳撞擊鼕鼕錚錚者此鐘鼓也最奇者曰水滴尤妙者曰雪山瑤林玫瑰璀璨玢豳銀屋閃閃皓質清潤非世間物也低而深者靈湫洋洋
沸騰淼漫有神龍焉不可至矣路轉山腰屐齒印蘚探冰壺洞洞前一亭亦新創也下危梯觀瀑布續登朝真自鹿田西麓而上一逕如綫草莽斜峰一峻一險前呼後扶白雲深處碧竇大張石室直連三大間最後石梁雄架幾數百尺限以橫石圓淵谽谺瑟瑟有聲蓋莫知其幾深也有天牕有月巖素光淡薄破暗鏤冥外有小穴俯首盲進十餘歩內復虛曠斜坡慢道上有雙室對敞支洞之側崖縫如擘狹僅容身上不見際曲進數尺一泓清淺漏泉點滴四時泠泠不液不涸其外怪石數顆對列洞前趺坐其上萬象森陳千古不老挹天雨之轇葛攬烟塵之吐吞溪瀨阡陌互相經緯樹色點綴錦出綉沒真奇偉絕特之
觀也窮幽極眇杳然莫測靈以奇而生境以靜而融世慮消忘仙志遐舉切謂地勢高絕人迹疎遠非有神以司之則虎豹狐狸之所宅也勝域殊景未易久留歸授山靈猛捨而返次經石井潭井飛瀑潄雪狀響轟雷小亭翼然當前野橋斜跨其上遠望洞山已入霄漢佳思飄飄所不足者修竹耳過泰國長主之塋樓墮五鳳孤冡巍然枯棘剪剪荒茅芊芊羊虎殘缺甲士不全四顧蒼莽無片瓦寸甃之存焉歎朱門之不恃要後世之多賢斜訪法清寺僧有分謙者精廬倚翠曲池涵泚小橋低飛入養空所書浸碧軒軒後一亭雅潔花石濟楚鑿石聚泉標為玉乳便房曲閣折搆華巧謙長髧而慧裝背古帖點誦前軰尺牘
頗識吾人氣味欣然不憚於相陪引至穆賓閣見養空昆中四詩板精畫飛動詞理超逸相與敬歎而出訪智者寺坐雷音亭上尋雙澗之源其一始于廢寺之右曰慈源山川相繆地靈闡露回入智者再飯于雙清堂欄外方塘饒龜魚藻荇游泳縈紆古木灌叢野草馨烈壁列侍郞陳公相國葉公尚書陳公參政錢公四君子賡唱之什知寺邀茶為禮頗敬叩龜巢厯覺報乃魯國文定之塋也方丈久虛一卒住守墳望尖峰四圍寬敞門前松徑里餘豐碑道旁規撫宏壯路由葛村而歸于時丹楓纈林香桂染袖金粟垂穎翠莢露英芙蓉靚冶籬菊敷茂紫蘭兮抗莖濯蕋于深幽香稻兮舂玉𥳽珠于踐蹂懸顆苞于棗栗粲
青黃于橘柚日暄而不熇雨寒而不驟正一年之佳景候也爰乃馳勝軌脫凡塵志同類偶心閒景妍不為酒困不為事牽烟霞甄冶神觀澄鮮首尾越四日各有得而還粗述梗概奇妙莫宣足跡之未厯者復與同行尋盟焉同行者誰楊元定徐彥成汪必先長嘯則金華王柏字會之也
子／筆記／子不語／卷二／雷公被紿(P.37)
雷公被紿
南豐徵士趙黎村言：其祖某，為一鄉豪士。明季亂時，有匪類某，武斷鄉曲，慣為糾錢作社之事，窮氓苦之。趙為告官，逐散其黨。諸匪無所得，積怨者。趙有膂力，群匪不敢私報。每天陰雷起，則聚其妻孥，具豚蹄禱曰：『何不擊惡人趙某耶？』一日，趙方采花園中，見尖嘴毛人從空而下，響轟然，有硫黃氣。趙知雷公為匪所紿，手溺器擲之曰：『雷公，雷公！吾生五十年，從未見公之擊虎，而屢見公之擊牛也，欺善怕惡，何至于此！公能咎我，雖枉死不恨。』雷噤不發聲，怒目閃閃，如有慚色，又為溺所污，竟墜田中，苦吼三日。其群匪唶曰：『吾累雷公，吾累雷公！』為設醮超度之，始去。
子／筆記／子不語／卷三／囊囊(P.52)
女母告章，章為求家堂神。是夜夢神曰：『此怪未知何物，三日限，當為查辦。』過期，神果至曰：『怪名囊囊，神通甚大，非我自往剪除不可；然鬼神力量，終需恃人而行。汝擇一除日，備轎一乘、夫四名、快手四名、繩索刀斧八物，剪紙為之，悉陳于廳。汝在傍喝曰：「上轎！」曰：「抬到女家！」更喝曰：「斬！」如此，則怪除矣。』兩家如其言。臨期，扶紙轎者果覺重于平日。至女家，大喝『斬』字，紙刀盤旋如風，颯颯有聲，一物擲牆而過，女身霍然如釋重負。家人追視之，乃一蓑衣蟲，長三尺許，細千條，如耀絲閃閃，自腰斫為三段。燒之，臭聞數里。
桐城人不解囊囊之名，後考《庶物異名疏》，方知蓑衣蟲一名囊囊。
子／筆記／子不語／卷六／葛道人以風洗手(P.112)
至家，葛道人學其術，能治鬼服妖。所謂法者，乃一鵝子石，有縫，頗似人眼，有光芒，能自動閃閃如交睫。然葛亦不輕以示人也。
子／筆記／子不語／卷七／夏太史說三事(P.127)
公門生朱仕琇，從福建入都。至山東荏平道中，日暮投宿，風雨交至，遣家人先行覓店，停車于三叉路口待之。夜二更，天地昏黑，見遠樹中火光忽上忽下，疑為家人持火至矣。少頃，火光漸近，大如車輪，錯落數十，高者至蒼天，低者及馬足。大駭，以為必非人燈。近視之，火光中有三人掠車而過，其中行者，當額閃閃有眼，朱衣博帶，鬚眉偉然；旁侍兒錦衣玉貌，扶之而行；最前一白鬚老翁，傴僂先驅，背有穴孔如碗大，火光從此孔出，如突泄者然。見人了無驚異，徐步入遠村而沒。少頃，家人與店家至，云共見之，相與詫駭而已。
子／筆記／子不語／卷七／大毛人攫女(P.134)
大毛人攫女
西北婦女小便，多不用溺器。陝西咸寧縣鄉間有趙氏婦，年二十餘，潔白有姿。盛夏月夜，裸而野溺，久不返。其夫聞牆瓦颯拉聲，疑而出視，見婦赤身爬據牆上，兩在牆外，兩手懸墻內，急前持之。婦不能聲，啟其口，出泥數塊，始能言，曰：『我出戶溺，方解褲，見牆外有一大毛人，目光閃閃，以手招我。我急走，毛人自牆外伸巨手提我髻至牆頭，以泥塞我口，將拖出牆，我兩手據牆掙住，今力竭矣，幸速相救。』趙探頭外視，果有大毛人，似猴非猴，蹲牆下，雙手持婦不放。趙抱婦身與之奪，力不勝，乃大呼村鄰；鄰遠，無應者。急入室取刀，擬斷毛人手救婦，刀至而婦已被毛人拉出牆矣。趙開戶追之，鄰齊至，毛人挾婦去，走如風，婦呼救聲尤慘。追二十餘里，卒不能及。
子／筆記／子不語／卷十四／牛僵尸(P.274)
牛僵尸
江寧銅井村人畜一牝牛，十餘年生犢凡二十八口，主人頗得其利。牛老不能耕，宰牛者咸請買
之。主人不忍，遣童喂養，俟其自斃，乃掩埋土中。是夜，聞門外有擊撞聲，如是者連夕。初不意即此牛，月餘，為祟更甚，聞吼聲蹄響。於是一村之人皆疑此牛作怪，掘驗之，牛尸不壞，兩目閃閃如生，四蹄爪皆有稻芒，似夜間破土而出者。主人大怒，取刀斷其四蹄，并剖其腹，以糞穢沃瀦之。嗣後寂然。再啟土視之，牛朽腐矣。
子／筆記／子不語／卷十五／王都司(P.297)
又至廟中，天已黎明，見香案下睡一狐，黑而毛，兩目金光閃閃。王悟曰：『得毋關神命我驅除此妖耶？』即與其子持繩索捆縛之，裝放口袋中，負之歸家。口袋中作人語曰：『我狐仙也。昨日偶醉，
嘔唾聖帝廟中，觸怒神明，故托夢于君，教來收拾我。我原有罪，但念我修煉千年，此罪尚小，君不如放我出袋，彼此有益。』王戲問：『何以見謝？』曰：『以五千金為壽。』王心記周倉、關平兩將軍之言驗矣，即釋放之。頃刻變成一白鬚翁，唐巾飄帶，言詞溫雅，藹然可親。
子／筆記／子不語／卷十七／碧眼見鬼(P.324)
公一生不肯入廟，神佛見之，往往起立。嘗述所經歷者，尊莫尊于東岳大帝，鹵簿繁盛；奇莫奇于金將軍，遍體金色，毛孔閃閃，生萬道金光；醜莫醜于狹面神，身長三尺，面長四尺，闊止五六寸，令人對之欲嘔。他如如來、仙子、關公、蔣侯，皆未之見也。幼時過土地祠，旁塑牛頭鬼，公踐其角；鬼隨歸家，以角抵公臥床，震撼不已。隨患瘧，牛壓其胸，太夫人祭之方去。人問：『胡公官貴，何神佛見之尚起立，而牛頭賤鬼乃敢揶揄之耶？』余答之曰：『惟是神是佛，正直聰明，故知其為貴人、正人而敬之；牛則無知也，何敬之有？』
子／筆記／子不語／卷十九／代州獵戶(P.370)
代州獵戶
代州獵戶李崇南，郊外馳射。見鴿成群，發火槍擊之，正中其背，負鉛子而飛。李大驚，追逐至一山洞，鴿入不見。李穿洞而進，則石室甚，有石人數十，雕鏤極工，頭皆斫去，各以手自提之。最後一人，枕頭而臥，怒目視李，睛閃閃如欲動者。李大怖，方欲退出，而帶鉛子之鴿率鴿數萬爭來咬撲。李持空槍，且擊且走，不覺墜入池內。水紅熱如血，其氣甚腥，鴿似甚渴者，爭飲于池，李方得脫。逃出洞，衣上所染紅水鮮明無比，夜間映射燈月之下，有火光照灼，終不知此山此鴿究屬何怪。
子／筆記／子不語／卷二十二／僵尸抱韋馱(P.428)
僵尸抱韋馱
宿州李九者，販布為生。路過霍山，天晚店客滿矣，不得已，宿佛廟中。漏下二鼓，睡已熟，夢韋馱神撫其背曰：『急起，急起，大難至矣！躲我身後，可以救你。』李驚醒，踉蹌而起，見床後厝棺砉然有聲，走出一尸，遍身白毛，如反穿銀鼠套者，面上皆滿，兩眼深黑，中有綠睛，光閃閃然，直來撲李。李奔上佛櫃，躲韋馱神背後。僵尸伸兩臂抱韋馱神，而口咬之，嗒嗒有聲。李大呼，群僧皆起，持棍點火把來，僵尸逃入棺中，棺合如故。次日，見韋馱神被僵尸損壞，所持杵折為三段，方知僵尸力猛如此。群僧報官，焚其棺。李感韋馱之恩，為塑像妝金焉。
子／筆記／子不語／卷二十三／雷公被污(P.455)
雷公被污
沈公又云：是年淮安有雷轟轟然，將擊孤貧院中一老婦。婦方解褲溲，心急甚，即以馬桶潑之，隨見金甲者繞屋而下。少頃，有雷神蹲老婦之旁，大嘴黑身，長二尺許，腰下有黑皮如裙，遮掩下體，瞪目無言，兩翅閃閃搖動不止。居民報知山陽縣官，官遣道士來畫符建醮，以清水沃其頭，至十餘石。次日復雨，才能飛去。
子／筆記／子不語／卷二十三／產麒麟(P.471)
產麒麟
蕪湖張姓者，賣腐為業。其妻孕十四月，生一麒麟，圓手方足，背青腹黃，通身翠毛如，左右臂有鱗甲，金光閃閃，墜地能走，餵飯能食。好事者以為祥瑞，方欲報官，而是晚死矣，距生時只七日。
集／小說／紅樓復夢／第四回　稽首蓮臺萬緣獨立　相逢萍水一諾千金(P.36)
且說賈璉帶著小子三兒，主僕兩個騎馬出城，見路旁兩邊俱是高柳垂陰，野花含笑。村莊上那些孩子們跨著筐子滿地上爭拾馬糞。行過一座板橋，只見一望不盡的麥浪黃雲，被風擺著層層疊疊。賈璉正看得怡心悅目，忽然道旁麥地裏飛起幾隻白鷺，雪光閃閃，剛欲飛入浪中，又驚起一陣烏鴉，跟著那白鷺冉冉飛去。主僕兩個順著柳堤信馬走去，見個十二三歲的孩子，橫坐在牛背上，口裏唱著山歌，隨著那個牛慢慢過來，聽他唱的山歌道：
送郎送到黃土坡，手拉手兒淚如梭。郎與姐兒一件衣衫作紀念，姐送情郎一個大窩窩。郎說我吃著窩窩想著你，你別將我的衣衫丟下河。姐說情郎忒心多，我不丟你你丟我。你丟我去採花草，採了
這窠又那窠。可憐我似檐前水，點點滴滴不離窩。郎說姐兒不用多心罷，我也想你你想我。賈璉嘆道：「咱們騎著駿馬，倒不如他坐在牛背上的有趣。」行走多時，來到一座土地廟前，兩旁那
大槐樹下坐著好些挑擔的買賣人，俱在樹陰下歇腳。賈璉道：「咱們也歇會子再去，將牲口拉去飲水。」三兒答應，取下馬褥鋪在一邊樹下。賈璉靠著樹根，甚覺涼爽。
集／小說／紅樓復夢／第五十三回　蕉雨齋友梅談遇合　水晶宮月老說姻緣(P.564)
珍珠聽說，回頭一望，看見一位真人，面如滿月，目若寒星，長髯高鼻，滿身上霞光閃閃，坐在一朵蓮花臺上，四個黃巾力士抬著蜂擁而來。那些魚精蝦怪伏在道旁，不敢仰視。珍珠一腔怨氣正無可哭訴，連忙高叫：「真人救我！」烏龜聽見嚇了一跳，將個腦袋縮的沒有了影兒。那位真人早已瞧見，止住蓮臺，將珍珠叫至面前，問其緣故。珍珠將立志投江，說到剛才被烏龜調戲之事。說畢，伏地慟哭。真人命力士將烏龜拿至面前，指著說道：「你這該死的孽畜！因你愚蠢，從不生事，以此派你在𩽲魚司處做個門上，你竟敢擅作威福，調戲良家婦女，罪不可逭。」命力士用銅鞭重責三百，差夜叉押至錢塘江上，令漁戶網去熬膠，以為在公人役不法者戒。
集／小說／紅樓復夢／第五十四回　如意匠留形換體　清凉觀抵足談心(P.574)
龍女指道：「此處不可不去逛逛。」珍珠望見人煙嘈雜，車馬紛紛，往來如織，更有層樓飛閣，金碧輝煌。有座玲瓏寶塔，矗立天際，塔門洞開，看去每層門內坐著一尊金佛，祥光閃閃。塔下棟宇如鱗，一望無際。此時儀從業已到市，四海來貿易的那些鮫人，早俱俯伏在地。珍珠見兩邊擺設盡是寶貝，人世所無。車過之處，光彩奪目，不知其名。古今異寶，千奇百怪，不一而足。那層樓上仙音嘹嚦，絲竹悠揚，聽之令人心神俱暢。有兩隻彩禽，如世上所畫的舟鳳，生得絢爛可愛，棲在飛閣朱欄上，其鳴如敲金擊玉之聲，十分清越。珍珠讚嘆不已。龍女道：「此即海市蜃樓，乃四海鮫人出奇獻寶之所。」
集／小說／紅樓復夢／第六十五回　梅秋琴即景題橋　賈探春因驚見母(P.703)
珍珠道：「夜闌霜重，甚覺冷氣侵人，尚得舞劍一回，以驅寒氣。」秋琴大喜。珍珠起身將琵琶交與抱琴，脫去外面大衣，整整烏雲，繫繫裙帶。入畫將寶劍遞來，珍珠接在手內，站在中間。各位夫人、奶奶、姑娘、嫂子們都四面坐立，定睛細看，只見珍珠柳腰輕轉，玉臂徐舒，左旋右轉，慢慢舞將起來。後人有篇長歌，單道珍珠舞劍的妙處。其歌曰：
龍泉掛壁聞風雷，虹光電氣相徘徊。
人間健兒不敢舞，琉璃古匣生塵埃。
空庭風急琪花落，麗人小袖羅衫薄。
手持三尺青蓮花，入手嫣然借揮霍。
滿堂凜凜秋水寒，清凉弟子拭目看。
初如曳練光閃爍，瀏灕繞腕靈蛟蟠。
流星歷亂飛白榆，天女垂鬟散花雨。
輕雲飄拂紅羅襦，麻姑信手揮寶珠。
去如玄女驂鸞衞，來如電母排雲勢。
飛燕身輕忽上騰，窅娘態逸還斜曳。
或如洛神縱體出水立，龍婉鴻驚羅襪濕。
又如麗娟按節舞回風，珊珊仙骨雲霄中。
飄然許飛瓊，翻弄瑤池雪。
相將後羿妻，飛入青天月。
一片圓光簇鏡花，色色空空並奇絕。
須臾眩轉如飈輪，團團見劍不見身。
公孫大娘不足數，神妙親授孫夫人。
觀者魂驚正凝睇，劃然一擊神光逝。
誰雲兒女即英雄，獨立亭亭真絕世。
整我紅粉妝，著我雲錦裳。
鬢絲不動胭脂香，意閒氣靜神揚揚。
乃知繞指柔化百煉剛，莫耶長寄溫柔鄉。
柏夫人們見珍珠舞的似萬朵梨花，寒光閃閃，周身上下倒像一個水晶球，在燈光之下，並不看見身體。眾人正看的身心俱暢。舞夠多時，劃然而止。時東方已白，珍珠面色不喘不變。柏夫人們無不極口稱讚。夢玉、秋瑞這些姐妹更喜的拍手大樂。梅春過來抱住珍珠，叫道：「好姐姐，你明日一定要教給我這舞劍。」珍珠應道：「等著我慢慢教你。」梅春道：「我今日先拜師傅。」說畢，抱著珍珠兩腿就跪了下去，在鞋尖上磕頭。急的珍珠忙要回拜，無如身子跪不下去，急的滿面通紅，說道：「這傻兄弟快些請……」那個「起」字還未出口，不覺仰面一跤，跌倒地上。夫人、奶奶們哄然大笑。秋琴、丹桂趕著過來，剛到珍珠身邊，夢玉跑的快，已將珍珠抱起。梅春抱著珍珠兩腿，還在磕頭。秋琴笑著彎下身去，拉起梅春說道：「你也不怕玉哥動惱，將師傅拜了一跤還不放手。」珍珠站腳不住，又被夢玉抱住，急的頭紅面紫，不知所措。紫簫、芳芸們都過來拉的拉、扶的扶，滿屋裏笑不絕口。梅春站起身來。珍珠站定，抱琴將衣服送過來，給姑娘披在身上，夢玉幫著七手八腳的穿衣服。寶釵笑道：「夢玉兄弟儘著服侍四姐姐，也不怕老西兒打噴嚏。」引的夫人們又大笑了一會。
集／小說／紅樓復夢／第七十回　桂太守款賓念舊　柳公子遇虎招親(P.756)
柳太太問起陶家莊離此間有多少遠近，馮富道：「有十三里來路，咱們走著不值甚麼。」柳太太對包勇道：「馮大爺是咱們的恩人，如今又是至戚，此刻特來通信，走了多少路，過於辛苦，就在外間屋裏吃杯酒，明日大爺回來，專誠再請。」包勇答應，趕忙擺設酒菜，讓馮富坐下。柳太太同媳婦出來親自敬酒，寶書道：「我無兄妹，明日妹子過來，我同他如手足一樣。馮哥如不嫌棄，咱們也拜為兄妹。」馮富大喜，就在堂前對天結拜，又同拜過太太。馮富道：「明日我家二姑娘過來，總要大妹子你照顧他些。」寶書道：「大哥只管放心，從此姐妹總不分彼此。」馮富大樂，也不用他們遜讓，一面飲酒，又將夢中囑咐之言說起，手舞足蹈，細說一遍。腰間拔下銅錘，說道：「這樣兵器是我父親的遺物，在我手內不知打過多少驚人的猛獸，今日是他救了妹夫。」柳太太同眾人見那銅錘金光閃閃，不勝讚嘆。正在談的高興，只聽得鷄聲四起，壺漏將殘。柳太太見馮富頗有倦意，吩咐包勇陪出外廂安寢。裏面婆媳們又感嘆一番，各
去休息。
集／小說／紅樓復夢／第七十八回　老和尚周遊地獄　病夫人喜遇菩提(P.846)
只見擠滿是人，半哭半笑。大堂上坐著一位痘神，兩旁站立好些鬼判。堂東一個大紅桶，毫光閃閃；堂西一個大黑桶，濃煙腥穢。堂上堂下，滿地都是嬰兒；又有無數男女老鬼伏地磕頭，哀求不已。越是體面人，哭的更慘。堂上那位痘神，只顧查看文卷，不理不睬。看了一會，吩咐鬼判先將東邊桶裏紅痘取出，按著東南西北，散與那些嬰孩們吃，多寡不一，令其自取，吃畢都令其散去。柏夫人見有好些貧苦男女，各抱一個，歡喜而去。堂上官兒命鬼判取出西邊桶裏黑痘，分與那些白胖繡衣嬰兒們吃。只見那幾對體面男女，向上慟哭哀求，看那痘神面生怒容，命一長鬚判官將幾本文冊令其自看。那些男女看畢，含著眼淚，各抱嬰兒哭泣而去。柏夫人問道：「這是甚麼緣故？」甄判道：「此地痘症司，剛才俱是世上嬰兒生魂。吃紅的是吉祥天花；吃黑的敗症，難免痘死。越是富家，更遭痘傷者多，因財痘兩神不睦，彼此相克相忌。世上財旺丁單之家，偏遭痘厄，這正是有錢有勢，買不住子孫之命。剛才那九對男女，是蕭百萬的祖宗。因是四世單傳，家財越旺，現有一子，應死痘症。他祖宗在痘神處苦苦哀求。終不能免。可見使心打算錢財，無非絕後而已。」柏夫人點頭道：「『德行』二字乃傳家至寶，勝於百萬家財也。」
集／小說／紅樓復夢／第八十六回　六如閣群芳遊異景　幻虛境姐妹悟前生(P.930)
寶釵等心情暢適，樂而忘返。走至一處，見有一塊圓石，其黑如墨，毫光閃閃。幻虛仙指道：「此名太元石，在天地未分之前，先有此石。由太元而生太極，然後生兩儀，分四象，而有天地。陰陽五行之道，皆由此石而生，又名太元鏡。不拘神仙、佛祖，一切世界天人，對石一照，盡見本來面目，絲毫無隱。諸妹請自照之。」寶釵們大喜，十人同至石前，各人對鏡細看，不多一會，盡識本來，不覺相對大笑。向幻虛仙拜謝道：「一念情迷，又轉塵世，多承指示，得悟再生。自此以後，不敢再種情根也。」
梅秋琴道：「你們頭上戴滿的甚麼？金光閃閃的，有個玩意。」寶釵們道：「這是仙宮的花草。」一面說著，都在鬢邊除下，到景福堂齊送至老太太面前細看。祝母同柏夫人們接在手裏，反覆把玩，只見鏤刻精巧，不類人工；非金非玉，晶瑩光彩，聞之頗有異香。祝母道：「這就是琪花瑤草，人間難得。咱們各戴一枝，沾些仙氣。這幾十枝給我留著，等賈大姐姐們來，各分一枝。」交與五福，以潔淨寶盒藏好。
集／小說／紅樓復夢／第九十回　太夫人親勞將士　小書生喜對梅花(P.973)
總領傳過號令，聽軍中已交三鼓，領著諸女將佩劍出帳，往前後查看營盤。見各官兵支更巡邏，十分嚴密。看過糧餉大營，遇見一對紅燈在前引導，馮佩金帶著軍器，緩轡而來，瞧見總領，趕忙下騎，站立道旁說道：「各營支更不敢偷懶。寶書、珍珠輪班巡綽，剛才過去。」寶釵命騎上牲口，說道：「今日初次安營，人俱精勇，只恐日久生懈，最所不宜。妹等務傳諭諸將，始終如一。」說著，來到後營，見一土堆甚高，眾人下馬，相扶而上。滿地霜草離披，寒蟲唧唧，總領們來到堆上。殘月在天，疏星佈野。寶釵同秋瑞仰觀天象。汝湘道：「彗星纏於奎罡，光芒閃閃，赤而有刺，賊人正在猖獗。」寶釵道：「牛女光射奎度，此即我等將星，其亮如月。惟正南上那個妖星，其色帶赤，忽暗忽明，放光不一。我們先去助逆之黨，其正賊不難一鼓而擒也。」
集／小說／紅樓復夢／第九十五回　一戰成班師奏　十萬貫舊產還元(P.1036)
孫夫人命進松花糕、柏子茶，諸仙用畢，幻虛仙邀著眾人看花遊玩。轉到一處，院落沉沉，十分清雅。上面懸有一額，寫著「怡紅院」三字。芙蓉道：「這不是大觀園的「怡紅院」嗎？」幻虛仙點頭道：「諸妹前生在此結下情緣，竟至十二釵全歸於一。我今送你們仍歸本院，以遂前生之願。」說話之際，已走進屋中。四壁光明，又非昔年景象。眾人走入套房，猛抬頭，瞧見寶玉身披鶴氅，閉目趺坐炕上，手中捧著那塊通靈寶玉。珍珠同寶釵們剛欲上前叫喚，幻虛仙指道：「這裏才是寶玉。」珍珠回望房屋，眾人全然不見，惟有一塊大石，約有十餘丈，高大瑩透光亮，毫光閃閃，上有三個大字，寫著「青埂峰」。忽然石下冒出一股大水，登時波浪滔天。珍珠大驚，剛欲轉身，忽聽見驚天動地一響，那塊大石倒來，壓在身上。
集／小說／紅樓復夢／第九十八回　驗神數珠還合浦　爭奇勝衣出天孫(P.1070)
探春笑道：「夢金兄弟這個人參道士，倒也是個奇物。」夢金笑道：「我這枝碧桃花同這金絲草也是好的。」夢玉道：「我沒有別的，就是生我時太太屋裏長出來的這個五色靈芝，寶光閃閃，與眾不同。這盆寄愁花同這盆護草，聊以塞責。」梅春道：「我有這孔聖人的竹簡，乃天地間第一寶貝。這瓶梔子花同這鳳尾草，倒還有些生趣。」
子／類書／清稗類鈔／戰事類／陳國瑞勝捻於陳州(P.897)
終宴，日方旰，國瑞顧謂撒曰：「明日有事，吾儕盍早睡。」撒從之，同室而臥。寐未久，國瑞已鼾聲大作，撒且信且疑，不能成寐。未久，聞國瑞呼曰：「吾儕可起矣。」時初更，出視國瑞之眾，已食竟不見。國瑞令三百人速食，而己亦醉飽盡量，共食畢，將三更，令撒率三百人出城。行約十餘里，止焉。復令三百人圍為圓陣，撒居其中。己下馬，休於樹下，且曰：「若等苟有所遇，慎勿驚！且勿稍離原位，違則必死。」時上弦，夜深月黑，星光閃閃。百步見人，隱約有百餘眾，若兩手各持一物者，羣伏於地，靜默無聲。僅有一人，與國瑞隱語相問答者一，始知即國瑞之眾在也，此外，四周則絕無所聞見。而撒之疑慮仍不稍減。
天初辨色，見遠處微有塵起。未幾，復見人且騎之形，果捻之馬隊至矣。來者百餘騎，就所駐之
地繞行一周而去，國瑞與其眾熟視若無覩。又未幾，見塵埃大起，捻步馬大隊至，不辨人數，國瑞揚手一揮，百餘健兒均各持一矛一刀，迅速而前，疾若飛隼，瞬忽不見，已突入捻陣中。但見捻隊立時擾攘殊甚，倏分倏合，縱橫盪決，欲前而又卻者三。相持兩時許，捻匪猶不退，百餘健兒尚未出。此時國瑞亦惶恐失色，詫曰：「兒輩受傷矣！」仍囑撒等毋妄動，躍馬馳入捻羣中，倏見馬倒人死者相繼。遙覩一乘馬執旗賊受刃摔下，蓋捻首也，匪眾遂大亂，遽回身奔竄潰退，遺屍二千餘具，斃馬八百餘匹。國瑞亦偕其眾出，僅死二人，傷者十餘人，餘均無恙。然自首至踵，恍如浴血，取衣揉之，血水且縷縷也。於是太守率父老子弟郊勞，拜於馬前，謝卻敵全城之功。沿途焚香炬燭，迎之而入，國瑞亦俯仰大樂，太守以其功申之巡撫，上於朝，免革職拿問之命，賞還原官原銜。
子／類書／清稗類鈔／義俠類／劉孝銘除假鬼(P.2773)
劉孝銘除假鬼
勇士劉孝銘，名純，保定人。生有膂力，兩手能舉重六百斤，人咸以勇士目之。喜遊俠，習拳勇，北方之鬻拳藝者過其地，必適館授餐，助以資斧，以是揮霍頗鉅。會父母相繼沒，劉變產以資遠游。一日，行山中，日暮而未遇村落，幸月色皎潔得辨路。孑身行里許，見一古剎，破壁頹垣，門戶荒蕪，似久無人蹤者。劉入，乃以巨石掩門，殿中塵埃堆積，劉就殿和衣寐。未幾，聞撥門聲，知有異，忽劃然一聲，牆角崩陷，於月光中見有巨鬼立牆外。時微雲蔽月，面目不可辨，惟目光閃閃，直視劉面。鬼望劉猛撲，劉急以棒擊之，呀然仆地，趨視之，赤髮青面，猙獰可怖，口吐鮮血不止。劉知為非鬼，因復擊之，使斃。
天漸明，劉遂行，未五里，有村焉，腹飢，入食店。店主人訝之，謂劉曰：「山中多怪，夜來亦有所遇否？」劉一一告之。主人大喜，以告村人，為置酒款之。蓋村中有盜某，常假作鬼狀，匿山中，遇孤行旅客則威嚇之，以謀取財物，人有因此而殞其生者也。
子／類書／清稗類鈔／技勇類／蔣志善槍術(P.2934)
蔣志善槍術
無錫陶某精武術，號內家，善用槍，世有陶家槍之目。武官蒞是土者，必先謁其廬，無敢慢。有蔣志善者，咸豐間，嘗官無錫守備者也，獨不禮焉。陶怒，盛氣往謁，見蔣長身皤腹，肌肉墳起，知必孔武有力，內怯，氣頗懾，不敢輕發怒，歸。蔣乃報謁，請曰：「聞陶家槍精妙無敵，某駑，不敢請槍法，願賜君槍觀之。」陶素以槍法自負，出槍眎，不覺擺舞作勢。蔣亟止之曰：「君槍法，自是猛無匹，惜槍幹劣，不任舞，稍用力折矣，奈何？」陶不信，曰：「此幹良材，乃不任舞耶？」蔣索槍，握其梢，力擺動，幹砉然斷，笑曰：「何如？某藏數槍，似不劣。」陶慚，必欲一視其槍，乞隨蔣返署，索視槍，實勝己所用者。蔣又請曰：「此槍可用，幸得一覘君伎。」陶唯，竭力飛舞，驅撥空中，氣呼呼有聲。蔣睨視久，曰：「止止，君用槍，乃不任刺人。」陶大駭曰：「薄伎至不足道，然天下乃有用槍之不任刺人者乎？」蔣拍其胸，曰：「不予信，君試刺我。」陶怒，斥曰：「君胡予戲，死君，且論抵。」蔣又激之曰：「君殊自多，予信君伎，必不任相死。」陶憤，曳槍回走十數步，遠舞作刺勢，逕前，洞蔣胸，蔣疾解巾，揮格之，巾纏槍尖，不得脫，嚮後倒掖之，陶失槍，不覺拜伏地曰：「願有以教之。」蔣呼取盂水與陶，曰：「視予急舞，即持潑予體。」乃起持槍舞，閃閃成白光，大若徑四五丈車輪。瞥忽耀陶目，至不能張視，疾取盂潑之水，水點紛紛反潑，下若
雨，淋漓滿己身，無一點著蔣體者。
嘗有鬻拳者，彊占崇安寺廢址，寺邑古剎也，邑人欲驅之而無術，走告蔣。蔣微服往覘，伎頗高，恐不可彊力制，歸取槍馳馬，繞所占地舞一匝，威之。明日，其人遁矣。相傳此即固始李世忠也。
子／類書／清稗類鈔／技勇類／清霜襟劍(P.2952)
清霜襟劍
武陟之木欒店寨，河北大鎮也。寨有巨族宋氏，族紳某有女曰清霜，幼從女冠靜玄習武藝，傳其術，得襟劍真秘。襟劍者，襟袖一揮，能百步外取人首級也。女字庠生金某，光緒甲午七月某日為婚期。女將上輿，忽有白髮翁褰裳入，舉袖拂燭，燭光慘綠，入內，不見。女戒眾勿喧。登樓跡之，出劍相較，但聞空中搏擊聲。眾拾級窺之，劍光閃閃，冷氣逼人，目不得視。久之，樓上裂帛一聲，眾大驚，女已冉冉下。眾詰之，女曰：「仇人欲壞我術，不久且復來，姑俟之。」俄而翁又來，鬬益厲，至夜，終無勝負。明日又鬬，正酣際，一白祫少年仗劍來助翁，女歛手曰：「賢喬梓劍法誠高，顧以二丈夫欺一弱女子，勝亦不武，不願鬬也。」翁乃叱去少年，挺劍再鬬，如是三日，不能嫁。眾患之，請於其地之游擊，以精兵圍翁。
陡見光芒萬丈，自窗隙出，手足俱震，尖刃盡絕。游擊大慚，率其伍而退。翌晨，鬬方猛，女忽收劍入匣，曰：「翁回劍露隙，一著之失，吾苟相怨見忍，翁無幸矣。且翁為父輩行，宜見憐，何相逼至是。」翁掀髯曰：「老夫昏瞶，沾沾於勝敗之間。既降心以相從，吾復何求。但誤爾十日琴瑟，奈何奈何！」遂出，乃成禮。
子／類書／清稗類鈔／容止類／著人容貌(P.3460)
著人容貌
曾文正公國藩器宇凝重，面如滿月，鬚髯甚偉，殆韓子所云「如高山深林鉅谷，龍虎變化不測」者，當代鉅公無其匹也。知府張灃翰嘗謂其端坐注視，張爪刮鬚，似癩龍也。惟眉髮略低，故生平勞苦多
而逸豫少。忠襄公國荃體貌頗似文正，而修碩稍遜。李文忠公鴻章長身鶴立，瞻矚高遠，識敏辭爽，胸無城府，人謂其似仙鶴。胡文忠公林翼精神四溢，威稜懾人，目光閃閃如巖下電，而面微似皋陶之削瓜。駱文忠公秉章如鄉里老儒，粥粥無能，而外樸內明，能辨賢否。左文襄公宗棠貌亦如老儒，而倜儻好奇，議論風生，若適與駱相反。羅忠節公澤南貌不揚，又短視。彭剛直公玉麟恂恂儒者，和氣藹然。楊勇恪公載福貌儒雅。鮑武襄公超軀幹不逾中人，弱不勝衣。閻文介公敬銘短小精健，不改關中敦樸氣象。丁文誠公葆楨狀貌修偉，綽有威風。岑襄勤公毓英雄姿沈毅，而黧黑。倭文端公仁體不逾中人，而灑然出塵，清氣可挹。霍邱吳竹如侍郎學養完粹，道味盎然。巴陵吳南屏廣文敏樹貌樸野，而氣韻高潔。此皆咸豐、同治、光緒三朝之著人也。
子／類書／清稗類鈔／藝術類／青浦何氏十九世為醫(P.4152)
青浦何氏十九世為醫
何元長，名世仁，青浦人。其先自宋淳安主簿侃始以醫著。至明，有天祥者，楊維禎為之作《壺春丹房記》。蓋何氏在宋、元、明，往往相仍為太醫，入本朝，不復為官，獨名其業以自食。自侃以逮元長，凡十九世矣。
元長幼以嬉戲墮水，有援之起者，視其人，忽不見。比長，貌修偉，盎背赤髭，目閃閃有光。為人多嗜好，初喜書畫篆刻，不欲為醫。然少孤，大父王模方以醫致盛名，終以其術授元長。元長卒繼之。為
醫逾三十年，自節鉞大府衣冠勝流以至皁隸牧圉，日夜集其門。所得四方酬幣，累鉅萬，而歿無餘財，其意氣恢如也。
元長為醫，尤善望聞之法，決生死，無不中。金山人就診，元長驟曰：「爾溺於水乎？」與之方而去。已而其鄉人來，問之，則已霍然矣，因曰：「某疾，先生何自知之？」元長曰：「望其色，黑；切其脈，湛，非溺水而何？」嘉興沈某求治妻疾，以為癥，元長曰：「非癥也，姙也，可弗藥。」時沈固無恙，元長按其脈曰：「爾胃氣絕，不久且死，吾何為更與爾方。」沈大怒去，去而暴亡，其妻果產子。崇明何氏子患瘵，元長既與方，翌日，何氏子易衣，雜稠人中復來，元長忘之矣，及出方，與前無稍異。其處方，好參錯今古，不專一家。一日，門人疑某方非古，元長曰：「見某書某卷。」覆按之，果然。
子／類書／清稗類鈔／藝術類／黃樹人為醫於向忠武軍(P.4158)
黃樹人為醫於向忠武軍
鳳凰黃樹人，字犧生，嘗在向忠武公榮軍中為軍醫。其人短小精悍，聲如洪鐘，目閃閃如電，修髯方口，風采慴人。恆匹馬短後衣，張鬚眉，往來諸營幕，軍士皆竊竊頌黃先生不置。向薦其材，擢參將，不受。改同知，終其身。呼以官，則叱咤，呼先生，則喜。與諸將帥譚讌，科首跣足，袒身踞上座，咄咄不稍怍，以此亦自知其不能官也。向薨，大營潰，落拓不自得。偶行至提督鄧忠武公紹良所，請入見，樹人曰：「若帥見我，非我見若帥。」不往。鄧聞之，岸幘出，握手坐軍帳，請曰：「公能診吾軍，吾視忠武待公矣。」樹人掀髯笑曰：「丈夫遇知己不富貴，尚安能促促受驅策哉！」長揖逕去，挈難民渡江，以字卜休咎為食。亂定，所挈或富貴，致敬禮，言當日事，輒謝絕，不與通。其客向軍所得金，多散去，惟藏金謀奠室家。同治乙丑，泰興饑，竭以賑，蕩然無一存者，以故人咸詫為癲。樹人精武勇，嘗手鐵棒三十斤，大呼擊殺，拯其甥於粵寇中。寇數十百人，莫敢逼眎。然終其身不獲以武勇著聞天下。
子／類書／清稗類鈔／方伎類／黃蘖禪師詩(P.4543)
黃蘖禪師詩
明黃蘖禪師有論本朝詩云：「日月落時江海碧，青猿相遇判興亡。八年運向滇黔盡，二九丹成金谷藏。此言順治。黑虎當頭運際康，四方戡定靜垂裳。唐虞以後無斯盛，五五還兼六六長。此言康熙。有一真人出雍州，鶺鴒原上使人愁。須知深刻非常法，白虎嗟逢歲一週。此言雍正。乾卦占來景運隆，一般六甲祖孫同。外攘初度籌邊策，內禪無慚太古風。此言乾隆。赤龍受寵事堪嘉，那怕蓮池開白花。二十五絃彈易盡，龍來龍去又逢蛇。此言嘉慶。白蛇當道漫騰光，宵旰勤勞一世忙。不幸英雄來海上，望洋從此歎茫茫。此言道光。亥逐無訛二卦開，三三兩兩總堪哀。東南萬里紅巾擾，西北千羣白帽來。此言咸豐。同心佐治運中興，南北烽烟一掃平。一紀剛周陽一復，寒冰空自惕兢兢。此言同治。光芒閃閃見災
星，統緒旁延信有憑。秦晉一家仍鼎足，黃猿運厄力難勝。用武時當白虎年，四方各自起烽烟。九州又見三分定，七載仍留一線延。紅鷄啼後鬼生愁，寶位紛爭半壁休。幸有金鰲能戴主，旗分八面下秦州。以上言光緒。中興事業付麟兒，豕後牛前耀德儀。繼統偏安三十六，坐看境外血如泥。此言宣統。」
子／類書／清稗類鈔／動物類／鸕鷀(P.5601)
鸕鷀
鸕鷀形似鴉而黑，喉白，裸出無毛，頷下有小喉囊，嘴長，末端稍曲，善潛水取魚。一名烏鬼，俗稱
水老鴉。山陰高月垞員外鳳臺有《鸕鷀行》以詠之云：「秋江波淼淼，雲鱗澹堆墨。出沒千鸕鷀，衝起浪花白。生長漁師家，鉤喙箭爪形如鴉。雙睛閃閃翼拍拍，無篷船載聲啞啞。頸繫紅綠久馴熟，舞勢翩然立一木。須臾指揮若陣排，翻身都在水中伏。鸕鷀穿浪疾於梭，斷鬐絕鬣擒魚多。小魚入口吞腹吐，大魚撥剌泥猶拖。漁師大呼助聲勢，深懼鸕鷀不能制。牽之曳之登瓜皮，一尾幾欲船艙蔽。漁師意欣然，鸕鷀齊上船。點篙尋港去，晒翅斜陽邊。賣魚沽酒漁師醉，烹鮮作鱠誇味脆。迴看一木排鸕鷀枵腹垂頭倦欲睡。」
集／小說／綠野仙蹤／第八回　泰山廟于氷打女鬼　八里鋪俠客趕書生(P.78)
方纔睡倒，只見廟外跑入個婦人來，紫襖紅裙，走動如風，從目前一瞬，已入殿內去了。于氷驚
訝道：「這時候，怎麼有婦人獨來？」語未畢，只見那婦人走出殿外，站在臺階上，像個眺望的光景。于氷急忙坐起，從大鬼兩腿縫中一覷，只見那婦人面若死灰，無一點生人血色，東張西望，兩隻眼睛閃閃灼灼，顧盼不測。少停，只見那婦人如飛的跑出廟外去了。于氷大為詫異，心裡想道：「此女絕非人類，非鬼即妖，看他那般東張西望光景，或者預知我今日到此，要下手我，亦未可知。」又想了想，笑道：「隨他去。等他尋著我來，再做裁處。」正想算間，只見那婦人又跑入廟來，先向于氷坐的廊下一望，旋即又向西廊下一望，急急的入殿內去了。于氷道：「不消說，是尋我無疑了。」少刻，那婦人又出殿來，站在臺階上，向廟外望，口裡咶咶咶長笑了一聲，倒與母雞咶蛋相似，只是聲音連貫，不像那樣斷斷續續的喊叫，又如飛的跑出廟外去了。于氷道：「這是我生平未見未聞的怪異事。似他這樣來來往往，端的要怎麼？」
集／小說／綠野仙蹤／第十二回　桃仙客龍山燒惡怪　冷于氷玉洞煉神書(P.116)
至二更左近，猛聽得有嘻笑腳步之聲，走出亭子外，將身一縱，已到亭子房上。只見七大八小，皆神頭鬼臉之人，有二十餘個，手裡打著燈籠火把，拿著酒罈、酒壺、碟碗並捧盒等類，一齊到正面廳上，將四五對燈籠懸掛起，吹滅火把，先在東西兩張床上鋪墊了氈褥，又在廳中間擺了一桌酒席，左邊也照樣擺放了一桌，每桌安放了一把椅兒，大家席地而坐，說說笑笑，像個等候主人公的樣子。又待了一會，只見十幾對紗燈走來，照耀如同白晝。為頭一個人，穿大紅蟒衣，烏皮靴，頭戴束髮金冠，兩道藍眉，直插入鬢，面若噀血，剛牙海口，二目大似酒杯。後面一個，道家裝束，戴龍虎扭絲金冠，穿杏黃袍，腰繫絲絛，足踏皮靴，面若紫金，眉細鼻掀，頭圓口方，兩隻眼閃閃爍爍，與燈火相似，卻是純黑的，並無一點白處。看二人相貌，甚是兇惡。兩個人入到廳中，彼此各不揖讓，穿紅
的坐在正面，穿黃的坐在左邊，小的兒們斟起酒來。
集／小說／綠野仙蹤／第十六回　別難友鳳嶺逢木女　斬妖黿川江救客商(P.158)
只見那夾縫內出來一絕大漢子，即眾大漢所謂將軍者，身高二丈六七尺，赤髮朱衣，兩眼比盤子還大，閃閃有光，面若噀血，剛牙鋸齒，亦手執弓箭，面向西看望。只見那婦人漸次相近，于氷存神細看，見那婦人翠裙鴛袖，錦衣珠環，容貌極其秀美，乃婦人中之絕色也，從山西款段而至。那將
軍回顧眾大漢道：「看我中其喉。」眾大漢齊聲道：「共仰將軍神箭。」只見那將軍拽滿大弓，將箭放去，口中說聲：「著！」只見那枝箭響一聲，正中在婦人咽喉上，一半在項前，一半透出項後。那婦人若不知者，輕輕將箭抽出，擲於地下，又緩緩走來。那將軍環顧眾大漢道：「此非軍師先生，不能降服此婦。汝等可快請軍師先生來。」
集／小說／綠野仙蹤／第四十六回　報國寺殿外霹妖蝎　宰相府庫內走銀蛇(P.483)
不換道：「我是本月初六日早間出洞，尋取食物，剛走到虎溝林，見一樹莎果正熟，只摘了三四個，聽得背後一人叫道：『金不換，你好自在呀！』我彼時大為驚嚇，深山之中，如何有人知我名姓？回頭看時，見一青面道人，其頭匾而寬，兩隻眼睛純黑，沒一點白處，比棋子還大些，卻又閃閃有光。身子約有五尺高下，更是寬匾的異常。穿著一件青布道袍，腦袋上不見有頭髮，將一頂木道冠用帶兒穿著，從頂中間套在項下。我見他形容古怪，心上著實怕他，暗念護身咒。那道人大笑道：『我非鬼非怪，是與你有緣的人，又非害你的人，你何用念那護身咒？』說罷，他坐在一塊大石上，著我和他同坐。我想了想，他若害我，我也走不脫，我便遠遠的尋了一塊石頭坐了。那道人道：『你在本山瓊岩洞修煉，想是要做個神仙麼？你若打的過本月二十五日，將來穩穩妥妥是個神仙；若是打不過，求做個豬狗亦不可得。』我便問他打得過打不過原由，那道人道：『你心上又怕我，又疑我，又且不信服我，我與你說也無益。我且將你自幼至今行為過的事，略說幾件，我若說的有半字差錯，你理該不信服我；若說的一字不差，你須要聽我，我好救你的性命，永結仙緣。』隨將我父母名諱並我做過的
事說出，無一不和他親見一般。且更有奇處，我昔年做過再想不起來的事，他都說得來。我聽了，便疑他是個神仙，世上那有知過去未來的妖怪？他說我打不過本月二十五日，我不由的怕死心切，只是懼怕他的形容醜惡，不敢求他解救。誰想那道人又知我肚中的話，大笑道：『你要活，就懇求我。你要死，我此刻就別過你，何用你肚中打稿兒？』我見他明白我心上話，我便問他如何解救之法。那道人道：『你道友冷于氷煉氣口訣，係得之火龍真人。真人原教他不許傳人，誰想他就傳與你和連城璧。那連城璧今世雖是個強盜，他前三世皆是學道未成的人，這真仙口訣理該傳他。你前一世是人，只因你打爹罵娘，即轉生為狼。做了狼，你又喫人，因此第三世又轉生為驢。』」說到此句，城璧大笑，連于氷也大笑起來。
集／小說／綠野仙蹤／第六十二回　擲飛針刺瞎妖魚目　倩神雷揀得玉匣書(P.649)
于氷退了諸神，看不出《天罡》書在那一處肉內。彼時日已將落，又怕被邪神惡怪搶去，急將二鬼放出，在那魚肉魚骨內四下搜尋。奈肉積如山，二鬼從何處尋去？直尋至昏黑，並無蹤影。于氷無奈，著二鬼在洞中來回行走，以防不虞。自己仗劍高坐在石堂頂上，主意著二鬼到次早再細尋。坐到三鼓以後，猛抬頭，見一股白光，閃閃爍爍，直衝霄漢，相去不過數十步遠近。低頭下看，光氣從大
石橋上透出。于氷道：「有了！」也顧不得血肉穢污衣履，急忙從石堂頂上跳下，走到橋頭，招呼道：「超塵、逐電快來！」二鬼星飛跑到面前。于氷道：「我已看出天書下落，就在這座橋前，你等速刻揀來。」二鬼將那魚皮魚肉以及魚骨搬來搬去，忽見逐電大叫道：「有了！有了！」于氷急看時，見在幾段魚腸內取出一匣，長僅八寸，玉色青瑩，光可鑑人面目。四面是一塊整玉琢成，並無絲毫破綻。在血肉泥濘之中，亦無半點沾濕。
集／小說／綠野仙蹤／第六十三回　溫如玉時窮尋舊友　冷于氷得道繳天罡(P.659)
到次日五更時分，令二鬼將石几案抬放在石堂院中，將玉匣安在几上，自己虔心靜氣，大拜了八拜，然後揣向懷中。吩咐二鬼道：「我今往赤霞山祖師處去，你等可用心修煉，各圖正果，靜候我的調遣，不得私出洞門。」二鬼出洞跪送，于氷駕雲光，早到赤霞山回雁峰前落下。只見桃仙客大笑道：「祖師命我在此等候多時。」于氷忙作揖問訊。仙客道：「賢弟不必多禮，快隨我來。」于氷跟定了
仙客，走至洞門前站定。于氷道：「你我雖同是祖師的弟子，然師兄是日夕親近之人，不妨隨便出入。我與師兄有別，理應替我回稟一聲為是。」仙客道：「賢弟小心至此，足見誠敬。」說罷，先入去了。少刻，出來說道：「祖師著你進見。」于氷將道袍拂拭了幾下，纔跟定桃仙客，一步步走將入去。但見：
門分二座，院共三層，也有山，也有水，也有池，也有橋，也有樓臺；有樹木，有花卉，有飛禽走獸，曲曲彎彎，另是一個世界。堂闊五尺，階高數尋，也有琴，也有棋，也有劍，也有書，也有字畫；有金石，有珠玉，有床帳桌椅，閃閃爍爍，另是一處人家。也有香茶，也有美酒，也有冰桃雪藕，火棗交梨，聞一聞，芬芬馥馥，另是一樣滋味。也有歌童，也有舞女，也有銀箏象板、錦瑟鸞笙，聽一聽，幽幽雅雅，另是一般宮商。壁掛蛟螭之鏡，爐焚蘭麝之香。雲母屏前，遠映一輪皎日；水晶簾下，斜拂八部和風。白鹿啣芝蘭，閒行於丹房竈戶；玄鶴啄果，欣舞於曲徑迴廊。真是萬物靜觀皆自得，四時佳興與人同。
于氷將洞中景物大概一看，遙見火龍真人穿一件大紅百花無縫仙衣，戴一頂扭絲八寶束髮金冠，蚕眉河目，赤面紅鬚，端端正正，坐在上面。于氷搶行了幾步，到真人座前，拜了四拜，請候畢，站在一邊。真人笑道：「《天罡總樞》一書，乃八景宮不傳之秘。身列金仙，能讀此書者，百無一二。你修行了幾日，便能際此奇緣，真好福運也。」
集／小說／綠野仙蹤／第九十六回　救家屬城璧偷財物　落大海不換失明珠(P.1022)
說著，笑嘻嘻從懷中取出一匣，將匣打開，著城璧看。城璧瞧了瞧，是顆極大的明珠，圓徑一寸大小，閃閃爍爍，與十五前後月色一般。城璧道：「此珠我實見所未見，但你我出家人，要他何用？況師尊慘死，道侶分離，虧你有心情用這兩三天工夫尋他。依我說，你丟去他為是。有他，不由的要
看玩，分了道心。」不換道：「二哥說那裡話？我為此珠，晝夜被水冰了好幾個時辰，好容易到手，纔說丟去話。我存著他有兩件用處，到昏夜之際，此珠有兩丈闊光華，可以代數支蠟燭。再不然，弄一頂好道冠鑲嵌在上面，戴在頭上，豈不更冠冕幾分？」城璧大笑道：「真世人俗鄙之見也。」
史／編年／朝鮮王朝實錄／明宗實錄／六年（1551）　卷十一至十二／卷十二　八月至十二月／十一月／9日(P.45-2)
○癸巳/上御朝講。掌令任鼐臣曰：“前年許磁等被罪時，臣爲持平。李無彊以司諫招臣曰：‘卽可合司于臺諫廳。’臣曰：‘合司重事，何可輕乎？且未知事之顚末，吾不往焉。’無彊曰：‘汝僚李希孫已知之，來則自當知矣。’臣往焉。始知無彊與李芑同啓許磁等於
經席也。常時啓事，臺諫議合然後爲之，而長官例爲起草。是日，大司憲宋世珩、大司諫申瑛相視側目，莫敢開口，但矚無彊之口而已。啓辭之中，少有緩辭，無彊輒色怒而改之，故一從其言，無敢違忤。小臣亦以下官，駭愕其事，心疑黯黮，而畏其毒舌，噤而不發矣。”獻納李重慶曰：“臣於前年七月拜正言，無彊曾除司諫。一日到司，不議同僚，而出啓草於袖中，乃許磁、李浚慶、宋純、愼居寬、柳昌門之事也。常時啓事，無小大必議于同僚，而長官起草，例也；若長官不坐，則次官代之，常也。臣與無彊久爲同僚而見之，常値長官之不來，而自起啓草之時，則不能措一字。及見所袖之草，則皆關重之事，關鎖縝密，定非一所自作也，必其所與共事者之所草也。其時同僚相顧失色，不措一辭，及書啓辭之時，辭若少緩，無彊輒發怒色，不啻如一家之事，惟意是用，人莫敢違焉。”
○政院啓曰：“臺諫廢事伏閤，已逾半月。群情憤鬱，久而愈激。若未蒙聽納，則公論恐無止息之日也。權臣竊弄威福，箝一時之口，使不得言，而國家有祿，公論幸發，此治亂、興亡
之一大機(矣)〔會〕也。貪暴兇險之狀，自上洞照，將必明示好惡，挽回世道，在此一擧，而及今遲留積日，人心不無疑懼，公論之鬱激，益甚於前日矣。臣等在咫尺之地，極知群情之如是，不敢不啓也。”傳曰：“非不知群情之憤鬱，臺諫之廢事也，芑已無權，終無立朝干政之理。有功之人，罪不關國，則古亦末減矣。功豈不計乎？但不失其祿而已。老病大臣，日迫西山，不忍竄黜，故不允。”
史臣曰：“許磁等被罪之後，士林憫其無罪，而畏芑莫敢發議，自芑病廢以來，公論稍行，先斥其瓜牙羽翼，而又及於芑，豈非國家之大幸乎？第所恨者，具壽聃輕發窟穴之語，爲姦人所讒，取怒於上。士林雖知其冤，恐觸上怒，而苟順之，反以直言之壽聃爲非，獨使抱冤於地下，可哀也已。”
○上御夕講。
○兩司啓李芑事，不允。又啓曰：“李無彊以兇險邪毒之人，不容於士類久矣。奴事陳復昌，以發其身，蠅營狗苟，備盡姦諂之態，晝夜省謁，有同家人子弟，一從指嗾，日以傷人害物爲事，毒舌閃閃，甚於虺螫。又附李芑，職爲鷹犬，凡芑所欲害
者，必令無彊發之，交相煽亂，搏噬異己之人，一時側目，畏之如豺虎。許磁嘗私無彊之妓，無彊怨磁，痛入骨髓矣。磁嘗疏論復昌，故無彊承復昌之意，而構無形之辭曰：‘許磁得功之後，嘗云：「我未免小人之名。」’李浚慶嘗薄無彊之爲人，每與人言之，無彊聞而嗛之，欲害之而不得，其辭乃曰：‘浚慶卽李若氷之六寸，李中悅之三寸。’至以爲文武特異，而必欲殺之。宋純以言語之故，見忤於復昌，臧獲之訟，構嫌於李芑，無彊承其意指，構捏其罪。許磁、浚慶亦李芑之所疾者，故無彊與芑約入經席，同發其事，脅聚兩司，逼成其議，一時同僚不知顚末，而恐被救逆之名，牽掣而苟從。啓辭起草之時，少不滿意，則輒發怒色，故同坐之人，畏懼之不暇，惟視無彊之口而已，袖手傍觀，莫敢誰何。自作啓辭，迫令同僚啓之，而亦不敢違。位高宰相，一時網打，中外之人，莫知其由，而相顧失色，道路以目。其專恣胸臆，欺罔君上，誣陷朝廷極矣。無彊自知得罪於公論，謀欲長處言論之地，以固其已之氣勢，以司諫被論而見遞，則怨言者，不擬執義與應敎，則
怨銓曹，欲爲直提學，恐不得，則令所事權勢之人，脅迫銓曹之長。人之鄙惡益甚，人情憤鬱，公論久激而猶未發矣。去夏陽托公論，陰逞己私，自上洞照姦慝之狀，而猶示薄責。爲無彊者固當上思鴻恩，下念己惡，惶恐自省可也，而高臥江亭，招致貴賓，淸原君韓景祿。遊宴是事，謀復還朝，期酬宿怨。狐鼠之態，鬼蜮之狀，有難形言。其計將欲魚肉士林，傾陷朝廷，不旣慘乎？人皆以爲：‘斷蛇不死，刺虎不斃，其傷人猶多。’白日中天，陰翳自屛，聖明在上，姦邪屛迹。一國衆怒，亦不可不念，請亟遠竄，以禦魑魅。”答曰：“無彊情狀，上下洞照，豈有他日之禍乎？原其情則不足惜，但已定其罪矣。朝官竄黜，年年如此，豈美事？門外黜送，以示譴責，則當自處矣。”
史／編年／朝鮮王朝實錄／宣祖實錄／修正實錄／二十四年（1591）　卷二十五／三月／1日(P.1-2)
▣二十四年 三月
○朔丁酉/以李洸爲全羅監司，進階資憲，兼都巡察使。時，朝廷
以倭釁爲憂，令極擇湖南方伯。備邊司僉擧洸，無一人副擬者，單望啓下。柳成龍謂人曰：“洸名過其實，恐不能堪。”洸添兵練卒，器械一新，朝廷恃以爲重。
○以金權爲持平，以應敎張雲翼爲襄陽府使。時，將論左相鄭澈之罪，金權不從，故遞拜禮郞，雲翼等以澈最親，故先補外。洪汝諄自湖南入朝，謂同輩曰：“我若入臺，當盡掃姦黨。”以此，得爲憲長。
○通信使黃允吉等，回自日本，倭使平調信等偕來。初，允吉等以上年四月，渡海抵對馬島，日本當送使迎導，而不至。金誠一議以不可受其慢，留一月乃發，歷一岐島、博多州、長門州、浪古耶，導倭迎於界濱州。倭人故迂路留滯累月，乃抵國都。其在對馬島，島主平義智請使臣宴國本寺，寺在山上。使臣先赴，義智乘轎入門，至階方下。誠一怒其無禮，卽起入房，許筬以下隨起，允吉仍坐接宴，誠一謝病不出。翌日義智聞其故以爲：“從倭不預告。”斬其頭來致謝。自是倭人敬憚誠一，望見下馬，待之加禮。到其國都(大板城)〔大阪城〕，館于大刹，適平秀吉出兵山東，數月以回，又託以修治宮室，不卽受國書，留五月始得傳命。其國尊其天皇，秀吉以下皆臣事之，而國事皆統於關白。天皇
尸位，而禮事尊奉，儀章有別，如奉浮屠。關白云者，取霍光傳凡事皆先關白之語，故號秀吉爲大將軍，不得稱王，其後稱大君。以天皇本稱國王殿故也。其接我使也，許乘轎入宮門，笳角先導，陞堂行禮。秀吉容貌矮陋，面色皺黑，如猱玃狀。深目星眸，閃閃射人，紗帽、黑袍，重席地坐，諸臣數人列侍。使臣就席，不設宴具，前置一卓，熟餠一器，瓦甌行酒，酒亦濁，三巡而罷，無酬酢拜揖之禮。有頃，秀吉入內，在席者不動。俄而便服，抱小兒出來，徘徊堂上而已，出楹外招我國樂工，盛奏衆樂而聽之。小兒遺溺衣上，秀吉笑呼侍者，一女倭應聲出，乃授其兒，更他衣，皆肆意自得，傍若無人。使臣辭出，不復再見。與上副使各銀四百兩，書狀以下有差。使臣促辭歸，秀吉不時裁答書，令先行。誠一曰：“吾爲使臣，奉國書來。若無報書，是同委命於草芥。”不肯辭退，允吉等懼見留，乃發還至界濱待之，答書始來，而辭意悖慢，非我所望也。誠一不受，改定數次，然後乃受。凡所經諸陣，將倭所贈，誠一獨却不受。回泊釜山，允吉馳啓情形以爲：“必有兵禍。”旣復命，上引見而問之，允吉對如前。誠一曰：“臣則不見如許情形。允吉張皇論奏，搖動人
心，甚乖事宜。”上問秀吉何狀，允吉言：“其目光爍爍，似是膽智人也。”誠一曰：“其目如鼠，不足畏也。”蓋誠一憤允吉等到彼恇怯失體，故言言相左如此。時，趙憲力攻和議策倭必來，故凡主允吉之言者，皆以爲西人失勢，搖亂人心，區別麾斥，以此廷中不敢言。柳成龍謂誠一曰：“君言故與黃異，萬一有兵禍，將奈何？”誠一曰：“吾亦豈能必倭不來？但恐中外驚惑，故解之耳。”
○倭答書云：
日本國關白，奉書朝鮮國王閤下。雁書薰讀，卷舒再三。吾國六十餘州，比年諸國分離，亂國綱、廢世禮，而不聽朝政，故予不勝感激，三四年之間，伐叛臣、討賊徒及異域遠島，悉歸掌握。竊諒余事蹟，鄙陋小臣也。雖然，余當托胎之時，慈母夢日輪入懷中，相士曰：“日光所及，無不照臨。壯年必八表聞仁聲，四海蒙威名者，何其疑乎？”依此奇異，作敵心，自然摧滅，戰必勝、攻必取。旣天下大治，撫育百姓，矜悶孤寡，故民富財足，土貢萬倍千古矣。本朝開闢以來，朝政盛事，洛陽壯麗，莫如此日也。人生一世，不滿百齡焉，鬱鬱久居此乎？不屑國家之遠、山河之隔，欲一超直入大明國，欲易吾朝風俗於四百餘州，施帝都政化於億萬斯年者，在方寸中。
貴國先驅入朝，依有遠慮無近憂者乎？遠方小島在海中者，後進輩不可作容許也。予入大明之日，將士卒望軍營，則彌可修隣盟。余願只願顯佳名於三國而已。方物如目錄領納。且至于管(館)〔領〕國政之輩，向日之輩皆改其人，易置官屬，非前名號故也。當召分給。餘在別書。珍重保嗇。不宣。
末書天正十八年庚寅仲冬日秀吉奉復書。
誠一見書辭悖慢，嘗稱殿下，而稱閤下，以所送禮幣爲方物領納。且一超直入大明國，貴國先驅等語，是欲取大明，而使我國爲先驅也。乃貽書玄蘇，譬曉以大義云：“若不改此書，吾有死而已，不可持去。”玄蘇有書稱謝，諉以撰書者失辭，但改書殿下、禮幣等字，其他慢脅之辭，託言此是入朝大明之意，而不肯改。誠一再三移書請改，不從。黃允吉、許筬等以爲：“蘇倭自釋其意如此，不必相持久留。”誠一爭不能得遂還。
○使行之始至也，倭將等請觀隨行伎樂，誠一不許曰：“國書未傳，而先呈伎樂，是受侮也。”書狀官許筬議以：“關白與主上敵禮，使臣當廷拜。”誠一曰：“關白乃天皇臣也，不得稱王。國書雖待以敵禮，到此覺其非王，則使臣當專對以改。”筬不從。誠一乃獨與玄蘇商議，講定升拜楹外，以爲恒式。義智又請于使
臣曰：“關白來日當詣天宮，使臣可觀光也。”誠一曰：“使臣未傳國命，不可私出遊觀。”義智又以關白之言諷之曰：“不從則還期早晩，未可知也。”一行憂懼，筬獨促駕詣其所，聞關白停行而止。明日又往空返，三往乃得見，誠一又移書責之。一行以久未傳命，欲通賂于關白左右，冀速竣事而返，誠一又爭不許。允吉、筬又交貨充裝，誠一輒斥言不遜，由是行中大乖。倭人鄙黃、許，而服誠一，久益稱之。惟平義智大憾，待之嚴截，故誠一不得聞事情。其後義智謂我使臣曰：“金誠一徒尙節義，以致生事”云。允吉本鄙人，以辭華應選使价，非其任也。筬以士類，與誠一爲友，素相期待，而擧措顚沛，故誠一屢書切責，筬由是損名。
○以弘文典翰吳億齡爲宣慰使，儐接玄蘇等。億齡聞蘇明言來年將假途，入犯上國，卽具以啓聞，朝議大駭，卽啓遞之，以應敎沈喜壽代之。億齡復命，悉錄問答倭情，如前啓意上之。億齡文雅溫謹，在銓不妄薦一人；在臺不妄彈一人，人莫見其圭角。及是，見事機危迫，不避觸忤盡言。由是，連坐微事見罷，又充質正官朝京，擠之也。
○前敎授趙憲上疏，不報。憲聞日本書契悖逆，倭使偕來，乃自沃川，白衣徒步，詣闕上疏曰：
臣竊謂，士不適用，固宜括囊，而綱常墜地，
則或有憤惋者。魯仲連一入邯鄲之圍，力沮帝秦之議，而秦兵爲之退縮五十里。夫邯鄲，堅城也；三晋，强國也。戰國君將，力於守國，故能堅壁數月，以待魯連之奮義矣。遠稽東方，自箕王浮海之後，以及三國、前朝之亡，了無背城一戰之時。臣之愚意以爲，橘光連、玄蘇西渡之日，實我邯鄲之被圍也。嘐嘐多言，終不見信於君相，自悼行己無狀，深愧於古之魯連，永矢杜口，畢命溝壑，而今聞，東槎纔返，賊船栖海。陷我射天，則自明無路；乘機猝發，則邊圉踈虞。必爭之地，迄無充國之經略；勿迎元使，又無夢周之抗議。檜、倫誤國，汴、杭垂陷；匹夫熒惑，羞辱滋深。綱常日墜，君父禍急，心崩膽割，怒髮衝冠，不得不雪涕而言之也。臣謹按，《周易》《復》之初九曰：“不遠復，無祇悔，元吉。”《程傳》曰：“陽，君子之道，故復爲返善之義。初剛陽來，復處卦之初，復之最先者也。是不遠而復也。惟失之不遠而復，則不至於悔，大善而吉也。”《比》之卦辭曰：“不寧方來，後夫凶。”《程傳》曰：“人之不能自保其安寧，方且來求親比。得所比則能保其安。當其不寧之時，固宜汲汲以求比。若獨立自恃，求比之志，不速而後，則雖夫，亦凶矣。夫猶凶，況柔弱者乎？”臣竊料，
今日之事，安危成敗，只在呼吸之間，眞可謂不寧之時矣。惟有亟斬虜使，飛奏天朝，分致賊肢于琉球諸國，期使天下，同怒以備此賊一事，猶可以補復前過，而庶免後時之凶，萬一有興復於旣衰之理。伏惟聖主，亟察凝思，不以人廢言，勿緩宗社大計幸甚。李滿住之一紙資級，見失於上國，而張寧來責之日，光廟爲之無顔。雖貢馬謝罪，而滿住討滅之行，至試武科千有八百，盡輸一國之力，而士馬物故，亦略相當。況此秀吉假道射天之惡，不啻滿住，而飛辭陷我之術，當不止於中樞資級矣。若天朝不悟其姦，盛發唐朝之怒，則當有李勣、蘇定方之師，來問濟、麗之罪矣。聖主將何以謝過，臣民將何以免死乎？狡虜之辭，極愚極驕，智士多策，其必敗屠滅諸島，殺人如麻，群下多怨其荼毒。若我有謀，聲罪絶之，以折其心，使我士民，預曉討賊之義，則人思奮挺，以撻其背矣。公孫述遣使約和，而隗囂斬之，則述不敢西窺，撒離喝有使使降，而劉子羽斬之，則喝不敢來追。大邦積養之士，豈少於子羽敗軍之僅有百十者，而不能自振其意義乎？或者以爲：“秀吉已滅宗盛長之族，而使其腹心平義智代之。栖兵對馬，積謀陰襲，捨我不攻，而先窺上國，必無之理。雖或緩奏，可以無
咎。”是乃不思之甚者也。臣竊聞被俘人之言，賊輩將我國人迭賣于西南蠻諸島(以)及兩浙，而又被轉賣還于日本云，是其客商往來，如梭之驗也。狡虜答我之書，旣極廣張其聲勢，況於南洋諸島，其不誇耀威武，期使恇怯乎？臣恐允吉之船，初泊對馬之日，彼必先播于南洋以謂，朝鮮之通聘，期以制服乎諸島矣。兩浙將吏，其獨不聞，而不奏于天子乎？中朝之致疑，固已久矣。況此狡虜，常以掩襲不備爲利，若我邊將粗能設備，截然難犯，則彼必趨利於上國矣。其必揚言于蘇杭謂，已制服朝鮮，領兵以來，則露布急傳，半月奏京矣。市有猛虎，三聽致疑；殺言三至，曾母投杼。我國介在虎狼國之間，聖學未至於一以貫之之域，其爲皇上之不爲曾母，未可期也。假使中國北被㺚虜隳突，南虞日本之寇，未暇謀蘇、李之東師，而中朝謂我淪胥爲夷，許老悔之，史氏書之，則堂堂禮義之國，不亦羞辱之甚乎？祖宗二百年之恥，僅能竭誠昭雪，而 殿下千萬世之辱，未及騰時澡洗，則三綱五常，將懼自此墮地，而祖宗在天之靈，亦必有殄享之悲，而
臣民匪敎之徒，難可責以死長之道矣。一使之遲發，而有萬事瓦裂之虞，懷利文過之臣，雖或拱手招禍，以爲激怒之可虞，而城市野民之言，萬口一談，咸謂不斬則不振。夫豈無是理，而孔子請誅熒惑者乎？夫豈無是理，而胡銓謂之不戰氣倍乎？項籍善戰，固非漢王之敵，而董公一陳正名之論，則廣武十罪之責，不能答一辭，以騰楚歌乎漢軍。石勒强梁，自謂凌駕乎弱晋，而一焚書幣，則雖無祖逖，而不敢一窺乎江、淮。蓋辭直義壯，乖悖之氣，自然摧挫也。臣竊仰惟，殿下莅國之道，自反而常直，殿下事大之誠，可質於神明；殿下恤隣之義，無愧於柔遠；殿下保民之仁，常慮匹夫之有傷；殿下固邊之猷，常使自守而無侵，正曾子所謂，我以吾仁，我以吾義者也。若能擴而大之，則雖晋楚富强，吾無所畏矣，況若秀吉匹夫之勇耳？包劎弑君之日，人思顯戮；斬人如麻之際，鬼議陰誅。黥椓無辜，不啻三苗，窺我大邦，不獨鬼方。天下同怒，則不勞交鋒，而逆亮自斃矣。簡書不亟，則賊發不虞，而中原震驚矣。子思曰：“凡事豫則立，不豫則廢，事前定則不跲。”若以聖主不豫之故，盤手串人之刑，旁及於琉球、占城，
以致漸流於中國，則天下後世，謂殿下何如乎？臣竊以爲，報變請討之奏，遲發一日，則決有百年之憂；遲發一旬，則決有千歲之禍也。嗚呼！靖康、建炎之間，謂不可與虜和者，楊時、李綱、張浚、胡安國，而目之爲黨，擯棄不用，奸臣誤國，萬古如斯。聖主讀史之際，亦必慨然於宋君矣。今玆禍亂之迫，無異於此。馬植纔還，而金兵渡河；王倫濟江而兀朮南趨。枕人睡不疑而謂虜情之可信者，斷然無目者也。尾箕之分，熒惑方臨，是實也先入寇之兆；東南之地，無月不震，是嶺湖受兵之象；未有不爭南島舟路，而先趨畿海之理。臣之愚意，莫如早擇一代名將，暗推亞夫之轂，輕裝簡士，由武關直下，俾於賊來必爭之地，暗備燒船之具，兼持潔牲、精幣，密祈回風于頭流、滄海之神。對敵交兵之日，仗一黃蓋，佯取糧船請降，實以燥荻，間以火藥，俟其首尾幾接，付火以走，則其所持精選之鋒，必化爲烈焰矣。書生談兵，近於僭率而可笑，惟在智將隨機應變矣。乃令大小將士，俱聲秀吉之罪，俾知從行之卒亦無所容於天地之間，中有智者設謀，勇士還悔，乘機斬獻者，謂奏中朝，請分封爲國相。島主一依源氏舊制，因許不
廢《禹貢》之卉服，則射亮之矢、斬寵之劎，必集於其身矣。如此則雖有餘兵，不敢西棹，畿海之間，自爾無虞矣。若不如此，而聽其縱橫去來，震搖恬憘之地，則擔負之民，其勢易散；飢困之卒，望風奔潰，而漢、浿之間，擧被蹂躪之禍矣。嗚呼！金之於宋，日以侵削爲謀，而秦檜之徒，深諱虜情，惟恐一時君將之或悟。其有回諭之詔，字大如掌，而檜也急開急卷，使人不見，惟以割地一言爲幸，以懈攻戰之備。若非張、韓、岳、劉諸將之戮力者，則龜玆之域，亦不可保矣。今玆秀吉之於我國，日以呑噬爲計，至殺對馬島主，而暗遣腹心平義智代守，奪我左臂，諜報無路。又使信長踵門窺覘，俾探處置，回謝一事，以爲猝發之計。雖使是月，藏兵于此島，而上下諱言，不知有大擧之虞，則其藏禍心慘矣，而我乃盛備供億，無異乎華使支待。其於賊使之分二路上來也，湖嶺各邑，盡率吏民，出候于院驛，留時延日，一不顧防備之事，雖有顔眞卿之先見者，未暇爲浚濠完城之計。彼對我使，殊薄以草具，而我乃先示奪氣之色，使其奴倭，驕我將吏如賤隷，不敢爲一言責以禮義，則其所謂厚待之敎，實所以縮我國命，而永不能自振也，傷
我民力，而俾不敢却敵也，豈非爲痛哭之地乎？尤可震駭者，先來譯官以將秀吉悖謾之辭，播于一道，以及湖西南，士莫不誦、民莫不聞，而朝廷之上，惟恐廣布，先事豫謀之策，一一不擧，陳東、歐陽澈之疏，懼或出於草澤，豈意聖主亦陷於汪、黃、檜、倫之術乎？《周書》曰：“作德，心逸日休；作僞，心勞日拙。”彼有射天之語，而我乃敬之；彼有呑我之計，而我乃款之，是非誠信相與之道，而終不諱其內政外備之日拙也，斯非取侮於醜虜之道乎？臣恐不斬檜、倫，則將無以致謝于上國，而申令於三軍也。嗚呼？陸賈正色，而屈尉佗之箕倨；范仲淹焚書，而折元昊之悖慢。彼皆單車屛從，而壯我王氣者也；片言據理，而挫彼凶鋒者也。曷嘗如誠一之輩，載糧千石，持國樂娛賊，而竝使軒轅破蚩尤之具，悉爲虜人之所得乎？兼其易服循環之卒，乃是李光弼欺賊將之術，而彼皆不悟；陳船耀兵之謀，乃是李希烈欺中使之計，而彼實恇怯。五月不見者，乃所以困縶也；陳饌躬視者，乃所以誘心也；陶盃飮破者，示終必敗盟也；抱子相持者，視我如嬰兒也。賊酋姦譎有萬不測，而彼乃還啓謂賊不來，以懈將士之心。時所謂一德大臣，
則盛稱王倫善於奉使，俾竊金章之寵，雖辱國無狀者，附會權奸，則可以次第同升矣，將何以勸善懲惡乎？此輩鴟張，白日欺明，懼有公論或激，則乃謂秀吉非眞叛逆，是可以寒浞爲純臣乎。又謂通信一行，深覺彼情，而豫爲之備，則非小助也。捨置嶺南不備，是欲捐梁餌吳乎？先備三敗將于湖南重望，一則善事潑、立，而一則奴事永慶者也。是謂藥師、范瓊可保燕、汴，而陳宜中誤宋之將，可坐而策也則所謂豫備者，果何術也？視湖西、嶺南，則疲於奔命，而邑里蕭然；視湖南一方，則梨津一焚，他鎭枵然，宵旰之憂，此時政急。雖得實經行陣之人，勢難及措，而諂佞之臣，自負誤國大罪，惟恐主計之或悟，不汲汲於奏變，不求援於與國，只管安坐聽命於狡虜。使彼謀完計得，坐策萬全之後，乃欲待聲息遣將，驅市民以戰，則長驅之勢，實不可遏，而士不豫習，以其將與敵矣。麗季，倭賊由鎭江入嶺湖之間，永同、化寧無不被兵燹之禍，況此勍敵不止於拔都者，則如臣魯鈍者，何地逃死乎？等是一死，寧死燕、楚之路，以學子貢遊說，期使諸侯之軍，擣吳之虛，而存我魯國，則聖主活臣之恩，庶幾小報，而天生男子之意，
亦可自副矣。海南萬里，如無肯行之人，則臣願假一節，充備末价，星夜西馳，以玄、平頭，馘獻于天朝，竊效包胥之哭，以明我王心事。幸蒙皇上矜憐，則借馬南陲，分致賊肢于南洋諸國，諭以整兵俟便，如聞秀吉西寇，則俾駕艅艎，傳檄于日域，而倒戈逆攻者，自出於卉服矣。踈遠賤臣敢請爲踰分之行，時事猝急，切懼不豫以致敗。玆於皇朝，竊草奏變之狀，琉球國王及日本、對馬遺民豪傑中，又草移文、移檄勦捕賊使及嶺湖備倭之策，又皆隨事箚記，謹具別紙七幅，藏在懷袖間。事大、交隣之規，雖未解貫，不直則道不見，曾有孟訓。自謂如此，則事理自明，辭直義壯，可以感人，而狂踈僭越，未敢徑進。倘蒙聖主曲採蕘言，卽使世叔、子産，討論而潤色，卽令槐院朝寫午封，別遣重臣馳奏，使其理裝一旬之 內，先謄一本，付譯官一人，使與賤臣，先達于遼、薊，以及燕京，庶幾中朝君臣，感我辰告之誠，遍曉諸鎭、諸國，豫防而密措，天下同怒，期使此賊，不容於覆載，則臣雖死於道路，亦可以脫臣老母於江淮俘徒之辱矣。頑雲不解，天日常陰，臣不勝憂國憂家，感憤血泣之至，謹奉危疏，昧死以聞。
又貼黃，略云：
機
事不密，則害成。今者賊使閃舌者，將入東平，臣之封章，吁亦晩矣。願留臣疏，密措機策，無使東平人購得，無使臣名掛於朝報，幸甚。
疏入不下。又上疏曰：
臣竊謂，藩侯警急簡書，不可以不亟也；匹夫熒惑，身首不可不異處也。故逖聞呑虞消息，不勝怒髮衝冠，跋涉山河，瀝血刳肝，期見聖主之不遠而復。上不見過於中朝，內貽恥於宗廟，外不取侮於醜虜，下不嫁禍於生靈，則平生讀書之力，似可以一扶綱常之重。上可以免吾君濟、麗之憂；下可以免臣母江淮之浮，誠能若是，則茅焦鼎鑊，謂可甘蹈，而封章三日，未有所聞。雖知聖主寬容不欲罪臣，而臣之活國、活母之計，只恃今日而已。邊塵一驚，則遠歎何及，天責一臨，則隱憂何補？臣不得不留臣七紙以走，冀紆明主悔時之一察也。臣竊計，狡虜反覆，有萬難測，厚遇金、元之使，而謂無南寇之辱，則眞箇是秦脚、賈壑之愚宋者也。以其君則斬艾而無惜；以其隣則窺覬而不攻，古往今來，決無是理，臣所以必請名將，暗備東南維者也。臣又聞，琉球致書，爲我而事倭云，此聲久發，其可謂中朝之不聞乎？蘇、李之師，所以東來者，只爲濟、麗之謀，絶新羅
入貢之路也。狡虜之揚言于天下也，其必謂我賓服矣。我於皇朝，恩義不薄，見彼悖辭，義當朝聞夕奏，而遲延時月，只欲順付於節使之行，則人馬猥繁，決無先春赴京之理，而狡虜江浙之檄，則必有半月北飛之虞矣，史氏之筆，曷可昭洗乎，張寧之責，曷可圖免乎？天朝恩愛，方深眷眷，唐帝一怒，所不忍言矣。俾滅建州衛，乃是皇朝家法，若不諒我力，而必使討滅日本，則以我孱兵，自守不暇，曷有餘力，可以東征乎？洪茶丘八萬之兵，金方慶糾集之師，猶不得志於東洋，而死傷過半。況若天朝不假茶丘，而我國又無方慶之亞，則其謂不敢東討之際，天朝之怒，實不可測矣。素愛之子，而少拂父意，則其父之怒必深。此時蘇、李之師，其可資日本而却之乎？臣之所大震駭者，蘇、李之師，未掃濟、麗，而移徙十萬餘戶於江、淮之間，水陸困頓之民，豈望盡活乎？臣有一繼母年老病甚，負避無地。賊使煦濡之日，聖主雖自以爲晏然無虞，而乘機猝發之際，其必盡國力於東隅，而西方赫臨之師，則更不可遏矣。臣切欲力耕聖域，以養病母，冀免江、淮困頓之行，旣爲初筮之吉，而猶不厭再三之瀆。伏願聖
主，藏臣疏一通，以待事至而更察，則臣之爲國、爲母惓惓奔走之意，雖或轍耕，而不爲迂闊矣。臣之尤所衋傷者，今此之來，路由賊使所向二道之中，備聞彼之奴倭，皆肆陵轢，有若上國之使，而我之官吏，一切喪氣，罄一道之力，以爲供億，而全忘防備之事。只此使价之往來，可占他日之大敗，而朝無胡銓之論；野絶陳東之議，但有黃李沃之疏，出於洛下，將使流離顚沛之秋，一無挺身赴急之人，則聖明之所倚以爲天祥、秀夫者，終有何人哉？漢季必殺黨錮諸賢，唐亡必投淸流於濁河，此是盛世之所不願聞者也。鄭夢周仕前朝危疑之際，而猶不避嫌疑，廣延國士，談論不休。其詩曰：“座上客常滿，樽中酒不空。”任事之臣，閉門兀坐，不集衆思，而能扶其國者，古未之有也。惟聖明密察股肱之有無，屛去致疑之端，以杜讒賊之口，則社稷之大幸也。嗚呼！終軍弱冠而請纓；毛遂自薦而脫穎，彼豈專忘廉恥者乎？只見冠屨之倒置，或悶宗國之垂亡，而衣冠、骨肉擧將淪陷於腥膻。故不得不犯笑侮、出氣力，求保數歲之安，而受秦間金者，勸齊王，故不修攻戰之備，以致臨淄之忽爲秦地，而松栢之歌，萬古悲涼。
臣身方在事外，宜無肉食之憂，而四面受敵之日，大懼江革之無地負母。聞變數旬，夜不能寐，抽得先事之戒，冀補苞桑之計。突缺棟焚之秋，幸思賤臣之不我遐棄，幸甚幸甚。臣以寒生，抵洛數日，囊橐已空，不忍方朔之飢。自此長辭，瞻天望聖，無任激切屛營之至。
仍附奏七條，一言携離勍敵之行，須趁其衆心未附，而必分玄、平之首，(手)〔身〕露布于天下，與天下之人，同聲飛檄，欲乘虛擣都，如此之言，四面東飛，則秀吉亦不敢爲越海窺我之計矣。二擬奏變皇朝表，三擬與琉球國王書，四擬諭日本國遺民父老書，五擬諭對馬島父老書，六擬斬賊使罪目，七擬嶺湖備倭之策略云云。憲伏闕下，待疏不下，以頭叩石，流血滿面，觀者色沮，猶不下，乃封進此疏，政院不受。諫院啓曰：“趙憲陳疏，而政院不受。雖不知疏中措辭之如何，大槪似有壅蔽言路之端。請色承旨罷職。”上只允推考。憲痛哭而退。丁酉之變，我國有一士人擄入日本，丐食民間，遇一老僧言：“秀吉於朝鮮爲一時之賊也；於日本爲萬世之賊也。當時若有一二義士，傳檄擧義，則秀吉之禍，必不至若是”云云。憲之備倭策中，所薦十餘人，在平時皆未知名。及後亂作，竟獲其用。其中如金時敏、趙熊等，尤表表可稱。憲歸沃川，遣子完堵，遺書
于平安監司權徵、延安府使申恪，勸以浚濠完城，預修戰守之備。徵見書大笑曰：“黃海、平安道豈有倭來之理？歸語汝爺，愼勿復出此言。”恪則然其言，大修器械，城內引洑流，作大池，及後亂作，李廷馣守城得全。州人追思恪預先備戒之功，竝立碑以旌之。
史／編年／朝鮮王朝實錄／英祖實錄／二十八年（1752）　卷七十五至七十八／卷七十五　正月至二月／二月／16日(P.23-2)
○戊申/內局入侍。領議政金在魯曰：“殿下至行大烈，卓冠前古。曾在庚申勉受徽稱，今加數字有何損益？而抑鬱之下情，終不可不勉副。”上曰：“今則時乎？”在魯曰：“群心洽然，今至莫可强抑之境，豈非時乎？尊周大義，卽我朝家法，自太祖威化回軍，已爲尊周之本領。厥後聖神相承，傳授心法，逮至宣廟至誠事大，一心匪懈。及夫宗系之辨誣、島夷之勘定，卒荷天朝罔極之恩。孝廟枕戈思報，有志未就，志士之感泣，至今未已而。肅廟追感歲時，特以義起築壇享祀，思報皇恩，此實前古所未有之事也。今殿下承祖宗之遺事，恫皇統之永墜，凡諸政令、謨訓，莫非《匪
風》、《下泉》之意。而至於增壇九級，竝祀三皇之擧，則卓然尤盛矣。昔在己巳四月初進香之夜，忽有閃閃電光，自北方起，俄而雲飄雨灑，風起一陣，宛若靈旗之陟降。其時百僚在班，莫不咨嗟太息，感慕而興起。第一位獻爵纔罷之後，風雲四散，月、星復明，感通之理，如在目前。昔孔聖作《春秋》，以大一統爲第一義，而桓、文之假仁尊周，猶且與之。況今至誠昭格，聖德有光，其將永有辭於天下萬世。則群下之欲以闡揚而發揮之者，亦當如何哉？殿下雖欲固守謙德，而先朝亦有已行之例，宣廟、寧考親自受之於臨御之時，太祖、 孝廟追上之典，亦在於先朝及當宁之世。列朝旣皆如此，則殿下亦安得而辭之乎？”上曰：“此亦繼述乎？”在魯曰：“行先朝已行之典，亦豈非繼述乎？”上曰：“今日是何日也？予若有誠，豈不感孚？予與卿，年雖參差，志則相孚，恒謂卿知予心，而今何不然乎？人心、世道，予旣飽經，此心冷已久矣，卿須諒之。前者所受八字，予何可當？其時慈聖以庭請之久，有所下敎，故不得已而受之。厥後每聞八字，愧汗沾背。如純德字則章奏間例用之，故習聞已久，看似尋常，而至於上二字，上聖之外，其誰能堪當？予每聞此二字，心實大愧，置身無地矣。一猶過焉，其可再乎？”
史／編年／朝鮮王朝實錄／英祖實錄／二十九年（1753）　卷七十九至八十／卷八十　七月至十二月／十月／11日(P.15-2)
○壬辰/政院啓曰：“前月之晦，已有雷變，而乃於去夜風雨之中，又有雷聲電光之異，轟轟閃閃不止一再。蓋以卦氣觀之，則九月雖群陽已剝，而猶有艮之一畫，至於十月，山、地變爲重坤，而純陰充塞，於是而有雷電之作，則其爲災也有非九月之比。且前月而如此，今月而如此，有若上天之申申告戒，則其爲可懼尤何如哉？災不虛生，必有所由，目今綱紀之頹弛，風俗之壞敗，機務之泮渙，民生之困瘁，凡可以召天災而致時變。其端非一，而最是言路一切閉塞。上而君德之闕遺，下而臣僚之善惡，莫有能言之者，習熟見聞，含糊媕婀，已成一時之規，若是而可以裨治道，若是而可以鞏國勢，以贊億萬斯年之業耶？在昔哲王、懿辟之世，忠彦彙征之辰，亦有諫諍之言、紏劾之擧，不可以聖明之時而緘其口也。抑復惟念言路壅閼，則臣道不得上行，君道不得下濟，而上下阻隔之謂也。夫陽者，爲天爲君爲上，陰者，爲地爲臣爲下，而雷電者陰陽不交之攸致也，觀時察象，豈不尤大可悶哉？且夫遇災求言，國朝
之故事斑斑，而伏覩殿下雖値非常可愕之災，未嘗有求言之敎。聖意豈無所以，而故事之許久廢闕，其亦大可憂也。臣等竊稽震之彖曰，‘震來，虩虩，笑言，啞啞’，程子釋之曰，‘當震動之來，則恐懼不敢自寧，旋顧周慮，虩虩然也，處慮如是，則能保其安裕，故笑言啞啞。’由是觀之，則處震之道，莫如恐懼顧震，而今日之所可顧慮者，莫如言路之閉塞。伏願殿下，惕然恐懼，深思遠慮，亟降明旨，洞開言路，以求修省，以保安裕之休焉。”批曰：“良由予耄，群工解體之致，方懍于心。其勉是矣，加勉焉。”政院又以達辭陳勉請懋學勤政，賜例答。領議政金在魯、左議政李天輔等陳箚乞免，批曰：“已諭於政院之批，於卿何諭？其勉宜勉。”天輔等又上箚于東宮，賜例答。
史／編年／朝鮮王朝實錄／正祖實錄／九年（1785）　卷十九至二十／卷十九　正月至四月／三月／12日(P.37-1)
○辛酉/御肅章
門親鞫。問洋海曰：“香嶽緣何事往香山耶？”供曰：“與玄晟有爭端，欲爲和解而往矣。”問曰：“所謂爭端，何事也？”供曰：“香嶽有逆心，而締結徒黨，故玄晟責之曰：‘此乃無父無君之事也’云，則金灝，果服罪於玄晟矣。又見永興朱烱采，抵書於金灝者，則書中有曰：‘天災時變如此，眞人當出，而吾輩當聚徒黨，爲撥亂反正之事。’而藏置於箱子中，故金灝出他時，臣潛出以見，而公州孝浦居權瑀，抵金灝書亦曰：‘先生之才，卓出千古。吾有子，當令往而受學。擧事之期，的報幸甚’云矣。”問所謂大軸中說話。供曰：“梁衡與灝相會於臣家山堂，灝出示大軸。而中有三月望日及擇日作變等說。又有靈巖白哥，白哥父名，卽齊耉，而白哥三兄弟，頗有膂力，而不知去處矣，齊耉臨終時，始入來，過葬後又出去云。金灝與齋耉子三兄弟，頗相親，而白哥住於雲峰八良近處山寺，或習武藝云。”問曰：“沔川人，則何許人？”供曰：“許啓也。此人亦抵書香嶽，以爲：‘渠則窮儒，願爲人記室効力’云，而亦入於大軸中矣。”問曰：“公山維鳩驛洪正裕書中，有何言乎？”供曰：“‘願得仕路於先生云者’，似是有意之說矣。”問瑮曰：“與金履容面質時，以夏賊事曰：‘有公私之分。’云者，汝旣語屈。德相四字凶言，亦豈不曰有出處云乎？”供曰：“夏賊事面質時，無語屈之事，而德相四字之言，旣是至凶之言，則亦豈有出處之說乎？”問曰：“汝於
丙丁年間上敎中，有手犯之事，此亦不知乎？”供曰：“館日記修整時，果有妄發，而親舊儒士中有解事者，則與之相議修整，此非臣之獨主見矣。”問丙申館日記事。供曰：“館日記中，就上敎文字，任意增減，誠有罪矣。”問曰：“上敎文字，以筆劃之者，豈是臣子道理？且目見手跡，而其敢曰不知乎？”供曰：“今見此紙，則伊時承批後，欲上再疏，故批旨中緊關句語，以墨表之，而似出他人之手矣。”問曰：“汝若不爲，則果出誰手乎？”供曰：“再疏設廳時，似是沈公著所爲之事，而終不仔細矣。”問曰：“福榮之傔李景龍招，有曰：‘福榮錢財，傳給於汝家，而轉送梁衡，輸致河東。’云，此一節，足爲汝之斷案，而至於一朝封侯之說，雖曰裂去，而亦豈無甚麽意思乎？”供曰：“此則不當之事矣。”問福榮曰：“汝來到阿峴妻家時，逢見梁衡乎？”供曰：“以同往河東事相議，而妻母不欲使遠離，故欲使妻母，不聞此議，必與梁衡密議矣。”問曰：“汝之妻娚爲誰？”供曰：“李光殷矣。”問曰：“期在季春云者何也？”供曰：“辛丑年果爲四五次書札往復於洋海，而初書曰：‘聞君善文多識，聞來不覺神馳’云云，其後癸卯三月，往于阿峴，則梁衡出示洋海答札，而其中有曰：‘老師、香嶽以爲：「乙巳春，必有兵禍，須卽下來避亂」 云云。期在季春云者，蓋以此也。”問曰：“與洋海往復書中，壺鬼云者何也？”供曰：“此指洪亨輔也。亨輔居於壺洞，其人陰險，故稱
以壺鬼者此也。”問曰：“凶謀，雖出於梁衡，而汝旣物主，則豈敢隱諱乎？”供曰：“槪聞梁衡之言香嶽、澄潭及文哥父子，與李瑮，同心謀逆云矣。”
○問金斗恭曰：“汝叔夏賊之逆節，汝豈有不知之理乎？”供曰：“但知其爲凶逆，而其所言則尙未知之矣。”問曰：“旣曰不知，則何以知爲極逆乎？”供曰：“聞與一鏡相同云，故知其爲極逆。”問曰：“汝在謫所時，以爲吾若上京，則有可告之事，何事也？”供曰：“矣叔有喪性之病，至凶情節，或非其本心。臣於去年臘月，拘囚縣獄，而其時認以就拿上京，故以非其本心之狀，一欲仰告之意，與主人長子酬酢，而其兒名，卽河光容矣。”問曰：“吾若上去，則人雖多傷，而有可言之事云，可言者何事，所傷者何人？”供曰：“此則，與光容面質，則可以卞破矣。”問河光容曰：“汝以斗恭配所主人，晝夜同處。則斗恭之言語動靜，必無毫髮不知之理，其直告。”供曰：“上年八月，斗恭到配於巨濟，而定給一舍於籬內。臘月二十二日，刑房二人，捉去斗恭，故問其由，則官家嚴禁，不得相通，但自外供飯而已矣。”
○洋海書納供曰：“所謂鹿精、熊精，以熊鹿之身，歷屢百年，而變化爲人，而亦解文字。臣得見於仙苑村李玄晟家，鹿精，顔長而髮白；熊精，面濁而髮黑。鹿精，自言五百歲；熊精，自言四百歲。鹿精，新羅末崔孤雲入伽倻山讀書時，常有一鹿來伏床下，殆若聽道者然。孤雲曰：‘爾雖異
類，能知慕道，當使得延年之方。’竟具人形，通言語。鹿精，別號或稱淸鏡老叟，或稱白雲居士。熊精，自稱靑烏居士，俱不道姓名。鹿精常語及時事曰：‘東國末乃三分，干戈百餘年，始歸一統，而畢竟統一者，卽鄭姓。其兵火，先起羅州，始於壬癸之間，其撥亂反正者，劉、李、具三姓。’云。擧事之期，如非乙巳七八月，則丙午正二月，然後事可順成云，故臣果以此言于梁衡，轉及李瑮。瑮之四柱，轉示香嶽，則評曰：‘今雖貧窮，將來富貴，不可勝言。’云云。詩三首，亦示香嶽，評其氣像。其二首則臣忘却，一首則僅能記憶。其詩曰：‘荏苒春將暮，携筇坐落花。幽閑忘世事，詩酒談生涯。薄俗皆新面，貴風是古家。論心今夕永，相對進香茶。’稱讃曰：‘詩意屹嶷高大，可成大事。’云云。聞梁衡之言，則以爲：‘上自公卿，以至下隷，無不受病，此非一朝一夕之所可矯革者，須得大更張，然後上下貴賤，各得其位，能安和。’又曰：‘必得賢明之人，上順天心，下順民望。’朱烱采書中凶言，臣丁寧目見，而金灝以爲：‘十五年前，果爲親切，其面貌怪劣，而眼光閃閃射人，而曾前書札使喚之人，雖未見之。’聞金灝言，則僧慧俊，昔在北關寺刹時，親於朱家，故常常來往云，而今在河東靈源寺，至於昨年正月間，凶書實不知緣何來傳矣。通川劉景一、高城權生晩書，再昨年十月間，得見於金灝，而未記其書出日字，而一陽子，
卽茅文龍，兩次見之於老師家，而容貌奇絶，年今四十餘歲，而殆若卄年。此則初不干涉於此等事，只聞老師言，則近間爲僧鹿門茅坤十一代孫云云。”
○以金魯淳爲司諫院大司諫。
集／小說／鏡花緣／第十五回　喜相逢師生談故舊　巧遇合賓主結新親(P.52)
第十五回　喜相逢師生談故舊　巧遇合賓主結新親
話說唐敖道：為何此地卻有如此美味，直達境外？莫非這些狗頭民都善烹調麼？多九公道：你看他雖是狗頭狗腦，誰知他於吃喝二字，卻甚講究。每日傷害無數生靈，想著方兒，變著樣兒，只在飲食用功，除吃喝之外，一無所能；因此海外把他又叫酒囊飯袋。唐敖道：我們何不上去看看？多九公吐舌道：聞得他們都是有眼無珠，不識好人，設或上去被他狂吠亂咬起來，那還了得！唐敖道：小弟聞犬封之旁，有個鬼國，其人可有形像？多九公道：易有伐鬼方之說，若無形像，豈能空伐？林之洋道：他既有形，為甚把他叫鬼？多九公道：只因他終夜不眠，以夜作晝，陰陽顛倒，行為似鬼，故有鬼國之稱。這日路過元股國。那些國人頭戴斗笠，身披坎肩，下穿一條魚皮褲，並無鞋襪，上身皮色與常人一樣，惟腿腳以下黑如鍋底，都在海邊取魚。唐敖道：原來元股卻這樣荒涼。正與多九公商量可以不去。因眾水手都要買魚，將船泊岸。林之洋道：這裏魚蝦又多又賤，他們買魚，俺們為甚不去望望？唐敖道：如此甚好。三人於是上去，沿著海邊看國人取魚。只見有一漁人，網起一個怪魚：一個魚頭，十個魚身。眾人都不認識。唐敖道：請教九公，這魚莫非就是泚水所產茈魚麼？聞說此魚味如蘼蕪，宛如蘭花之香，不知可確？多九公還未答言。林之洋聽了，即到茈魚跟前彎下腰去聞了一聞，不覺眉頭一皺，口中嘔了一聲，吐出許多水道：妹夫這個頑的利害。俺只當果真香如蘭花，上前狠狠一聞，誰知比朱草趕的濁氣還臭！多九公笑道：林兄怎麼忽然哇出來了？你且慢哇，且去踢他一腳，不知其鳴可像犬吠。言還未畢，那魚忽然鳴了幾聲，果如犬吠一般。唐敖猛然想起
道：九公，此魚想是何羅魚了？林之洋道：這魚既不是茈魚，妹夫為甚不早說，卻教俺聞他臭氣？多九公道：何羅魚同茈魚形狀都是一首十身；其所分的：一是香如蘼蕪，一是音如犬吠，這怪他鳴的遲了，並非唐兄有意騙你。只見那邊又網起幾個大魚，纔撂岸上，轉眼間，一齊騰空而去。唐敖道：小弟向聞飛魚善能療痔，可是此類？多九公連連點頭。林之洋道：這魚若不飛去，俺們帶幾個條替人醫痔瘡也是好的。多九公道：當日黃帝時，仙人甯封吃了飛魚，死了二百年復又重生，豈但醫痔，還能成仙哩！林之洋道：吃了這魚，成了神仙，雖是快活，就只當中死的二百年，糊裏糊塗，令人難熬。忽見海面遠遠冒出一個魚背，金光閃閃，上面許多鱗甲，其背豎在那裏，就如一座山峰。唐敖道：海中竟有如此大魚，無怪古人言：大魚行海，一日逢魚頭，七日纔逢魚尾。只見有個白髮漁翁走來拱手道：唐兄請了。可認得老夫麼？唐敖看時，其人頭戴竹篾斗笠，身披魚皮坎肩，兩腿黑如鍋底，赤著一雙黑腳，並無鞋襪，也是本處打扮；再把面貌仔細一看只嚇的驚疑不止。原來卻是原任御史業師尹元。看了這宗光景，忍不住一陣心酸，連忙深深打躬道：老師何日到此？為何如此打扮？莫非門生做夢麼？尹元歎道：此話提起甚長。今日難得海外幸遇。此間說話不便，寒舍離此不遠，賢契如不棄嫌，就請過去略略一敘。唐敖道：門生多年未見老師，無日不思；今日得瞻慈顏，不勝欣慰，自應登堂叩謁。當時尹元同多林二人見禮，問了名姓。一齊來至尹元住處。只見兩扇柴門，裏面兩間茅屋，十分矮小，屋上茅草俱已朽敗，景象甚覺清寒。四人進了茅屋，重復行禮；因無桌椅，就在下面席地而坐。尹元道：老夫自從嗣聖元年因主上被廢武后臨朝，心中鬱悶，曾三上封章，勸其謹守婦道，迎主還朝，武后俱留中不發；嗣因讒奸當道，朝政日非，老夫勤王無計，恥食周祿，隨即挂冠而歸；在家數載，足不出戶，此賢契所深知的。不意前歲忽有新進讒臣，在武后面前提起當年英公敬業之事；言起事之由，俱係老夫代為主謀。老夫聞知，惟恐被害，逃至外洋；無奈囊橐蕭瑟，衣食甚難，飄流到此，因見漁人謀食尚易，原想打魚為生，無如土人向來不准外人來分其業。幸虧小女結得好網，賣給漁人，可以稍獲其利。後來鄰舍憐我異鄉寒苦，命老夫暗將腿足用漆塗黑，假冒土人，鄰舍認為親誼，眾人這纔准我取魚；因此尚可餬口。近來朝中光景如何？主上有無復位佳音？賢契今來外洋，有何貴幹？唐敖歎道：原
來老師被人讒害，以致流落異鄉。若非今日相遇，門生何由得知？近年以來，唐家宗室，被武后屠戮殆盡。主上雖無復位佳音，幸而遠在房州，尚未波及。門生今春徼倖登第，因當年同徐駱諸人結盟一事，被人參奏妄交匪類，依舊降為諸生。門生有志未遂，殊慚碌碌紅塵，兼得異夢，擬結來世良緣，是以浪遊海外。不意老師境界竟至如此！令人回想當年光景，能無傷感！近日師母可安？世弟世妹多年未見，諒已長成，求老師領去一見。尹元歎道：拙妻久已去世。兒名尹玉，現年十二；女名紅萸，現年十三。賢契既要相見，好在多林二兄都是令親，並非外人。因大聲叫道：紅萸女兒同尹玉都過來見見世兄。只聽外面答應。姊弟二人，登時進來。大家連忙立起。尹元引著二人，都見了禮。唐敖看那尹玉生得文質彬彬，極其清秀。尹紅萸眼含秋水，唇似塗朱，體度端莊，十分豔麗。身上衣服雖然襤褸，舉止甚是大雅。二人見禮退出。大家仍舊歸坐。唐敖道：門生當年見世妹世弟時，俱在年幼；如今都生得端莊福相，將來老師後福不小。尹元道：老夫年已花甲，如今已做海外漁人，還講甚麼後福！喜得他們還肯用心讀書，因而稍覺自慰。唐敖道：連年讒臣參奏當日與徐駱同謀之人，武后每每察訪；因事隔多年，並無實在劣跡，亦多置之不問。老師之事，大約久已消滅。據門生愚見：老師年高，此間舉目無親，在此久居，終非良策，莫若急歸故鄉。不獨世弟趁此青年可以應試，就是兩位婚姻之事，故鄉親友也易於湊合。尹元道：老夫因年紀日漸衰邁，未嘗不慮及此；奈現在衣食尚費張羅，何能計及數萬里路費？況被害一事，據賢契之言，雖可消滅，究竟吉凶未卜，豈可冒昧鑽入羅網？唐敖道：老師慎重固是，第久住在此，日與這些漁人為伍，所謂語言無味，面目可憎，兼之世妹世弟俱在年輕，以老師之家教，固不在乎擇鄰，但海外之大，何處不可棲身？即如君子大人等國，都是民風淳厚，禮義傳家，何必定居於此？尹元歎道：老夫豈願處此惡劣之地，左思右想，舍此無可為生，莫可如何。今幸遇賢契，快慰非常。倘蒙垂念衰殘，替我籌一善地，脫此火坑，得免飢寒，老夫又豈甘為漁人？無如賢契亦在客中，此時說來恐亦無用，惟望在意。他日歸來，路過此地，尚望上來一看。倘老夫別有不測，賢契俯念師生之情，提攜孤兒弱女，同歸故鄉，不致飄流海外，就是賢契莫大之德了。唐敖聽罷，思忖多時，忽然想起廉家西席一事；因說道：此時雖然有一安身之處，但係西賓，老師可肯俯就？尹元道：離此多遠？是
何地名？唐敖把救廉錦楓之事告知；因又說道：現在其母極要兒女讀書，因無力延師，是以蹉跎。其家現有空房三間，去歲本有西賓在彼設帳，以房租作為修金，今歲西賓另就他席，廉家尚未延師。莫若門生寫一信去，老師就在他家處館，再招幾個蒙童，又有世妹作些針黹，大約足可餬口。惟恐別有缺乏，門生再備百金，老師帶去，以備不虞。日後門生如果回來，自然要到水仙村，彼時再議同回故鄉，也是一舉兩便。尹元聽了，不覺大悅道：倘得如此，老夫以漁人忽升西賓之尊，不獨免了風霜勞苦，兼且兒女亦可專心讀書，將來回鄉亦便，又得賢契慨贈，得免飢寒，如此成全，求之師生中實為罕有！第恨老夫業已衰邁，只好來世再為圖報了。唐敖道：老師言重。門生如何禁當得起？剛纔門生偶然想起廉錦楓入海行孝一事，自古少有，兼之品貌端莊，舉筆成文，可謂才德貌三全。門生本欲聘為兒媳，適因他們姊弟同世妹世弟比較，不獨年貌相當，而且門第相對，真是絕好兩對良姻。門生意欲作伐，成此好事，就是老師在彼，彼此都有照應，門生也好放心。老師意下如何？尹元道：如此孝女佳兒，得能一為兒婦，一為東床，仍有何言？奈老夫現在境界如此，彼處焉肯俯就？只怕有負賢契這番美意。唐敖道：老師如攜門生信去，此事斷無不諧。只就事成後，世妹世弟做了晚親，門生未免叨長，這卻於理不順。尹元道：這有何妨？但只何以賢契信去，此事就能必成？唐敖就把良氏屬託兒女婚姻之事告訴一遍。尹元不覺喜道：當日既有此話，賢契如有信去，此事必有八九。第如此孝女，賢契不替令郎納釆，今反舍己從人，教老夫心中如何能安？唐敖道：門生犬子定婚尚可從緩，且此女之外，還有一個孝女，亦可與犬子聯姻。將來尚望老師留意。於是就把東口山遇見駱紅渠打虎認為義女之事說了一遍。尹元道：東口山既在君子國境內，將來到了廉家，略為小停，老夫必當至彼，以成這段良姻。況駱年伯當日與我同朝，最為相契，此事一說必成。賢契只管放心。唐敖道：倘蒙老師作伐，門生感激不淺。此時諸事既已酌定，門生就此回船，把書信寫來，以便老師作速起身。恐廉家一時請了西賓，未免又有許多不便。尹元連連點頭。唐敖即同多林二人告辭回船，把信寫好，帶了兩封銀子，又取幾件衣服上來，送交尹元。師生灑淚而別。尹元置了鞋襪，洗去腿上黑漆，換了衣服，帶著兒女，由水路到了水仙村，投了書信。良氏見了尹家姊弟，十分歡喜。尹元見了廉亮，也甚喜愛。於是互相納
聘，結為良姻，一同居住，俟回故鄉再議合。過了幾日，尹元到了東口山，見了駱龍，把駱紅蕖姻事替唐小峰說定，回到水仙村。就在廉家課讀兒子女婿，並又招了幾個蒙童，兼有女兒紅萸作些針黹，一家三口，頗可度日。尹元因念駱賓王兩代同僚之誼，見駱龍年老多病，時常前去探望。未幾，駱龍去世。駱紅蕖自唐敖去後，又殺二虎，大讎已報，即將唐敖留存銀兩，置了棺槨，把駱龍葬在廟旁。良氏聞駱紅蕖是唐敖兒媳，既係至親，兼感唐敖周濟之德，即懇尹元把駱紅蕖並乳母蒼頭接來，一同居住。隔了兩年，因唐敖杳無音信，恐其另由別路回家，大家只得商酌同回家鄉，投奔唐敖去了。唐敖那日別了尹元，來到海邊，離船不遠，忽聽許多嬰兒啼哭；順著聲音望去，原來有個漁人網起許多怪魚，恰好多林二人也在那裏觀看。唐敖進前，只見那魚鳴如兒啼，腹下四隻長足，上身宛似婦人，下身仍是魚形。多九公道：此是海外人魚。唐兄來到海外，大約初次纔見，何不買兩個帶回船去？唐敖道：小弟因此魚鳴聲甚慘，不覺可憐，何忍帶回船去？莫若把他買了放生倒是好事？因向漁人儘數買了？放入海內。這些人魚攛在水中，登時又都浮起，朝著岸上，將頭點了幾點，倒像叩謝一般：於是攸然而逝。三人上船，付了魚錢，眾水手也都買魚登舟。行了兩日，過了毛民國。林之洋道：好端端的人，為甚生這一身長毛？多九公道：向日老夫也因此事上去打聽。原來他們當日也同常人一樣。後來因他生性鄙吝，一毛不拔，死後冥官投其所好，所以給他一身長毛。那知久而久之，別處凡有鄙吝一毛不拔的，也託生此地；因此日見其多。又走幾時，這日到了一個地方，多九公把羅盤望一望道：原來前面卻是毗騫國。唐敖聽了，不覺滿心歡喜。未知後事如何，再看下回分解，
集／小說／鏡花緣／第十九回　受女辱潛逃黑齒邦　觀民風聯步小人國(P.70)
第十九回　受女辱潛逃黑齒邦　觀民風聯步小人國
話說多九公聞唐敖之言，不覺點頭道：唐兄此言至公至當，可為千載定論。老夫適纔所說，乃就事論事，未將全體看明，不無執著一偏。即如左思三都賦序，他說揚雄甘泉賦玉樹青蔥，非本土所出，以為誤用；誰知那個玉樹，卻是漢武帝以眾寶做成，並非地土所產。諸如此類，若不看他全賦，止就此序而論，必定說他如此小事，尚且考究未精，何況其餘？那知他的好處甚多，全不在此。所以當時爭著傳寫，洛陽為之紙貴。以此看來，若只就事論事，未免將他好處都埋沒了。說話間，又到人煙湊集處。唐敖道：剛纔小弟因這國人過黑，未將他的面目十分留神；此時一路看來，只覺個個美貌無比。而且無論男婦，都是滿臉書卷秀氣。那種風流儒雅光景，倒像都從這個黑氣中透出來的。細細看去，不但面上這股黑氣萬不可少，並且回思那些脂粉之流，反覺其醜。小弟看來看去，只覺自慚形穢。如今我們雜在眾人中，被這書卷秀氣四面一襯，只覺面目可憎，俗氣逼人。與其教他們看著恥笑，莫若趁早走罷！三人於是躲躲閃閃，聯步而行；一面走著，看那國人都是端方大雅；再看自己，只覺無窮醜態；相形之下，走也不好，不走也不好，緊走也不好，慢走也不好，不緊不慢也不好，不知怎樣纔好，只好疊著精神，穩著步兒，探著腰兒，挺著胸兒，直著頸兒，一步一趨，望前而行；好容易走出城外，喜得人煙稀少，這纔把腰伸了一伸，頸項搖了兩搖，噓了一口氣，略為鬆動鬆動。林之洋道：剛被妹夫說破，細看他們，果都大大方方；見那樣子，不怕你不好好行走。俺素日散誕慣了，今被二位拘住，少不得也裝斯文，混充儒雅；誰知只顧拏架子，腰也酸了，腿也直了，頸也痛了，腳也麻了，頭也暈了，眼也花了，舌也燥了，口也乾了，受也受不得了，支也支不住了。再要拿架子，俺就癱了。快逃命罷！此時走的只覺發熱。原來九公卻帶著扇子，借俺搧搧，俺今日也出汗了。多九公聽了，方纔想起老者那一把扇子還在手中，隨即站住，打開一齊觀看。只見一面寫著曹大家七篇女誡；一面寫著蘇若蘭璇璣全圖，都是蠅頭小楷，絕精細字；兩面俱落名款，一面寫著墨溪夫子大人命書，下寫女弟子紅紅謹錄，一面寫著女亭亭謹錄，下面還有兩方圖章：紅紅之下
是黎氏紅薇，亭亭之下是盧氏紫萱。唐敖道：據這圖章，大約紅紅亭亭是他乳名，紅薇紫萱方是學名。多九公道：兩個黑女既如此善書而又能文，館中自然該自詩書滿架；為何卻自寥寥？不意腹中雖然淵博，案上倒是空疏，竟與別處不同。他們如果詩書滿架，我們見了，自然另有準備，豈肯冒昧，自討苦喫？林之洋接過扇子搧著道：這樣說，日後回家，俺要買多幾擔書擺在桌上作陳設了。唐敖道：奉勸舅兄，斷斷不要豎這文人招牌。請看我們今日光景，就是榜樣。小弟足足夠了。今日過了黑齒，將來所到各國，不知那幾處文風最盛，倒要請教，好作準備，免得又去太歲頭上動土。林之洋道：俺們向日來往，只知賣貨，那裏管他文風武風。據俺看來，將來路過的如靖人，跂踵，長人，穿胸，厭火各國，大約同俺一樣，都是文墨不通；就只可怕的，前面有個白民國，到像有些道理。還有兩面，軒轅各國出來人物，也就不凡。這幾處才學好醜，想來九公必知。妹夫問他就知道了。唐敖道：請教九公說了一句，再回頭一看，不覺詑異道：怎麼九公不見？又到何處去了？林之洋道：俺門只顧說話，那知他又跑開。莫非九公恨那黑女，又去同他講理麼？俺們且等一等，少不得就要回來。二人閒談，候了多時，只見多九公從城內走來道：唐兄你道他們案上並無多書，卻是為何？其中有個緣故。唐敖笑道：原來九公為這小事又去打聽。如此高年，還是這等興致，可見遇事留心，自然無所不知。我們慢慢走著，請九公把這緣故談談。多九公舉步道：老夫纔去問問風俗，原來此地讀書人雖多，書籍甚少。歷年中原雖有人販賣，無如剛到君子大人境內，就被二國買去。此地之書，大約都從彼二國以重價買的。至於古書，往往出了重價，亦不可得。惟訪親友家，如有此書，方能借來抄寫。要求一書，真是種種費事。並且無論男婦，都是絕頂聰明，日讀萬言的，不計其數。因此那書更不夠他讀了。本地向無盜賊，從不偷竊。就是遺金在地，也無拾取之人。他們見了無義之財，叫作臨財毋苟得。就只有個毛病：若見了書籍，登時就把毋苟得三字撇在九霄雲外，不是借去不還，就是設法偷騙，那做賊的心腸也由不得自己了。所以此地把竊物之人叫作偷兒。把偷書之人卻叫作竊兒，借物不還的叫作拐兒，借書不還的叫作騙兒。因有這些名號，那藏書之家，見了這些竊兒，騙兒，莫不害怕，都將書籍深藏內室，非至親好友，不能借觀。家家如此。我們只知以他案上之書定他腹中學問，無怪要受累了。說話間，不覺來到
船上。林之洋道：俺門快逃罷。分付水手起錨揚帆。唐敖因那扇子寫得甚好，來到後面，向多九公討了。多九公道：今日唐兄同那老者見面，曾說識荊二字，是何出處？唐敖道：再過幾十年，九公就看見了。小弟纔想紫衣女子所說吳郡大老，倚閭滿盈那句話，再也不解。九公久慣江湖，自然曉得這句鄉談了。多九公道：老夫細細參詳，也解不出。我們何不問問林兄？唐敖隨把林之洋找來。林之洋也回說不知。唐敖道：若說這句隱著罵話，以字義推求，又無深奧之處。據小弟愚見，其中必定含著機關。大家必須細細猜詳，就如猜謎光景，務必把他猜出。若不猜出，被他罵了還不知哩！林之洋道：這話當時為甚起的？二位先把來路說說。看來這事惟有俺林之洋還能猜，你們猜不出的。唐敖道：何以見得？林之洋道：二位老兄纔被他們考的膽戰心驚，如今怕還怕不來，那里還敢亂猜！若猜的不是，被黑女聽見，豈不又要喫苦出汗麼？多九公道：林兄且慢取笑，我把來路說說。當時談論切音，那紫衣女子因我們不知反切，向紅衣女子輕輕笑道：若以本題而論，豈非吳郡大老，倚閭滿盈麼？那紅衣女子聽了，也笑一笑。這就是當時說話光景。林之洋道：這話既是談論反切起的，據俺看來，他這本題兩字自然就是甚麼反切；你們只管向這反切書上找去，包你找得出。多九公猛然醒悟道：唐兄！我們被這女子罵了。按反切而論：吳郡是個問字，大老是個道字，倚閭是個於字，滿盈是個盲字。他因請教反切，我們都回不知，所以他說豈非問道於盲麼？林之洋道：你們都是雙目炯炯，為甚比作瞽目？大約彼時因他年輕，不將他們放在眼裏，未免旁若無人，因此把你比作瞽目；卻也湊巧。多九公道：為何湊巧？林之洋道：那旁若無人者，就如兩旁明明有人，他卻如未看見；既未看見，豈非瞽目麼？此話將來可作旁若無人的批語。海外女子這等啕氣，將來到了女兒國，他們成群打夥，聚在一處，更不知怎樣利害。好在俺從來不會談文，他要同俺談文，俺有絕好主意，只得南方話一句，一概給他弗得知，任他說得天花亂墜，俺總是弗得知，他又其奈俺何？多九公笑道：倘女兒國執意要你談文，你不同他談文，把你留在國中，看你怎樣。林之洋道：把俺留下，俺也給他一概弗得知。你們今日被那黑女難住，走也走不出，若非俺來相救，怎出他門？這樣大情，二位怎樣報俺？唐敖道：九公才說恐女兒國將舅兄留下，日後徜有此事，我們就去救你出來，也算以德報德了。多九公道：據老夫看來，這不是以德報
德，倒是以怨報德。唐敖道：此話怎講？多九公道：林兄如被女兒國留下他在那裏，何等有趣；你卻把他救出，豈非以怨報德麼？林之洋道：九公既說那裏有趣，將來到了女兒國俺去通知國王，就請九公住他國中。多九公笑道：老夫倒想住在那裏，卻教那個替你管舵呢？唐敖道：豈但管舵，小弟還要求教韻學哩。請問九公：小弟素於反切雖是門外漢，但大老二字，按音韻呼去，為何不是島字？多九公道：古來韻書道字本與島字同音；近來讀道為到，以上聲讀作去聲。即如是非之是，古人讀作使字，動字讀作董字。此類甚多，不能枚舉。大約古聲重，讀島，今聲輕，讀到。這是音隨世轉，輕重不同，所以如此。林之洋道：那個盲字俺們向來讀與忙字同音，今九公讀作萌字，也是輕重不同麼？多九公道：盲字本歸八庚，其音同萌，若讀忙字，是林兄自己讀錯了。林之洋道：若說讀錯，是俺先生教的，與俺何干？多九公道：你們先生如此疏忽，就該打他手心。林之洋道：先生犯了這樣小錯，就要打手心，那終日曠功誤人子弟的，豈不都要打殺麼？唐敖道：今日受了此女恥笑，將來務要學會韻學，才能歇心。好在九公已得此中三昧，何不略將大概指教？小弟賦性雖愚，如果專心，大約還可領略。多九公道：老夫素於此道不過略知皮毛，若要講他所以然之故，不知從何講起。總因當日未得真傳，心中似是而非，狐疑莫定，所以如此。唐兄如果要學，老夫向聞歧舌國音韻最精，將來到彼，老夫奉陪上去，不過略為談談，就可會了。唐敖道：歧舌二字，是何寓意？何以彼處曉得音韻？多九公道：彼國人自幼生來嘴巧舌能，不獨精通音律，並且能學鳥語，所以林兄前在聶耳，買了雙頭鳥兒，要到彼處去賣。他們各種聲音可隨口而出，因此鄰國俱以歧舌呼之。日後唐兄聽他口音，就明白了。走了幾日，到了靖人國。唐敖道：請教九公：小弟聞得靖人，古人謂之竫人，身長八九寸，大約就是小人國。不知國內是何風景？多九公道：此地風俗澆薄，人最寡情，所說之話，處處與人相反。即如此物，明是甜的，他偏說苦的；明是鹹的，他偏說淡的；教你無從捉摸，此是小人國歷來風氣如此，也不足怪。二人以是登岸。到了城郭，城門甚矮，彎腰而進。裏面街市極窄，竟難並行。走到城內，才見國人都是身長不滿一尺。那些兒童，只得四寸之長，行路時，恐為大鳥所害。無論老少，都是三五成群，手執器械防身，滿口說的都是相反的話，詭詐異常。唐敖道：世問竟有如此小人，倒也少見。遊了片時，遇見林之洋賣貨回來，一同回船。走
了幾日，大家正在閒談，路過一個桑林，一望無際，內有許多婦人，都生得嬌豔異常。未知後事如何，且看下回分解。
集／小說／鏡花緣／第三十二回　訪籌算暢遊智佳國　觀豔妝閒步女兒鄉(P.127)
第三十二回　訪籌算暢遊智佳國　觀豔妝閒步女兒鄉
話說老者正同林之洋講話，忽聽那邊有人問道：請教主人！比肩民打孟子五字，可是不能以自行？主人道：是的。唐敖道：九公你看，那兩句滕王閣序打個藥名，只怕小弟猜著了。因問道：請教主人！關山難越，誰悲失路之人？可是生地？主人道：正是。林之洋道：俺又猜著幾個國名。請問老兄！腿兒相壓可是交脛國？臉兒相偎可是兩面國？孩提之童可是小人國？高郵人可是元股國？主人應道：是的。於是把贈物都送來。唐敖暗暗問道：請教舅兄，高郵人怎麼卻是元股國？林之洋道：高郵人綽號叫作黑尻。妹夫細細摹擬黑尻形狀，就知俺猜的不錯了。多九公詫異道：怎麼高郵人的黑尻，他們外國也都曉得？卻也奇怪。林之洋道：有了若干贈物，俺更高興要打了。請問主人！遊方僧打孟子四字，可是到處化緣，眾人聽了，鬨堂大笑。唐敖羞的滿面通紅道：這是敝友故意取笑。請問主人，可是所過者化？主人道：正是。隨將贈物送過。多九公暗暗埋怨道：林兄書既不熟，何妨問問我們？為何這樣性急？言還未了，林之洋又說道：請問主人，守歲二字打孟子一句，可是要等新年？眾人復又大笑。多九公忙說道：敝友慣會鬥趣，諸位休得見笑。請教主人！可是以待來年？主人應道：正是。多九公向唐敖遞個眼色，一齊起身道：多承主人厚賜，我們還要趲路，暫且失陪，只好以待來年，倘到貴邦，再來請教了。主人送出門外。三人來到
鬧市。多九公道：老夫見他無數燈謎，正想多打幾條，顯顯我們本領，林兄務必兩次三番催我們出來，這是何苦？林之洋道：九公，這是甚話？俺好好在那裏猜謎，何曾催你出來？俺正怪你打斷俺的高興，九公倒賴起俺來。唐敖道：那部孟子乃人所共知的，舅兄既不記得，何妨問問我們？你只顧隨口亂謅，他們聽了，都忍不住笑。小弟同九公在旁，如何站得住？豈非舅兄催我們走麼？林之洋道：俺只圖多打幾個裝些體面，那知反被恥笑？他們也不知俺名姓，由他笑去。今日中秋佳節，幸虧早早回來。若只顧猜謎，還誤俺們飲酒賞月哩。唐敖道：前在勞民國，九公曾說勞民永壽，智佳短年；既是短年。為何都是老翁呢？多九公道：唐兄只見他們鬚髮皆白，那知那些老翁纔只三四十歲。他們鬍鬚總是未出土先就白了。唐敖道：這卻為何？多九公道：此處最好天文，卜筮，勾股算法，諸樣奇巧，百般技藝，無一不精，並且彼此爭強賭勝，用盡心機，苦思惡想，愈出愈奇，必要出人頭地；所以鄰國俱以智佳呼之。他們只顧終日搆思。久而久之，心血耗盡，不到三十歲，鬢已如霜；到了四十歲，就如我們古稀之外；因此從無長壽之人。話雖如此，若同伯慮比較，此處又算高壽了。林之洋道：他們見俺生的少壯，把俺稱作小哥，那知俺還是他老兄哩。唐敖道：我們雖少猜幾個燈謎，恰好天色尚早，還可盡興暢遊。三人又到各處觀看花燈，訪問籌算，好在此地是金吾不禁，花燈徹夜不絕，足足遊了一夜，及至回船，飲了幾杯，天已發曉。林之洋道：如今月還未賞，倒要賞日了。水手收拾開船。枝蘭音因病已好，即寫一封家信，煩九公轉託便船寄去，在船無事，惟有讀書消遣，或同婉如作些詩賦，請唐敖指點。行了幾日，到了女兒國，船隻泊岸。多九公來約唐敖上去遊玩。唐敖因聞得太宗命唐三藏西天取經，路過女兒國，幾乎被國王留住，不得出來，所以不敢登岸。多九公笑道：唐兄慮的固是，但這女兒國非那女兒國可比。若是唐三藏所過女兒國，不獨唐兄不應上去，就是林兄明知貨物得利，也不敢冒昧上去。此地女兒國卻別有不同：歷來本有男子，也是男女配合，與我們一樣；其所異於人的，男子反穿衣裙，作為婦人，以治內事，女子反穿靴帽，作為男人，以治外事。男女雖亦配偶，內外之分，卻與別處不同。唐敖道：男為婦人，以治內事，面上可用脂粉？兩足可須纏裹？林之洋道：聞得他們最喜纏足，無論大家小戶，都以小腳為貴；若講脂粉，更是不能缺的。幸虧俺生中原，若生這裏，也教俺裹腳，那纔坑殺人
哩！因從懷中取出一張貨單道：妹夫！你看，上面貨物就是這裏賣的。唐敖接過，只見上面所開脂粉，梳篦，等類盡是婦女所用之物；看罷，將單遞還道：當日我們嶺南起身，查點貨物，小弟見這物件帶的過多，甚覺不解，今日纔知，卻是為此。單內既將貨物開明，為何不將價錢寫上？林之洋道：海外賣貨，怎肯預先開價？須看他缺了那樣，俺就那樣貴。臨時見景生情，卻是俺們飄洋討巧處。唐敖道：此處雖有女兒國之名，並非純是婦人，為何要買這些物件？多九公道：此地向來風俗，自國王以至庶民，諸事儉樸，就只有個毛病，最喜打扮婦人。無論貧富，一經講到婦人穿戴，莫不興致勃勃，那怕手頭拮据，也要設法購求。林兄素知此處風氣，特帶這些貨物來賣。這個貨單，拏到大戶人家，不過三兩日，就可批完，臨期兌銀發貨。雖不如長人國，小人國，大獲其利，看來也不止兩三倍利息。唐敖道：小弟當日見古人書上有女治外事，男治內事一說，以為必無其事；那知今日竟得親到其地。這樣異鄉，定要上去領略領略風景。舅兄今日滿面紅光，必有非常喜事。大約貨物定是十分得彩，我們又要暢飲喜酒了。林之洋道：今日有兩隻喜鵲，只管朝俺亂噪；又有一對喜蛛，巧巧落俺腳上；只怕又像燕窩那樣財氣，也不可知。拏了貨單，滿面笑容去了。唐敖同多九公登岸進城，細看那些人，無老無少，並無鬍鬚；雖是男裝，卻是女音；兼之身段瘦小，嬝嬝婷婷。唐敖道：九公！你看他們原是好好婦人，卻要裝作男人，可謂矯揉造作了。多九公笑道：唐兄！你是這等說，只怕他們看見我們，也說我們放著好好婦人不做，卻矯揉造作，充作男人哩。唐敖點頭道：九公此話不錯。俗語說的習慣成自然，我們看他雖覺異樣，無如他們自古如此。他們看見我們，自然也以我裏為非。此地男子如此，不知婦人又是怎樣？多九公暗向旁邊指道：唐兄你看那個中年老嫗，拏著針線做鞋，豈非婦人麼？唐敖看時，那邊有個小戶人家，門內坐著一個中年婦人，一頭青絲黑髮，油搽的雪亮，真可滑倒蒼蠅；頭上梳一盤龍鬏兒，鬢旁許多珠翠，真是耀花人眼睛；耳墜八寶金環；身穿玫瑰紫的長衫；下穿蔥綠裙兒；裙下露著小小金蓮，穿一雙大紅繡鞋，剛剛只得三寸；伸著一雙玉手，十指尖尖，在那裏繡花；一雙盈盈秀目，兩道高高蛾眉；面上許多脂粉；再朝嘴上一看，原來一部鬍鬚，是個絡腮鬍子！看罷，忍不住撲嗤笑了一聲。那婦人停了針線，望著唐敖喊道：你這婦人敢是笑我麼？這個聲音，老聲老氣，倒像破鑼一般！把唐
敖嚇的拉著多九公朝前飛跑。那婦人還在那裏大聲說道：你面上有鬚，明明是個婦人；你卻穿衣戴帽，混充男人，你也不管男女混雜！你明雖偷看婦女，你其實要偷看男人。你這臊貨，你去照照鏡子，你把本來面目都忘了！你這蹄子，也不怕羞！你今日幸虧遇見老娘，你若遇見別人，把你當作男人偷看婦女，只怕打個半死哩！唐敖聽了，見離婦人已遠，因向九公道：原來此處語音卻還易懂。聽他所言，果然竟把我們當作婦人。他纔罵我蹄子，大約自有男子以來，未有如此奇罵。這可算得千古第一罵。我那舅兄上去，但願他們把他當作男人纔好。多九公道：此話怎講？唐敖道：舅兄本來生的面如傅粉；前在厭火國，又將鬍鬚燒去，更顯得少壯；他們要把他當作婦人，豈不耽心麼？多九公道：此地國人向待鄰邦最是和睦，何況我們又從天朝來的，更要格外尊敬。唐兄只管放心。唐敖道：你看路旁挂著一道榜文，圍著許多人在那裏高聲朗誦，我們何不前去看看？走近聽時，原來是為河道壅塞之事。唐敖意欲擠進觀看。多九公道：此處河道，與我們何干？唐兄看他怎麼？莫非要替他挑河，想酬勞麼？唐敖道：九公休得取笑。小弟素於河道絲毫不諳；適因此榜，偶然想起桂海地方每每寫字都寫本處俗字，即如字就是我們所讀穩字，字就是終字，諸如此類，取義也還有些意思，所以小弟要去看看，不知此處文字怎樣。看在眼內，雖算不得學問，廣廣見識，也是好的。遂分開眾人進去，看畢出來道：上面文理倒也通順，書法也好，就只有個字不知怎講。多九公道：老夫記得桂海等處都以此字讀作矮字，想來必是高矮之義。唐敖道：他那榜上講的果是隄岸高之話，大約必是矮子無疑了。今日又識一字。卻是女兒國長的學問，也不虛此一行了。又朝前走，街上也有婦人在內，舉止光景，同別處一樣，裙下都露小小金蓮，行動時腰肢顫顫巍巍，一時走到人煙叢雜處，也是躲躲閃閃，遮遮掩掩，那樣嬌羞樣子，令人看著也覺生憐，也有懷抱著小兒，也有領著小兒同行的，內中許多中年婦人，也有鬍鬚多的，也有鬍鬚少的，還有沒鬚的；及至細看，那中年無鬚的，原為要充少婦，惟恐有鬚顯老，所以拔的一毛不存。唐敖道：九公，你看這些拔鬚婦人，面上鬚孔猶存，倒也好看，但這人中下爬，被他拔的一乾二淨，可謂寸草不留，未免失了本來面目。必須另起一個新奇名字纔好。多九公道：老夫記得論語有句虎豹之諄，他這人中下爬，都拔的光光，莫若就叫人罷。唐敖笑道：
是皮去毛者也。這人二字，到也確切。多九公道：老夫纔見幾個有鬚婦人，那部鬍鬚，都似銀針一般。他卻用墨染黑，面上微微還有墨痕。這人中下爬，被他塗的失了本來面目，唐兄何不也起一個新奇名字呢？唐敖道：小弟記得衛夫人講究書法，曾有墨豬之說。他們既是用墨塗的，莫若就叫墨豬罷。多九公笑道：唐兄，這個名字不特別致，並且狠得墨字豬字之神。二人說笑，又到各處遊了多時，回到船上，林之洋尚未回來。用過晚飯，等到二鼓，仍無消息。呂氏甚覺著慌。唐敖同多九公提著燈籠，上岸找尋；走到城邊，城門已閉，只得回船；次日，又去尋訪，仍無蹤形；至第三日，又帶幾個水手分頭尋找，也是枉然；一連找了數日，竟似石沉大海。呂氏同婉如只哭的死去活來。唐多二人，仍是日日找尋，各處探信。誰知那日林之洋帶著貨單，走進城去，到了幾個行店，恰好此地正在缺貨；及至批貨，因價錢過少，又將貨單拿到大戶人家。那大戶批了貨物，因指引道：我們這裏有個國舅府，他家人眾，須用貨物必多。你到那裏賣去，必定得利。隨即問明路徑，來到國舅府，果然高大門第，景象非凡。未知後事如何，且看下回分解。
集／小說／鏡花緣／第九十九回　迷本性將軍遊幻境　發慈心仙子下凡塵(P.418)
第九十九回　迷本性將軍遊幻境　發慈心仙子下凡塵
話說燕紫瓊來到營中道：我因丈夫被困，即至小蓬萊，一步一拜，叩求神仙垂救。適蒙仙人賜了靈符一道，靈藥一包。此符乃請柳下惠臨壇，臨期焚了；自有妙用。文芸道：這藥有何用處？紫瓊道：據說此藥是用狠獸之心配成。凡去破陣之人，必須腹內先喫了狠心藥，外面再以柳下惠三字放在胸前，到了陣內，隨他百般蠱惑，斷不為其所害，再有靈符之力，其陣自然瓦解。把符藥交代，回女營去了。到了二更，文芸派了兵將，焚了靈符，把陣破了。攻進城去，裏面雖有張易之差來幾員將官，那裏禁得眾公子一齊并力，早已抱頭鼠竄而去。宋素卞璧向日都不在色慾上留意，所以都好好回來。武五思家中一無所有，惟供著許多女像，當即一一焚毀。文芸也領大兵進城。宋素安撫百姓。歇宿一宵；次日派了蔡崇褚潮帥領二千兵在此鎮守，大隊人馬又朝前進。這日來到才貝關。武六思早已把陣擺了，來到戰場喝道：誰敢破我此陣？章葒縱馬出來，同武六思略鬥兩合，即衝進陣去。到了裏面，只見四處青氣衝霄，銅香透腦，章葒不覺歎道：世上腐儒只知妄說銅臭，那曉其香之妙？可惜未被這些臭夫聞此妙味。遠遠望去，各處銀橋玉路，朱戶金門，光華燦爛，頗有富貴景象。慢慢提著絲韁來到一座衝天牌樓，上面寫著家兄兩個金字。穿過牌樓，人來人往，莫不喜笑顏開，手內持錢。錢有大小，其字亦多不同：有寫
天下太平的，有寫長命富貴的。只見有個晉代衣冠之人，生得面黃肌瘦，肚腹鼓脹，倒像患了積痞一般，坐在那裏；四面許多錢把他團團圍住，他卻滿面歡容，一個一個拿著賞玩。正朝前進，忽見一個大錢阻住去路。那錢豎在那裏，金光閃閃，其大無對。下面密密層層，有億萬人來來往往，都想爭奪此物。細細看去，士農工商，三教九流無一不有。也有緋袍象簡在那裏伸手的；也有胥吏隸役在那裏勒索的；也有捏造詞訟在那裏訛詐的，也有設備賭具在那裏引誘的；也有怒目橫眉在那裏恐嚇的；也有花言巧語在那裏欺哄的；也有暗設牢籠在那裏圖謀的；也有描寫假字在那裏撞騙的；也有鑽空踰垣在那裏偷竊的；也有殺人放火在那裏搶劫的：種種惡態，不一而足。大錢之下懸著無數長梯；梯旁屍骸遍地，白骨如山，都因妄求此物死於非命。章葒看了，暗暗點頭，嗟歎不已。遠遠見那錢孔之內；銅馨四射，金碧輝煌，宛如天堂一般。把馬拴在一旁，沿梯而上，走到錢眼跟前，輕輕鑽進，四處一望，裏面盡是瓊臺玉洞，金殿瑤池；地下碧玉為路，兩旁翡翠為牆：氣象之富，景致之精，迥非人世所有。遊玩多時，越看越愛，忖道：如此洞天福地，倘得幾間幽室，在此暫往幾時，也不枉人生一世。正在癡想，迎面忽現一所高堂大廈。走進看時，前後盡時瓊樓瑤室，畫棟朱欄，各種動用器皿，件件俱全。看罷，雖然歡喜，復又搖頭道：這樣精室，若無錦衣美食，兩手空空，也是空自好看。再到各房張望，誰知那些錦繡綾羅，山珍海錯，金銀珠寶，但凡喫的，穿的，用的，無一不備，不覺恨道：早知如此，為何不將僕婢帶來？只見有個老蒼頭手拿名單，帶著許多長隨小廝上來磕頭；又有一個老媽，帶著幾個丫環也來叩見。章葒道：那個蒼頭名叫甚麼？你們共來幾人？蒼頭道：小人姓王，因其年老，人都稱我王老。連老奴共有十六人來此伺候。現有眾家人執事名單，請恩主過目。章葒接過，只見上面寫著管總帳家人二名：四柱，二柱。看罷點頭道：管理總帳全要舊管，新收，開除，實在，算的明白，今派四柱，倒也湊巧；為何又把二柱派在內呢？二柱道：只因小人算盤不精，往往算錯，只能管得兩柱，故此王老把小人派了幫著四柱做個副手。章葒道：他也是個人，你也是個人，為何你只管得一半？以後必須好好學算盤，倘把算盤學精，就是替人管管錢穀徵比也是好的。二柱連道兩個是，閃在一旁。章葒又朝下看。管廚家人一名：對文把頭點點道：廚子最愛開謊帳，全要替他核對明白，今派對文管理，倒也罷
了。但你不可因他開謊帳，就便也加上些，我主人就架不住了。對文道：小人不敢；但只每日茶酒洗澡幾個零碎錢還求主人見諒。章葒道：只是不要過於離奇，這都使得。天下那有分文不苟的？況且你又不圖廉潔牌坊。對文道：這是恩主明見。章葒又朝下看，管銀家人一名：五分。管錢家人一名；四文。章葒道；管銀錢家人卻派五分四文，這是何意？五分道：小人向日做人最老實，凡有銀子出入，每兩只落五分，從不多取，所以王老特派小人管這執事。四文道：小人向日也是老實，每錢一千只扣四個底兒，不像那些下作人，每錢一千不但偷偷摸摸倒串短數，還攙許多小錢，小人斷不肯的。章葒點頭道：每兩五分，每千四文，也還不多，還算要好的；就只你們名字被外人聽了，未免不雅，必須另改纔好。王老道：不消改得，他們都有乳名，就叫乳名也好。五分道：小人乳名榆莢。四文道：小人乳名比輪。章葒道：將來再派比輪替我照應照應車輛。怪不得五分生得又瘦又小，原來乳名卻叫榆莢；外面刮動風須要留神，設或被風吹去，我的銀帳少不得又要另換新手，那時再想你五分，只怕不止了。又把單子看去，管金珠家人一名：寶貨。管綢緞家人一名：豊貨。管果品點心家人一名：藕心。管魚蝦海菜家人一名：鮫文。管酒家人一名：半兩。管廁家人一名：赤仄。管門家人一名：厭勝。廚子二名：契刀，錯刀。水夫一名：貨泉。章葒道：那寶貨豊貨以及藕心幾人派的執事都還相稱，但管酒家人為何卻派半兩？王老道：老奴因他素日替主人管酒，不敢過於弄詭，每日只偷得半兩，不過略略殺殺饞蟲，所以小人派他管這執事。章葒道：每日只偷半兩，並不為多；此人派他管酒，也還不差；但派定之後，莫要認真放出量來，那可使不得。半兩道：恩主只管放心，小人量窄，即或放量，也不過幾杯兒。章葒道：莫講每日只得半兩，就是再添幾兩，這個東道我老爺也做得起；就只怕的久而久之，把兩去了上了斤，或者纔開一罈，你倒先去了半罈，我可供應不上了。這都慢慢再定章程。我還要問蒼頭：你把茅廁派了赤仄，這是何意？王老道：老奴因他名內仄字，原是廁的本字，難得這樣巧合；又因他姓赤，惟恐廁內倘有赤痢血痔之類，也好教他觸目驚心，時常打掃：因此把他派了。章葒點頭道：這個也還人地相宜。為何你把管門家人卻派厭勝呢？王老道：老奴派他，卻有深意。因他素日替人管門，最厭客人來拜，他這脾氣，恰恰與姓相合；並且勝字也可讀做平聲，所謂厭勝者，就如厭之不勝其厭之意，因其如此
之厭，所以凡有客來總是一概回他不在家；且又能言善辯，憑著三寸不爛之舌，能令客人不得進門。門上有了這樣能事家人，恩主於五倫之中雖於朋友這倫有些欠缺，畢竟少了許多應酬之煩。人生在世，只要自己暢心適意，那裏管他五倫四倫，就缺幾倫也還是個人，難道人家就不把你當人麼？章葒道：你這蠢材，莫非瘋了！怎麼同我你呀我的混鬧起來？王老道：老奴只顧亂說，那知說的倒忘形了。章葒道：厭勝善於回客，可有什麼憑據麼？王老道：雖無憑據，卻有一個笑話：當日他替人管門，一日，適值主人的表叔走來，正要進內，厭勝未曾留神，只當客人來拜，連忙上前攔住道：我家主人不在家，請老爺改日再來罷。這位表叔大爺聽了，上前狠狠踢了一腳道：你這囚徒，也不仔細看看，我是你主人的表叔，怎麼也回我不在家！一面說笑，又將小廝名單呈上；上面寫著四人名姓，是沈郎、鵝眼、荇葉、菜子。章葒把四人望了一望，只見個個腰如弱柳，體態輕盈，真是風兒略大就可吹得倒的，卻是絕美的俊僕。那老媽也把僕婦丫環帶來侍立一旁。章葒道：你姓甚麼？他們都叫什麼名字？老媽道：老婢姓子，那些姐兒哥兒因我年老，都叫我子母；叫來叫去，無人不知，倒像變成名字了。這個名字內中有個母字，雖不喫虧，但仔細想來，到底過板，今日老爺何不替我起個風騷名字哩？倘能又嬌又嫩，不像這麼老腔老班，那就好了。章葒忖道：這個老狐狸頭上並無一根黑髮，還鬧這些花樣，倒是一個老來俏。我且騙他一騙。因說道：你要改名字，惟有青蚨二字可以用得。雖係蟲名，乃人人所愛之物，你若改了，將來必是人人喜愛。況這青字就有無窮好處，諸如青春，青年之類，都是返老還少之意。並且內中還有青絲，你目下髮雖如霜，叫來叫去，安知不變滿頭青絲呢？子母道：多謝老爺厚意。如今改了青蚨，日後設或有點好處，我一定繡個眼鏡套兒送你老人家。章葒道：再過幾十年，我眼睛花了，少不得要託你做的。這六個僕婦都叫什麼名字？管什麼執事？子母道：一個是替奶奶管香粉的，名叫白選；一個是替奶奶管脂胭的，名叫紫紺；這個專管奶奶裹腳布名叫貨布；那個專管奶奶挑雞眼，名叫雞目。還有兩個：一名綖環，專管奶奶釵環；一名傳形，專替奶奶畫小照。章葒道：奶奶纏足要用多少布，卻要派人專管？倒是這個畫小照的卻不可少。並且連挑雞眼也都派人，難為你想的到，將來告訴奶奶，一定要賞的。但那綖環為何生的那樣瘦小？莫非有病麼？子母道：綖環雖瘦，還算
好的；剛纔還有幾個僕婦，諸如水浮、風飄、裁皮、糊紙之類，那生的過於瘦弱，老婢惟恐不能做事，都回他們去了。章葒道：那八個丫環都叫什麼名字？子母手指四個年紀大的道：那穿白的名叫二銖，專管奶奶銀帳；穿青的名叫三銖，專管奶奶錢帳；穿紅的名叫四銖，專管奶奶賭帳；穿黃的名叫五銖，專管奶奶喫帳：他們都以銖字為名，就如五分四文之意，每日所處不過幾銖，斷不敢多取的。又指四個年紀小的道：一名幣兒，專管奶奶幣帛；二名泉兒，專管奶奶茶水；三名布兒，專管奶奶洗腳布；四名刀兒，專管奶奶修腳刀。章葒道：奶奶洗腳布修腳刀也都派人，你這辦事可得上等考語，叫做明白諳練，辦事精詳。眾人領了執事退出。丫環烹茶，安設床帳。章葒手執茶杯，復又忖道：今日卻教那個丫環暫伴一宿呢？正在凝思，忽有四個絕色美人前來陪伴，問其姓名，一名孔方，一名周郭，一名肉好，一名元寶。四人陪著用過宴，到晚就寢。次日起來，有這些美人陪伴，天天珠圍翠繞，美食錦衣，享盡人間之福。過了幾時，四個美人都已有孕？忙向三官跟前焚香叩禱，各佩男錢一枚，以為得子佳兆。那知四美竟生五男。章葒因兒子過多，要想生個女兒，於是又找幾個女錢，給他們佩著，果然又生二女。這五男二女年紀略大，請了一位西席教他們念書。那位西席年紀雖老，卻甚好學，每逢出入，總有文字隨身，就只為人過於古板，人都稱他老官板。又過幾年，陸陸續續把兒女都已婚配。真是日月如梭，剛把兒女大事辦畢，轉眼間孫兒孫女俱已長成，少不得也要操心陸續辦這嫁娶。不知不覺，曾孫繞膝，年已八旬。這日，拿鏡子照了一照，只知面色蒼老，鬢已如霜，猛然想起當年登梯鑽錢之事，瞬息六十年如在目前，當日來時是何等樣精力強壯，那知如今老邁龍鍾，如同一場春夢，早知百歲光陰不過如此，向來所做的事頗有許多大可看破，今說也無用，且尋舊路看看當年登梯之處。即至錢眼跟前，把頭鑽出，朝外一探，不意那個錢眼漸漸收束起來，把英雄套住，竟自進退不能。文芸眾將見章葒進陣，到晚無信，次日，宋素燕勇又要進陣。文芸道：宋家哥哥現在大營執掌兵權，豈可屢入重地？況前在酉水陣業已受困多日，營中人心頗為惶惶，何必又要前去？宋素道：眾弟兄在此捨死忘生，不辭勞苦，原是為著我家之事。今我反在營中養尊處優，置身局外，不獨難以對人，心中又何能安？況死生有命，兄長斷斷不要阻我。即同燕勇進陣，也是一去不返。次日，燕紫瓊宰玉蟾聞得
丈夫又困在陣內，嚇的驚慌失色，坐立不寧。二人商議，惟有且到陣中看看光景，再為解救；如無指望，就同丈夫完名全節，死在陣內，到也罷了。當即命人通知大營，各跨征駒，闖進陣去。武六思忽見兩個婦女進陣，惟恐遁逃，忙又作法焚符，密密佈了幾層天羅地網。文芸只當紫瓊必定回來，那知也是毫無影響，因向眾人道：此時連宋家嫂嫂也不回來，其中邪術自必更甚。據小弟愚見，我們只管同他對敵，切莫輕入陣內；候宋家嫂嫂回來，再作計較。顏崖聽了，正因連日未耍大斧，心中氣悶，當即請令帶領大兵一千前去挑戰。恰好張易之張昌宗因折了三關，甚覺害怕，又差李孝逸統領大兵前來接應，早被顏崖把他偏將傷了兩個。次日魏武也去討戰，一陣銀鎗，也傷他一員大將。李孝逸因連傷三將，十分氣惱，即親自出馬。文芸眾公子也到陣前。余承志洛承志一見，想起當年父親被害之事，恨不能生食其肉，各催坐下馬，鎗鞭並舉，與李孝逸戰在一處。鬥了多時，李孝逸被余承志一鎗刺在腿上，大敗而逃。眾公子帶領人馬一擁齊上，把各兵殺的五零四散，各自逃生；及至再去討戰，並無人應，只好暫且回營。恰好把李孝逸兵丁捉了幾個，身上搜檢，一無所有，細細拷問，都說到關之日，武六思給了一碗符水喝在腹內。一連幾個，隔別訊問，都是如此。次日，又去挑戰。武六思只在陣前立著，叫人去破陣，並不出馬；及至眾人趕到跟前，他即跑進陣去；等你剛要收兵，他又百般叫罵。文芸氣的暴跳如雷，正要催馬進陣，只見余承志、洛承志、唐小峰、章蓉、章薌、史述、顏崖、尹玉一齊攔住道：連日章葒宋素二位哥哥俱困陣內，此時營中惟仗哥哥調遣，今再進陣，設被圍困，豈不令諸將無主麼？我們八人情願領精兵八百，進陣看看虛實，再來繳令。文芸只得應允回營。八位公子帶著八百精兵，衝進陣去，裏面登時也變出八百八個幻境，都是各走一路，彼此不能見面。那有主意的，把錢不放在心上，任他搧惑，總不動心，還不至有害；最怕是見錢眼紅，起了貪心，自然生出無窮事端，性命也就莫保了。文芸見他八人一去不歸，更覺發慌，次日又去討戰。武六思立在陣前，任你辱罵，總不出馬。文芸看看手下雖有強兵猛將，無奈這陣圍在關前，不能攻打城池，徒自發急。那女營之內司徒斌兒、宋良箴、駱紅蕖、鄴芳春、酈錦春、宰銀蟾、秦小春、廉錦楓八位才女，聞得丈夫困在陣內，嚇的淚落不止，一連數次遣人到大營打聽，總無影響。看看又是一日，這八個才女走出走進，歎氣唉聲，不
知怎樣纔好。那跟前有子的，還有三分壯膽；那無子身上有孕的，也有一分指望；就只那跟前一無所有的到此地位毫無想頭只等凶信一到，相從於地下，這就是他收緣結果。一時想起碑記中薄命之話，再看看書香秀英諸人前車之鑒，不由不毛骨悚然，肝腸寸斷。駱紅蕖惟有焚香求閨臣來救小峰之命。眾人見他如此，也都沐浴焚香，叩求過往神靈垂救。八人一連跪求三日，水米不曾沾牙，眼淚也不知流了多少，真是至誠可以感格，那青女兒玉女兒早已約了紅孩兒金童兒各駕風火輪來到女營。文芸聞知，即親自迎到大營。未知後事如何，且看下回分解。
史／地理／鼓山志／卷八　藝記／遊鼓山記　王世懋(P.31-1)..[清乾隆二十六年刊本　　本書與法鼓文理學院合作製作]
遊鼓山記
王世懋太倉人福建叅政
鼓山東障大海其高蔽虧日月盖福之鎮山也由東門行至鼓山寺可三十里而近由寺登山至半山寺可五里而遙由半山登絕頂數如之始余為督學使
者時左伯陶公景熙屢約為鼓山遊弗果已量移左叅政萬歷丙戌春正月來自莆中右伯陳公玉叔以政暇倡為游憲副錢公恭卿徐公克賢僉憲劉公質之曁余實慫惥之閫帥盧金陳三君因請具醑糒以從卜月之十有七日昧往右伯未起余整冠而待門者報臬三公行矣頃之右伯行余踵而從時天大淞霧旣行彌甚田間幾不辨咫尺無論鼓山所在行久之霏微中忽有山家知招提近矣更前見繚垣頗峻山僧出迎寺牓出焉門徑幽窅有泉如綠漿石梁
跨之梵宇之後為方丈甚宏厰三帥席而待入揖問臬三公所在亟從之僧寮花木頗深三公遲余二人不至方設象戲余拉之出就三帥飯謀以軟輿登山須臾霧屏日荒荒白矣山徑皆施石磴諸軟輿魚麗而登行里許見巨石立道側篆刻游人名紀年至正葢元人筆也更一里得一亭輿人憇焉側身囘望白雲都在下界羣峰綿屬各擁靑螺髻方山一臺僅吐尺許意象超忽不似從人間行茲山第一觀也山多石面泉從半山墮瀰漫瀉石間作涓涓流恨泉脉稍
微無廬山棲賢橋下聲耳更上一巨石若端冕而立不知何人大書其上曰高山仰止越巨石行又二里許為廢亭石碑猶立蔓草中稍折而南入一隘門卑僅容輿兩崖削立為磴數十級而下劃然中啟靈源洞在焉靈源洞者四面皆石壁中裂一澗深可二丈許其端有若洞者故以洞名澗上為石樑甚鉅可席而坐橋左築小菴兩楹于澗上道者居之三帥將以榼就菴而飲湫不容膝乃復出飲橋上橋左右皆勒游人名字多篆隸古雅可愛最前者宋嘉佑間知福
州燕度偕其僚佐來游字作蔡端明體最後者為我明屠尚書僑張尚書時徹時為藩臬同游字殊不逮最鉅者澗下一石高正得二丈一壽字搨工方施就搨焉澗形勢甚偉而酷恨無泉山志云五代時僧神晏誦經惡水聲喧叱之遂西流故又名喝水巖大為游人减興今安得復喝之來也間泉所在導者左折循崖而南鑿為龍首有泉吐焉甃石為池盎而不溢伏流下墮草間卽寺前所見水源也余愛其淸駛掬水而濯徘徊間為右伯諸公促行乃復從隘出
循大道而上更歴廢亭一山忽可田見短垣中數桃花人家歴落問之乃半山廢寺僧寮也寺枕大頂峰下聞甚宏麗為野火所焚門之外故羅漢泉門址尚存行數級輙得一遺址如是者三四歴而後為方丈盖煨燼之後山僧結茆而廬三帥復傾榼其地錢徐二公銳欲陟山巔而帥陳君復盛言望海可窮羅源連江境亟登輿山僧舁夫俱有難色盖自此上大頂峰皆仰面行蒙茸間無復石磴矣至巔多積石其坳處碁累似曾亭之久為海風所敗矣亟問僧晦翁
先生所書天風海濤何在乃刻一卧石上書楷而遵稍不似平日書因歎自有宇宙便有此山而誇詡勝事使人欣然願往則以先生石間書故士安可不自竪立陳公稍倦登降坐石間遲諸公不至欲返余固挽之小立則諸輿冉冉至矣因復與窮四面之勝其南則方山削成平田盡見伏而不敢稱賓南臺西峽二江分流忽合脉絡明甚諸小浦紆囘儼若游螭注于大江西則南臺石梁虹卧江上歴歴若有人度福州城垣枕山如帶芋原江右抱而來無所不見北指
連岡重疊漫衍海波穿入其中皆羅源連江二縣境是也東望大海兩江北滙是名馬頭稍北而諸溪盡化為鹹海矣猶恨諸山包絡其外未究大觀惟正東日出處曠望無際若紅霧數十里羃之問僧云是梅花所所面大海又云紅者是海中大沙然不能盡解也余與錢公立談久之興盡而返下至半山陳公息僧房羣公至拉之出浮數大白而行日已西矣於是雲不興大江來盪吾胸浩然生白而獨日所射處閃閃作紫金光亦一奇也入寺饗三帥宴飲畢而亟
易輿行日在崦嵫十里暝色城郭生烟比八城元肖燈火光照乘矣大都茲山以峻名以登眺勝靈源而外奇麗無聞而右伯及諸公猶以登頓為勞晀覽亡奇為恨苐吾輩日坐堂皇理簿書目境不四游一旦以公暇聯鑣登高山望大海循覽名賢書蹟俯仰今昔亦足舒其逸矣何必更希奇麗為觀耶或曰登鼓山須秋氣淸小琉球隱隱可望云以俟左伯景熙歸而語之
史／地理／鼓山志／卷八　藝記／遊鼓山記　陳文燭(P.38-2)..[清乾隆二十六年刊本　　本書與法鼓文理學院合作製作]
遊鼓山記
陳文燭沔陽人福建布政使
萬歷甲申秋余登福州城樓東望大海蓋有鼓山云昔人有言八閩山海郡盤山者勢局而不能廓以舒瀕海者氣蕩而不能隩以周不蕩不局州處其中而環州惟鼓山為高能興雲雨盖一州之鎮也宋人趙
汝愚有江月不隨流水去天風直送海濤來之句朱紫陽先生摘天風海濤四字書于山之絕頂其槩聞天下久矣乙酉秋余與左使陶景熙約游不果明年丙戌與叅知王敬美約而憲副錢恭卿徐克賢僉憲劉質之俱翩翩有游興閫司盧金陳三將軍願置酒以請乃春正月十七日也是日昧出城東門時歊霧漨渤雲蒸昏昧杳杳深沉對面莫辨人鬚眉行二十里聞雞犬聲始知為山家又十餘里始一僧迎于山門外及坐方丈花木菁葱諸公出佛堂飯焉各以
軟輿登山徑多石磴以索引之魚貫而上行二里舊有圓通亭今廢矣僅存遺址諸公稍稍憇焉俯視梵字已為白雲覆之傍立巨石有宋元人題字泉自山竅出者湛湛有聲有巨石端冕而立上書高山仰止四字又三里過蹴鼇橋橋傍石壁峭削多篆刻文字苔蘚斑駁不可讀下有壽字高大二丈許走靈源洞四面俱石壁中裂一澗深二丈許其端若有洞故以洞名洞前有菴奉佛湫不能飲諸公就橋上酌焉酒數行驩悰無厭見石壁勒宋嘉祐間知福州燕度明
嘉靖間藩臬使屠僑張時徹俱攜僚以游稍北為喝水巖巖傍有龕相傳水舊穿石壁五代時有異僧入定龕中厭其嘈聒喝令右轉或地脉遷移偶神其說耳遶崖而東有泉從龍口出為湧泉竇卽喝水右轉者也淸駛可愛諸公掬水濯焉余促之行從隘口復循上大道舊有亭今廢矣遺趾尚存諸公又稍憇焉有茅屋數處盖山僧居卽半院故處以半山得名為野火所焚其地尚宏麗問華嚴臺妙峰閣一多菴痴坐軒無盡門超凡閣徒名存耳在煨燼間行里許為
小頂峰又里許為大頂峰觀朱先生所書天風海濤遒勁可愛勒于卧石上若神物護持者白日朗潔天風颯然而至周覽良久已還半山時白雲紅日閃閃作金紫光入城元宵燈火照乘數里次日諸公談昨游甚適三將軍言秋天氣淸可望小琉球訂重遊之約諸公無應之者秋九月十五日余以防汛返自興化至城外二十里望鼓山而問曰去此路俱平田往易易耳遂命肩輿東指時疎雨亂落道傍木葉流泉淜滂有聲及至寺而山僧急迎不知余之至也山僧
取水烹茗以進余就禪室稍息已而雨霽山僧隨行再過靈源洞徘徊諸公飛觴處水聲山色一一如舊而黃花碧葉有增其奇者洞中有無量壽佛乃八分書亦前人筆也覽畢過石門棧磴數十級再過半山寺趾日午飯罷陟山頂其諸峰羅列如屋覆如偃盖如走丸如累棊莫可名狀山僧又言水自劍邵來者西至旗山而止自汀泉來者南至方山而止自建來者至是山而止若建劍汀邵之溪至于洪塘播為二江南過石頭至于新步又播為西峽合于長隑過石
馬入于海東望長樂福淸北望羅源連江之境一一在目已而振衣更上屴崱之巔徘徊諸公觀濤處見東南島中隱隱如岡阜如城郭閃閃作烟雲狀山僧指曰此小琉球也春夏冬不見風雨霧不見今秋且晴乃見耶隔十餘里忽有如黑豆數點者山僧又言此海舶也俱不可曉傍有蜃氣如樓臺殿閣余嘆曰泱泱乎大觀哉問浴鳳池厪有石穴在朱子字傍惟天雨始有水耳時日將西呼輿夫急行甫至廨院中山僧鳴暮鐘矣豈惟景與春異即朝暮逈別哉余就
山堂卧焉時明月當空山影聲墮几席間夫余癖在泉石而茲山重游足洗塵土之腸因憶諸公皆一時之雋也乃克賢入賀質之入楚敬美遷奉常恭卿暫歸湖州余獨留滯結再來之緣豈不幸哉十六日早行至辰刻入會城因紀之以遺山僧兼寄舊游諸君子
集／小說／歧路燈／第三六回　王中片言箴少主　夏鼎一諾賺同盟(P.368)
第三六回　王中片言箴少主　夏鼎一諾賺同盟
卻說譚紹聞摟著興官兒睡到醒時，只聽得樓房南間一燈閃閃之下妻妾喁喁細語。堂樓門呀的一聲，爨婦已起來下廚房。原來天已黎明。興官也哭起來。紹聞方欲叫時，兩個聽得哭聲一齊過來。冰梅把興官抱去吃乳。
集／小說／歧路燈／第五二回　譚紹聞入夢遭嚴譴　董縣主受賄徇私情(P.528)
桌上殘燈未熄，孤焰閃閃，譙樓更鼓頻擊，遙聽冬冬，已交三更。方覺睡魔來襲，只聽得有人拍門，譚紹聞被衣開拴，進來二人，一個不認的，一個卻是王中。王中道：「家中好生焦躁，急尋大相公，原來在此。快跟我回去。」譚紹聞只得相隨同歸。黑夜路上，高一步，低一步，就如駕雲一般。到了大門，見有幾個人在門首站立，譚紹聞也無暇問其所以。進了二門，望見廳上燭火輝煌，中間坐著一位六品冠服長官，紗帽圓領，甚是威嚴。紹聞只得近前跪下，叩了頭。向上一看，卻是自己父親。駭得心驚膽顫。只見父親雙目圓睜，怒鬚如，開口便道：「好畜牲！我當初怎的囑咐你，叫你用心讀書，親近正人。畜牲，你還記得這八個字麼？」譚紹聞戰戰兢兢答道：「記得。」父親道：「你
既然記得，怎的我這幾年因赴南斗星位，不在家中，你便吃酒賭博，宿娼狎尼，無事不做，將祖宗門第玷辱呢？況你頗有聰明，實指望掇青拾紫，我問你，至今功名何如？你今日一發又撞出人命案。那縊死之人，冤氣上騰，將你輩俱告在冥府，我受命勘此一段公案，可憐畜牲性命不久了。」因回顧道：「判注官何在？」只見東側閃出一個藍面赤髮鬼，手執冊簿，躬身候命。父親問道：「子背父命，孫廢祖業，依律當得何罪？」判注官張開血盆般大嘴，口角直到耳門邊，朗聲答道：「律有三千，不孝為大，案律應該腰斬。」廳下早已跳出四個惡鬼，眼中齊冒火焰，口內直吐藍煙，猙獰可畏。不由分說，把譚紹聞一腳踢翻，用繩捆起。腰中取出門扇大明晃晃的鋼刀，單候上官法旨。紹聞伏在地下，已嚇得動彈不得。又聽得父親道：「我與這個畜牲原係父子，不比尋常罪犯，你們可抬將起來，我親問他一句話，再叫他死未遲。」四鬼領命，將譚紹聞忽的抓起，舉在公案前邊。譚紹聞哭懇道：「爹呀，念父子之情，格外施仁罷！」只見父親離了公座，走近身來，說道：「好畜牲，你恨煞我也！」張開口，向譚紹聞肩背上猛力一咬，咬得譚紹聞疼痛鑽心，叫得一聲：「爹呀！」抱住夏逢若的腿亂顫起來。
集／小說／歧路燈／第五四回　管貽安罵人遭辱　譚紹聞買物遇(P.547)
走到家中，坐在樓下。王氏道：「你真正成不得人了。每日在夏家，他家有魚膘、皮膠把你粘住
了？幾番人輪著叫你，你再不回來，還成人家麼？」譚紹聞哈哈笑道：「娘，你嗔我賭博，你看，我與你老人家贏的是什麼東西？」向袖中摸出一只金鐲兒，遞與母親。燈光之下，愈覺璀璨奪目，好不愛人。王氏道：「這是那裡東西？」譚紹聞道：「我贏的，你老人家收拾著。這一只金鐲子，就值一百兩哩。」巫翠姐在東樓下聽說金鐲子三字，早上堂樓來。看見光閃閃的東西，便說道：「算成我的罷，你與娘再嬴去。」王氏只得遞與巫翠姐。譚紹聞笑道：「我還贏了一對銀鐲子，明日取來給你何如？」巫翠姐道：「我只要金的，明日不拘取來什麼好東西，我并不要。」譚紹聞道：「講說已明。」又向袖中掏出一只，遞與王氏道：「娘，你要這一只。」王氏道：「興官，你過來，把這一只送與你媽去。」興官接在手中，送與姨媽，冰梅道：「送與大嬸子，做一對兒。」巫翠姐道：「我收拾著，明日興官相公娶個花媳婦，叫他帶著。」一家兒總說笑笑，好不喜歡。
經／四書／讀四書大全說／卷五　論語　二／子罕篇／五(P.339)
五
緣顏淵無上事而發此歎，遂啟後學無限狐疑。如實思之，真是鏤空畫火。「仰之彌高，鑽之彌堅，瞻之在前，忽焉在後」，此是何物事？莫有一個道，離了自己，卻在眼前閃閃爍爍，刁刁蹬蹬，顏子卻要捉著他不能勾？在釋氏說「不得觸，不得背，金剛圈，棘栗蓬，離鉤三寸，十石油麻」，正是這話。仔細思之，作甚兒戲！
近有一僧問一學究說：「『之』者，有所指之詞。『仰之彌高』『之』字何指？」學究答云：「指道。」僧云：「然則可道『仰道彌高』否？」其人無語。此學究與僧固不足道，尋常理學先生錯作「仰道彌高」解，為此僧所敲駮者不少。
此等區處，切忌胡思亂想，將道作一物，浩浩而「無窮盡」，鱍鱍而「無方體」。自伏羲畫易，直至顏、孟、程、朱，誰曾懸空立一個道，教人拈鏡花、捉水月去？若道而高也，則須有丈里；道而堅也，則須有質模；道而在前、在後也，則行必有迹而遷必有徑，如何說得「無窮盡，
無方體」？乃顏子於此，卻是指著一件說。在粗心浮氣中二氏之毒者，無惑其狂求不已也。
顏子既非懸空擬一道之形影而言之，又實為有指。思及此，然後知朱子之言，真授瞽者以目也。朱子云「不是別有箇物事」，則既足以破懸空擬道形影者之妄；又云「只是做來做去，只管不到聖人處」，則現前將聖人立一法則，而非無所指矣。
要此一章，是顏子自言其學聖之功，而非以論道。喟然之歎，知其難而自感也，非有所見而歎美之也。聖人之「無行不與」，只此語默動靜，擬議而成變化，便是天理流行。如云「窮理盡性以至於命」，亦止在身心上體認得「精義入神」、「利用安身」之事，非有一性焉、命焉，如釋氏之欲見之也。
「見性」二字，在聖人分上，當不得十分緊要，而又非驀地相逢、通身透露之謂見。孟子所言乍見孺子入井之心，亦是為人欲蔽錮、不足以保妻子之人下一冷點。若聖賢學問，則只一箇「無不敬」、「安所止」，就此現前之人倫物理，此心之一操一縱，以凝天德；而何有如光、如水、如蚓鳴、如絲縷之性，而將窺見之？
緣夫子義精仁熟，從心所欲而不踰矩，故即一止一作、一言一動之間，皆自然合符；而其不可及者即為高，不能達者即為堅，不可執一以求者即為在前而在後。即如鄙夫之問，叩兩端而竭；見齊衰者、冕衣裳者、瞽者而必作、必趨；感斯應，應斯善，善必至，至善必不
息，不息而化：此所謂「彌高彌堅，忽焉在後」者矣。
顏子親承夫子「無行不與」之教，較夫子生千聖之後而無常師者，其用功之易自倍，故專壹以學聖為己事，想來更不暇旁求。朱子深知顏子之學，而直以學聖言之，可謂深切著明矣。彼汎言道而億道之如此其高堅無定者，真釀蜜以為毒也。
經／四書／讀四書大全說／卷十　孟子　三／告子上篇／一九(P.685)
一九
必須說箇仁義之心，方是良心。言良以別於楛，明有不良之心作對。蓋但言心，則不過此靈明物事，必其仁義而後為良也。心之為德，只是虛、未有倚，然可以倚。靈、有所覺，不論善惡皆覺。不昧，能記憶親切，凡記憶親切者必不昧。所以具眾理、未即是理，而能具之。應萬事者，所應得失亦未定。大端只是無惡而能與善相應，然未能必其善也。須養其性以為心之所存，方使仁義之理不失。
孔子曰「操則存」，言操此仁義之心而仁義存也；「舍則亡」，言舍此仁義之心而仁義亡也；「出入無時」，言仁義之心雖吾性之固有，而不能必其恆在也；「莫知其鄉」，言仁義之心不倚於事，不可執一定體以為之方所也；「其心之謂與」，即言此仁義之心也。
說此書者，其大病在抹下「仁義」二字，單說箇靈明底物事。集註已未免墮在，北溪更添上一段描畫，寫得怳怳惚惚，似水銀珠子樣，算來卻是甚行貨！大概釋氏之說恰是如此。看他七處徵心，「不在內，不在外」之語，正北溪所謂「忽在此，忽在彼」也。看他說「如我按指，海印發光，汝但起心，塵勞先起」，正北溪所謂「亡不是無，只是走作逐物去」也。
范家女子只撩亂記得幾句禪語，便胡言道「孟子誤矣，心豈有出入」，伊川從而稱之，不
亦過乎！者昭昭靈靈，纔收著即在眼前底，正釋氏所謂「常住真心」。此是邪說誣民、充塞仁義第一緊要真贓。果如彼說，則孔子之言句句可破，不但如范氏妖鬟所云也。
此靈明活動者，如荷葉上露水相似，直是操不得底，愈操而愈不存矣。此靈明活動者亦如影之隨形，不但不亡，而亦何容舍？開眼見明，閉眼見暗，未有能舍之者也。亦直不可說他「莫知其鄉」，「喚醒主人翁」，則端的「在家裏坐，行住坐臥不離者箇」也。嗚呼，誰謂孔子之言而如斯其背謬耶！
總緣撇下「仁義」二字說心，便惹得許多無父無君之教涎沫來胡鬨。聖賢之言，修辭立誠，不合弄此虛脾。聖賢之學，反身而誠，養其性以存其心，不將此圓陀陀、光閃閃的物事作本命元辰看得隆重。朱子自有「良心存亡只在眇忽之閒，舍便失去，操之勿放，放猶廢也，非逸也。則良心常存」一段語錄，千真萬當，為聖學宗旨。其他畫出來活鬼相似一流虛脾語，刪之無疑。
史／地理／欽定盤山志／卷之十二　藝文三／記／清／游盤山記　王煐(P.18-2)..[清乾隆四十五年(1780)欽定文淵閣四庫全書抄本]
游盤山記
王　煐
戊辰四月扈從
山陵事畢十九日返轡薊門宿疾委頓因路近盤山約同人一登覽焉是夜微雨明晨從瓌紫峪投祐唐寺看搖動石經感化寺至亂石村入山一路雲橫半嶺松盤澗濱山鳥亂啼野花芳馥騎行而前小憩晾甲石敲石煮茗挹松風聴流泉心曠神逸不復
知有塵世矣午餘飯古中盤之五松堂仍過少林中盤二寺至淨業菴宿焉晨起由菴前陟嶺而西旭光初上掩映林巒青紫萬狀生氣鬱蔥對此胷中覺有竒趣未易以語言道也自松樹峪下白雲隖踰峻嶺雲罩浮圖漸入望矣轉盼之際濃霧四塞數步之外目無所見衆人或步或騎皆有懼色寺僧延入飯登浮圖霧氣愈重一望茫茫如蓬萊頂上觀滄海真絶世竒景也北眺長城杳不可得
下至桃園洞看石筍雙峙若巨人即俗所傳將軍石也復度數嶺至青溝禪院訪拙菴和尚話久雨作供素饌欲留宿衆不果住冒雨而行山險路滑雖引騎不能乗也至衛公菴登舞劍臺天氣漸晴回望絶頂浮圖歴歴如畫南下抵天城寺共宿僧寮又明日衆友歸余以疾未愈兼與葛簡之有約在山候之復至青溝談詩說禪至夜半有紅光閃閃大如車輪橫空而過山僧云是佛燈也余驚訝
歎異久之就寢又明日偕僧香巗氷魁自嶺北東折過紫葢峰又東抵西架茆堂數椽荊扉半啟仰望峰巔有天門開三字隱現樹影中因迂迴登陟至其下字徑五尺旁書北海劉應節五字筆畫矯健硃色宛然遥想前人風流如在用布索縋下探白猿洞幽竒險峭莫可名狀上復折而西再登雲罩寺金鷄嶺此盤之絶頂處也舒目四望逺察纎毫非復前日溟濛之象寺僧留午飯下歴青楊法
藏雙峰諸寺皆梵宇欹傾金碧凋落曲徑苔封禪闗塵鎖不能駐足時已向暮遵山麓騎行再宿天城寺又明日病小愈歸省拜掃隴墓至廿九日偕簡之入山登中盤階前芍藥甚盛留連片刻至古中盤坐五松堂上虯松盤曲庭除盡綠微風披拂與茶竈雜作濤聲茶罷殿前瞻
御書碑復踰後山嶺峻路窄怪石嵯峨或危立如羣象或綿亘如巨蟒或如老蚌之向月或如蹲獅之瞰雲
與簡之留覽興嘆晡至青溝拙菴一見而笑曰五日三游山水之情何深耶老僧居此幾廿年固未見第二人也夜飯後步中庭聞梵聲有異詢之乃天竺僧相見而笑約與明日游晨起自西陂踰北嶺復東折過紫葢峰小憩古雲根登戚少保凌雲臺故趾遙瞻嶕嶢峰緬想當年鐃吹清歌華筵舞袖賓從如雲旌旂映日真壯游也今則蔓艸荒煙杳無人跡徒深憑弔之感不覺長嘯響震山川命
僕斂松墖掃敗葉堆石為竈烹茗共飲飲罷至上方寺沿路尋古碑殘碣回首天門竒拔聳峭迥異羣峰雖摩詰雲林未能以筆墨彷彿也復踰嶺至白雲隖接引菴平岡百餘畆徧植梨棗杏栗濃隂被阜席地如氍毹庵僧炊飯飽餐鼓勇游黑龍潭是游也余與簡之拙菴香巗不退及梵僧三人從者六人野老一人共十五人迤邐而前行六七里則兩山崪髙挿雲漢亂石嶙峋平堆澗底或一
二里一轉或百餘步一折前望似無去路回顧不見來路行者皆蚓伸螘附猿躍熊攀或奮臂而爭趨或倚笻而待力前後參差各不相及時為呼嘯以代鼓行一路竒峰怪石野獸山禽異草濃花流泉渟潦應接不暇而望所謂龍潭者杳不可至又數里忽見巨石虹亘清流練垂苔紋蘚跡映日生輝如濯疋錦江邊也下有潭狀若鬴澄碧鑑須睂而深不見底四圍石浪旋生如蚶㲉真神工鬼斧
疏鑿而成非有靈物安能如此余謂梵僧曰西天亦有此乎僧搖手而笑衆皆咋指瞪目驚怪悚慄咸請歸焉余聞尚有三潭倍稱竒異因强簡之暨二僧從石稜上蹲伏而過餘悉返舊路三梵僧亦翩然失所在矣時日影斜映山勢逾逼突兀險怪與前山竒拔聳峭之勢又別盤旋曲折約七八里忽聞人聲就而詢之指云三潭在即迺令牧豎引至俯瞰潭中水色深黑蝸涎苔蘚積滿峭壁間氣
象陰森腥風忽起令人毛髮盡豎足不能留下坐石上少頃取路投龍泉寺寺外青流環繞果木盈岡樵牧相呼鳴禽投樹恍如仙源乍返人世也借榻僧房與簡之訂次日出山游水峪寺
史／地理／欽定盤山志／卷之十五　物産／野蔬／杏葉菜(P.9-2)..[清乾隆四十五年(1780)欽定文淵閣四庫全書抄本]
智朴掇埜蔬寄牧仲觀察詩冉冉輕烟閃閃黄飯
餘嶺上弄春光豆苗競茁紅侵步杏葉才開綠滿筐偶摘最憐人不見小鮮偏喜我初嘗非君古道誰堪寄只許山家作道糧
子／筆記／鄉言解頤／卷一　天部／10電(P.7)
10電
《易‧說卦》：「離為火，為日，為電。」三者皆至明之象也。《噬嗑》：彖曰「雷電合而章」，言雷震而電耀，相須並見象。曰電雷，言電明而雷威，故以明罰勅法。電與雷離不得。《宋史‧輿服志》：旗上繪雷公電母。鄉人有閃電娘娘之稱。且不謂之閃電，直曰打閃。東坡詩云「柳侯運筆如電閃」是也。《禮記》註「魚鮪不淰」，淰之言閃也。又釋文：暫見貌，動貌。古詩「寒鴉閃閃前山去」，杜詩「閃閃浪花翻」，皆與閃字義合。又《字典》：門字內左一撇音帓，右一撇音瞎，俱邪視貌。門字左旁著人，音或，隱身忽出驚人之聲也。又可與閃字旁證。若無雷而電，鄉人謂之露水閃。露水未必有閃，蓋以其若露水之乍見而不能久也。
子／筆記／續子不語／卷一／刑天國(P.16)
刑天國
謙光又云：曾飄至一島，男女千人，皆肥短無頭，以兩乳作眼，閃閃欲動。以臍作口，取食物至前。吸而啖之，聲啾啾不可辨。見謙光有頭，群相驚詫。男女逼而觀之，臍中各伸一舌，長三寸許，爭舐謙光。謙光奔至山頂，與其衆拋石子擊之，其人始散。
子／筆記／續子不語／卷六／僵尸貪財(P.103)
忽聞停棺之所，豁然有聲，則棺蓋落地，坐起一人，面色深黑，兩眼凹陷，中有綠睛閃閃，獰惡異常；大步走出，直奔張所，作鬼嘯一聲，陰風四起，門上所縛帶，登時寸斷。張竭力攔門，力竟不敵，尸一衝而入。幸其旁有大木厨一口，張推厨擋尸，厨倒，正壓尸身，尸倒在厨下，而張亦昏迷不醒矣。李妻聞變，率家丁持燭奔至，將姜湯灌醒張而告之曰：『此妾翁也。素行不端，死後變作僵尸，常出為祟。性最愛財，前夜托夢于我曰：「將有寄信人張某來我家，身帶二百金，我將害殺其身而取之，以一半置我棺中，以一半賜汝家用。」妾以為妖夢，不信其語。不料君果來宿于此，我故焚香禱祝，勸其勿萌惡念。怕他推門害君，故以帶縛住門環，而不料鬼力如是之大也。』乃與家丁扛其尸入棺。張勸作速火化，以斷其妖。曰：『久有此意，以翁故，于心不忍。今不得不從俗矣。』張助以作道場之費，召名僧為超度而焚之，其家始安。
子／醫家／醫部全錄／目門／卷一百五十／醫案(P.1346)
《道山清話》曰：張子顏少卿，晚年常目光閃閃然，中有白衣人如佛相者。子顏信之彌謹，乃不食肉，不飲
酒，然體瘠而多病矣。一日，從汪壽卿求診。壽卿一見大驚，不復言，但投以大丸數十，小丸千餘粒。囑曰：十日中服之當盡。卻以示報。既如期，視所見白衣人，衣變黃而光無所見矣。乃欲得肉食，又思飲酒。又明日，俱無所見，覺氣體異他日矣。乃詣壽卿以告。壽卿曰：吾固知矣。公脾初受病，為肺所乘。心，脾之母也。公既多疑，心氣不固，自然有所覩。吾以大丸實其脾，小丸補其心，肺為脾之子，既不能勝其母，其病自愈也。
子／醫家／醫部全錄／外科蟲獸傷門／卷三百八十／單方(P.554)
南方多雨，有物曰水姪，大類鼻涕，生於古木之上，聞人氣則閃閃而動，人過其下，墮人體間，即立成瘡，久則遍體，惟以朱砂、麝香塗之，即愈。《醫說》
集／小說／後紅樓夢／第九回　瑤池宴月舞彩稱觴　甲第連雲泥金報捷(P.109)
卻說二月十五日，良玉等完了三場出來，大家得意。到了二月十六這一日，黛玉滿頭珠翠，身穿大紅二色金滿妝雲龍緞紫貂披風，十分燦爛，繫著泥金色縐綢綴珠繡球百福裙，套著淡魚白戳紗海棠紋滾金掛線天鵝絨的小袖，項披著連環如意富貴不斷的雲肩，繫一條金青色絲縧，扣了個雙鶴蟠桃的玉珮，兩腕上帶了小小的四個響金鐲，鳳頭尖鞋綴了一雙耀眼的東珠，又是元青網的拈線鞋幫，內襯著羊皮金兒閃閃的。真是打扮的花羞月避，百媚千嬌。紫鵑、晴雯也出色的打扮了，大清晨就起來跟了黛玉，老婆子抱了紅氈條兒往王夫人上房讓去。不期來得早了，賈政已上朝去了，王夫人還沒起來。黛玉便往李紈、寶釵、平兒處過一過，著人告訴一句就回來，無非是要避了寶玉之意。這黛玉隨即回來，穿過瀟湘館一逕往紫霞軒去了。
集／小說／後紅樓夢／第二十二回　熏風殿賜坐論丹青　鳳藻宮升階披翟茀(P.301)
黛玉卻坐在一棵槐樹下的龍泉窰青花磴上，鬢邊落了好幾個螢火蟲兒，閃閃的亮光，也有幾個落在他身上來，寶玉就拿了一柄芭蕉扇替他前前後後的趕。寶釵笑道：「寶兄弟，太早了，留點子勁兒替你妹妹趕蚊蟲，要坐在床沿上趕才好。」黛玉也心心相印的笑道：「只不要使猛了勁，掉下一個好活計的肚兜兒。」寶釵也笑死了，說道：「好一個貧嘴的林丫頭，一個字兒不讓人。」寶玉將流螢一趕，那些螢火蟲就慢慢的飛起來，寶玉就呆呆的望著。探春只道看著黛玉，就笑道：「寶哥哥，你要替林姐姐畫一幅喜容？」寶玉也不理。寶釵就
將一塊羅巾撂過去，說道：「等我也看一個呆雁。」黛玉也笑道：「呆雁身上有棒瘡，賞他些眼淚兒才好。」寶釵笑道：「防人家的眼睛腫得葡萄似的。」黛玉就走過來坐在寶釵身上，笑道：「好姊姊，算得會說話的了。」寶釵也笑做了一團。他兩個人的話眾人都不明白，只有寶玉字字清楚，見他兩人雖則機鋒針對，卻也玩玩笑笑，好到這個分兒，心裏就百分的快活，說道：「大家通在這裏，咱們趁著這個月亮，到底弄個甚麼玩兒？」李紈道：「從前在這裏替你慶壽，鬧的甚麼時候，今日也照依的鬧一晚可好？」探春道：「甚麼天氣，還經得起喝酒，再則前日鬧過酒，也不犯著的重複了。咱們且弄個清趣的事情，愈玩愈靜，大家迎著這個涼風心裏頭就像天上的月亮才好呢。」寶琴道：「越玩越靜，除非央及林姐姐彈一曲琴。」眾人齊聲說好。
集／小說／兒女英雄傳／第六回　　雷轟電掣彈斃凶僧　冷月昏燈刀殲餘寇(P.63)
卻說那公子，立起身來站穩了，便把兩隻手倒轉來，扶定那弓面子，跟了女子，一步步的踱進房來。進門行了兩步，那女子意思，要把他扶到靠排插的這張春凳上歇下。還不曾到那裏，他便雙膝跪倒，向著那女子道：「不敢動問：你可是過往神靈，不然你定是這廟裏的菩薩，來解我這場大難，救了殘生，望你說個明白！我安驥果然不死，父子相見，那時一定重修廟宇，再塑金身。」那女子聽了這話，笑了一聲道：「你這人，越發難說話了，你方才同我在悅來店對面談了那半天，又不隔了十年八年，千里萬里，怎的此時會不認得了！鬧到甚麼神靈菩薩起來！」安公子聽了這話，再留神一看，可不是店裏遇見的那人麼！他便跪在塵埃，說道：「原來就是店中相遇的那位姑娘。姑娘！不是我不
相認，一則是燈前月下，二則姑娘你這番裝束，與店裏見的時節，大不相同，三則我也是嚇昏了，四則斷不料姑娘你就肯這等遠路深更，趕來救我這條性命。你真真是我的重生父母，再養……」說到這裏咽住，一想不像話：人家才不過二十以內的個女孩兒，自己也是十七八歲的人了，怎生的說他是我父母爹娘！一時生怕惹惱了那位女子，又急得紫漲了面皮，說不出一個字來。誰想那女子不但不在這些閒話上留心，就連公子在那裏磕頭禮拜，她也不曾在意。只見她忙忙的把那張彈弓，挂在北牆一個釘兒上，便回手解下那黃布包袱來，兩手從脖子後頭繞著往前一轉，一手提了，往炕上一擲，只聽噗通一聲，那聲音覺得像是沉重。又見她轉過臉去，兩隻手望短襖底下一抄，——公子只道她是要整理整理衣裳——忽聽得喀吧一聲，就從衣襟底下，忒楞楞跳出一把背兒厚、刃兒薄、尖兒長、靶兒短，削鐵無聲、吹毛過刃、殺人不沾血的纏鋼折鐵雁翎倭刀來。那刀跳將出來，映著那月色燈光，明閃閃，顫巍巍，冷氣逼人，神光繞眼。公子一見，又啊喲了一聲，那女子道：「你這人怎生的這等糊塗！我如果要殺你，方才趁你綁在柱子上，現成的那把牛耳尖刀，殺著豈不省事些！」公子連連答說：「是，是，只是如今和尚已死，姑娘你還拿出這刀來何用呢？」那女子道：「此時不是你我閒談的時候。」因指定那炕上那黃布包袱向他說道：「我這包袱萬分的要緊，如今交給你，你扎掙起來，上炕去，給我緊緊的守著它。少刻這院子裏，定有一場的大鬧，你要愛看熱鬧兒，窗戶上通個小窟窿，巴著瞧瞧使得，可不許出聲兒。萬一你出了聲兒，招出事來，弄的我兩頭兒照顧不來，你可沒有兩條命，小心！」說著，噗的一口，先把燈吹滅了，隨手便把房門掩上，公子一見又急了，說：「這是做甚麼呀？」那女子說：「不許說話！上炕看著那包袱要緊。」公子只得一步步的蹭上炕去，他想
要把那包袱提起來，提了提沒問動，便兩隻手拉到炕裏邊，一屁股坐在上頭，謹遵台命，一聲兒不哼，穩風兒不動的聽她怎生個作用。
集／小說／兒女英雄傳／第十七回　　隱名姓巧扮作西賓　借雕弓設局賺俠女(P.238)
鄧九公道：「這個我不知道。」尹先生道：「老翁，我方纔見你二位的稱呼，有個師生之誼，豈有不知之理？」
鄧九公道：「我不能像你，相干的也問！不相干的也問！問得的也問！問不得的也問！人家報仇，與我何干？我沒問！我不知道！」尹先生道：「報仇的這樁事是樁光明磊落見得天地鬼神的事，何須這等狗盜雞鳴遮遮掩掩？況且英雄作事，要取那人的性命，正要叫那人知些風聲；任他怎的個心機手段，我定要手到成功：這仇纔報得痛快。——這位鄧老翁大約是年紀來了，暮氣至矣，也未必領略到此。姑娘，你何不把這仇人的姓名說與尹其明聽聽，大家痛快痛快。」
正經姑娘此時依然給他個老不開口，那位尹先生也就入不進話去了；無奈聽著他這幾句話來得高超，且暗暗有個菲薄自己的意思，又動了個不服氣，便冷笑了一聲道：「我的仇人與你何干，要你痛快？我便說了他的姓名，你聽了也不過把舌頭伸上一伸，頸兒縮上一縮，又知道他何用？」
那尹先生搖著頭道：「姑娘，你也莫過於小看了我尹其明；我雖不會長鎗大戟，不知走壁飛簷，
也頗頗有些肝膽，或者聽了你那仇人名姓，不到得伸舌縮頸，轉給你出一臂之力，展半籌之謀，也不見得。」姑娘道：「惹厭！」
那尹先生聽到「惹厭」兩個字，他轉呼呼大笑說：「姑娘，你既苦苦不肯說，倒等我尹其明索性惹你一場大厭，替你說出那仇人的姓名來，你可切莫著惱。」姑娘聽他說得這等離離奇奇，閃閃爍爍，倒疑忌起來，道：「你說！」
叢書２／歲時習俗資料彙編／新增月日紀古／卷之七上／七月卷上／初二日(P.2371)..[清順治宛委山堂勘重較說郛本]
蘇軾集元祐六年七月二日軾進單鍔吳中水利書狀舊聞常州宜興縣進士單鍔有水學故召問之出所著吳中水利書一卷且口陳曲折云云
范成大七月二日上沙夜泛困倚船牕看斗斜起來雨露滿天涯亭亭宿鷺明菰葉閃閃凉螢入稻花月
下片雲應夜雨山根炬火忽人家江湖處處無窮景半世紅塵老歲華
叢書２／歲時習俗資料彙編／新增月日紀古／卷之十上／十月卷上／初二日(P.3594)..[清順治宛委山堂勘重較說郛本]
元稹感夢十月初二日我行蓬萊西三十里有館有館名芳溪荒郵屋舍壞新雨田地泥我病百日餘肌體顧若刲氣填暮不食早早掩竇圭陰寒筋骨病夜久燈火低忽然寢成夢宛見顏如珪似歎久離別嗟嗟復悽悽問我何病痛又嘆何棲棲答云痰滯久與世復相暌重云痰小疾良藥固易擠前時奉橘丸攻痰有神功何不善和療豈獨頭有風殷勤平生事欵曲無不終悲歡兩相極以是半日中言罷相與行行行古城裡同行復一人不識誰氏子逡廵急吏來呼
喚顧且止馳至相君前再拜復再起啟云吏有奉奉命傳所旨事有大驚忙非君不能理答云又就閑不願見勞使多謝致勤勤未敢相唯唯我因前獻言此事愚可料亂熱由靜消理繁在知要君如冬月陽奔走不必召君如銅鏡明萬物自可照願君許蒼生勿復高體調相君不我言顧我再三笑行行及城戶黯黯餘日暉相君握我手命我從此歸不省別時語但看涕淋漓覺來身體汗坐臥心骨悲閃閃燈背壁膠膠鷄去塒倦童顛倒寢我淚縱橫垂淚垂啼不止不
止啼且聲啼聲覺僮僕僮僕撩亂驚問我何所苦問我何所思我亦不能語慘慘即路岐前經新政縣今夕復明辰寘寘滿心氣不得說向人奇哉趙明府怪我眉不伸云有北來僧住此月與旬自言辨貴骨謂若識天真談遊費閟景何不與逡廵僧來為余語語及昔所知自言有奇中裴相未相時讀書靈山寺住處接園籬指言他日貴晷刻似不移我聞僧此語不覺淚歔欷因言前夕夢無人一相謂無乃裴相君念我胸中氣遣師及此言使我盡前事僧云彼何親言
下涕不巳我云知我深不幸先我死僧云裴相君如君恩有幾我云滔滔眾好直者皆是唯我與白生感遇同所以官學不同時生小異鄉里拔我塵土中使我名字美美名何足多深分從此始吹噓莫我先頑陋我不鄙徃徃裵相門終年不曾履相門眾多流多譽亦多毀如聞風過塵不動井中水前時予掾荊公在朝復起自從裴公無吾道甘巳矣白生道亦孤讒謗銷良髓司馬九江城無人亦言理為師陳苦言揮涕滿十指未死終報恩師聽此男子注夢故兵部裴尚書相公
經／十三經／重刊宋本十三經注疏附校勘記／重栞宋本周禮注疏附挍勘記／春官宗伯下／附釋音周禮注疏卷第二十二／大司樂(P.336-2)..[清嘉慶二十年(1815)南昌府學刊本]
春官宗伯下春官宗伯下唐石經缺釋文但題宗伯下三字
大司樂掌成均之灋以治建國之學政而合國之子弟焉鄭司農云均調也樂師主調其音大司樂主受此成事巳調之樂玄謂董仲舒云成均五帝之學成均之法者其遺禮可法者國之子弟公卿大夫之子弟當學者謂之國子文王世子曰於成均以及取爵於上尊然則周人立此學之宮
[疏]大司至弟焉○釋曰云掌成均之法以治建國之學政者成均五帝學名建立
也周人以成均學之舊法式以立國之學內政教也云而合國之子弟焉者大司樂合聚國子弟將此以教之○注鄭司至之宮○釋曰先鄭云均調也樂師主調其音大司樂主受此成事巳調之樂者案樂師惟教國子小舞大司樂教國子大舞其職有異彼樂師又無調樂音之事而先鄭云樂師主調其音大司樂主受其成事義理不可且董仲舒以成均為五帝學故依而用之玄謂董仲舒云成均五帝之學者前漢董仲舒作春秋繁露繁多露潤為春秋作義潤益處多彼云成均五帝學也云成均之法者其遺禮可法者鄭見經掌成均之法即是有遺禮可法效乃可掌之故知有遺禮也云國之子弟公卿大夫之子弟當學者謂之國子者案王制云王大子王子公卿大夫元士之適子國之俊選皆造焉此不言王大子王子與元士之子及俊選者引文不具此云弟者則王子是也自公以下皆適子乃得入也云文王世子曰於成均以及取爵於上尊者案彼文上云或以德進或以事舉或以言揚又云曲藝皆誓之以待又語三而一有焉乃進其等注云進於眾學者又云以其序謂之郊人遠之於成均以及取爵於上尊也彼鄭注云董仲舒曰五帝名大學曰成均則虞庠近是也天子飲酒於虞庠則郊人亦得酌於上尊以相旅鄭引之者證成均是學意若如先鄭以義解之何得於中飲酒故知先鄭之義非也云然則周人立此學之宮者即虞庠之學是也若然案王制有虞氏名學為上庠下庠至周立小學在西郊者曰虞庠堯巳上當代學亦各有名無文可知但五帝揔名成均當代則各有別稱謂若三代天子學揔曰辟雍當代各有異名也
凡有道者有德者使教焉死則以為樂祖祭於瞽宗道多才藝者德能躬行者若舜命夔典樂教冑子是也教冑子是也釋文作育子云本亦作冑九經古義云說文引虞書曰教育子云養子使善也爾雅育冑皆訓長故馬注尚書云冑長也教長天下之子弟按此注當與說文同作教育子陸本是也死則以為樂之祖神而祭之鄭司農云瞽樂人樂人所共宗也或曰祭於瞽宗祭於廟中明堂位曰瞽宗殷學也泮宮周學也以此觀之祭於學宮中○瞽音古夔求龜反冑子音胃本亦作胃泮音判本亦作頖同
[疏]注道多至宮中○釋曰經直言道鄭知是多才藝者以其云道通物之名是巳有才藝通教於學予故知此人多才藝耳但才藝與六藝少別知者見雍也云求也藝鄭云藝多才藝又憲問云冉求之藝文之以禮樂禮樂既是六藝明上云藝非六藝也此教樂之官不得以六藝解之故鄭云道多才藝也云德能躬行者案師氏注德行外內之稱在心為德施之為行彼釋三德三行為外內此云德能躬行則身內有德又能身行尚書傳說云尚書傳詩云浦鏜云傅說誤傳詩非知之艱行之惟艱則此人非直能知亦能身行故二者皆使教焉死則
以為樂之祖神而祭之先鄭云瞽樂人者序官上瞽中瞽下瞽皆是瞽朦掌樂事故云瞽樂人樂人所共宗也云或曰祭於瞽宗祭於廟中者此說非故引明堂位為證是殷學也祭樂祖必於瞽宗者案文王世子云春誦夏弦大師詔之瞽宗以其教樂在瞽宗故祭樂祖還在瞽宗雖有學干戈在東序以誦弦為正文王世子云禮在瞽宗書在上庠鄭注云學禮樂於殷之學功成治定與巳同則學禮樂在瞽宗祭禮先師亦在瞽宗矣若然則書在上庠書之先師亦祭於上庠其詩則春誦夏弦在東序則祭亦在東序也故鄭注文王世子云禮有高堂生樂有制氏詩有毛公書有伏生億可以為之也是皆有先師當祭可知也祭義云祀先賢於西學所以教諸侯之德是天子親祭之不見祭先聖者文不備祭可知
以樂德教國子中和祗庸孝友中猶忠也和剛柔適也祗敬庸有常也善父母曰孝善兄弟曰友○
[疏]以樂至孝友○釋曰此必使有道有德者教之此是樂中之六德與教萬民者少別○注中猶至曰友○釋曰此六德其中和二德取大司徒六德之下孝友二德取大司徒六行之上其祗庸二德與彼異自是樂德所加也云中猶忠也和剛柔適也注大司徒與此同祗敬庸有常也並訓而見其義也善父母曰孝善兄弟曰友爾雅釋訓文也爾雅釋訓文也孫志祖云監毛訓誤親○
以樂語教國子興道諷誦言語興者以善物喻善事道讀曰導導者言古以剴今也倍文曰諷倍文曰諷釋文亦作倍文賈疏作背文瞽矇疏引此注同○按此注用古字疏用今字之一證以聲節之曰誦發端曰言答述曰語答述曰語余本嘉靖本答作荅此從竹非○興道許應反劉虛甑反注同下音導諷方鳳反剴古愛反劉古哀反倍音佩
[疏]注興者至曰語○釋曰此亦使有道有德教之云興者以善物喻善事者謂若老狼興周公之輩亦以惡物喻惡事不言者鄭舉一邊可知云道讀曰導者取導引之義故讀從之云導者言古以剴今也者謂若詩陳古以刺幽王厲王之輩皆是云倍文曰諷者謂不開讀之云以聲節之曰誦者此亦皆背文但諷是宜言之無吟詠誦則非直背文又為吟詠又為吟詠閩監毛本詠作咏以聲節之為異文王世子春誦注誦謂歌樂歌樂即詩也以配樂而歌故云歌樂亦是以聲節之襄二十九年季札請觀周樂而云為之歌齊為之歌鄭之等亦是不依琴瑟而云歌此皆是徒歌曰謠亦得謂之歌若依琴瑟謂之歌即毛云曲合樂曰歌是也云發端曰言答述曰語者詩公劉云于時言言于時語語毛云直言曰言答述曰語許氏說文云直言曰論答難曰語論者語中之別與言不同故鄭注雜記云言言己事為人說為語
以樂舞教國子舞雲門大卷大咸大㲈大㲈漢讀考云經典舜樂字皆作韶說文革部鞀或作鞉或作𪔛籀文作從殸召聲是則周禮為古文假借字大
夏大濩大武此周所存六代之樂黃帝曰雲門大卷黃帝能成名萬物以明民共財言其德如雲之所出民得以有族類咸咸大池堯樂也堯能殫均刑法以儀民堯能殫均刑法以儀民閩監毛本同誤也余本岳本嘉靖本殫作禪余本岳本載音義同葉鈔釋文能禪時戰反今通志堂本改作殫非也按賈疏引注堯能殫均刑法以儀民而曰彼云義終此云儀民不全引其文言殫禪有異是賈疏本作殫也言其德無所不施大㲈舜樂也言其德能紹堯之道也大夏禹樂也禹治水傅土言其德能大中國也大濩湯樂也湯以寬治民而除其邪言其德能使天下得其所也大武武王樂也武王伐紂以除其害言其德能成武功○大卷大劉皆音泰咸如字卷音權又卷勉反又居遠反沈又居勉反㲈上昭反濩戶故反共音恭殫時戰反傅音孚或音附邪似嗟反
[疏]以樂至大武○釋曰此大司樂所教是大舞樂師所教者是小舞案內則云十三舞勺成童舞象舞象謂戈皆小舞又云二十舞大夏即此六舞也特云大夏者鄭云樂之文武中樂之文武中孫志祖云內則注作樂之文武備其實六舞皆樂也保氏云教之六樂二官共教者彼教以書此教以舞故共其職也○注此周至武功○釋曰案下文以六舞云大合樂明此舞是六代樂必知此六舞雲門巳下是黃帝堯舜夏殷周者並依樂緯及元命包彼云雲門黃帝樂以下及堯舜等皆陳故知黃帝巳下也云黃帝曰雲門大卷黃帝能成名萬物以明民共財者祭法文彼云百物不云萬物萬物即百物云言其德如雲之所出民得以有族類者鄭釋此雲門大卷二名云德如雲之所出解雲門云民得以有族類解大卷卷者卷聚之義即族類也故祭法云正名百物以明民是也云大咸咸池堯樂也堯能殫均刑法以儀民者祭法文彼云義終此云儀民引其義不引其文云言其德無不施者解咸池之名咸皆也池施也言堯德無所不施者案祭法注云賞賞善謂禪舜封禹稷等也義終謂既禪二十八載乃死是也云大㲈舜樂也言其德能紹堯之道也者元命包云舜之民樂其紹堯之業樂記云韶繼也注云言舜能繼紹堯之德是也云大夏禹樂也禹治水傅土言其德能大中國也者案禹貢云敷土敷布也布治九州之水土是敷土之事也是敷土之事也按當作傅土樂記云夏大也注云禹樂名禹能大堯舜之德大中國即是大堯舜之德也元命包云禹能德並三聖德並三聖即是大堯舜之德亦一也云大濩湯樂也湯以寬治民而除其邪者亦祭法文彼云除其虐虐即邪彼云除其災災即邪閩監毛本災並改虐○按虐是也亦一也或本作邪也云言其德能使天下得其所也者言護者即救護也救護使天下得其所也云大武武王樂也武王伐紂以除其害者亦祭法文彼云災災即害一也云言其德能成武功者此即克定禍亂曰武也案元命包云文王時民樂其興師征伐故曰武又詩云文王受命有此武功如是則大武是文王樂名而云武王樂者但文王有此武功不卒而崩武王卒其伐功以誅虐紂是武王成武功故周公作樂以大武為武王
樂也案樂記云大章章之也注云堯樂名也周禮闕之或作大卷又云咸池備矣注云黃帝所作樂名也堯增脩而用之周禮曰大咸與此經注樂名不同者本黃帝樂名曰咸池以五帝殊時不相沿樂堯若增脩黃帝樂體者存其本名猶曰咸池則此大咸也若樂體依舊不增脩者則改本名名曰大章故云大章堯樂也周公作樂更作大卷大卷則大章章名雖堯樂章名雖堯樂經義雜記作大章名雖堯樂此因複舉大章遂脫一大字其體是黃帝樂故此大卷一為黃帝樂也故此大卷一為黃帝樂也經義雜記曰一當作亦周公以堯時存黃帝咸池為堯樂名則更與黃帝樂名立名名曰雲門則雲與大卷為一則雲與大卷為一經義雜記作則雲門此亦因上疊雲門字而誤脫名故下文分樂而序之更不序大卷也必知有改樂名之法者按條牒論云班固作漢書高帝四年作武德之樂又云高帝廟中奏武德文始注云舜之韶舞名秦始皇二十六年改名五行舞注云五行本周舞高帝六年改名文始五行之舞案此知有改樂之法也案孝經緯云伏犧之樂曰立基神農之樂曰下謀祝融之樂曰屬續又樂緯云顓頊之樂曰五莖帝嚳之樂曰六英注云能為五行之道立根莖六英者六合之英皇甫謐曰少昊之樂曰九淵則伏犧巳下皆有樂今此惟存黃帝堯舜禹湯者案易繫辭云黃帝堯舜垂衣裳鄭注云金天高陽高辛遵黃帝之道無所改作故不述焉則此所不存者義亦然也然鄭惟據五帝之中而言則三皇之樂不存者以質故也
以六律六同五聲八音六舞大合樂以致鬼神示以和邦國以諧萬民以安賓客以說遠人以作動物六律合陽聲者也六同合陰聲者也此十二者以銅為管轉而相生黃鍾為首其長九寸各因而三分之上生者益一分下生者去一焉國語曰律所以立均出度也古之神瞽考中聲而量之以制度律均鍾言以中聲定律以律立鍾之均以律立鍾之均監本立誤直大合樂者謂徧作六代之樂以冬日至作之致天神人鬼以夏日至作之致地祗物鬽動物羽臝之屬虞書云夔曰戞擊鳴球搏拊琴瑟以詠祖考來格虞賓在位羣后德讓下管鼗鼓合止柷敔笙鏞以間笙鏞以間漢讀考作笙庸按賈疏釋此注云庸功也西方物孰有成功亦謂之頌頌亦是頌其成也然則賈本鄭注本作庸字鳥獸鎗鎗鳥獸鎗鎗余本同嘉靖本毛本作牄牄閩監本作蹌蹌按釋文作牄牄云本又作蹌此本疏中亦作牄牄簫韶九成鳳皇來儀夔又曰於予擊石拊石百獸率舞庶尹允諧此其於宗廟九奏效應○說音悅長如字上生時掌反後上生皆同去一起呂反下文去樂及注同度待洛反徧音遍鬽眉冀反臝力果反下臝物同戞居八反劉古八反球音求搏音博拊方甫反鼗徒刀反柷昌六反敔本又作梧魚呂反間間厠之間牄本又作蹌七羊反於予上如字劉音烏丁羊汝反應應對之應後皆同不更音○
[疏]以六至動物○釋曰鄉來說大司樂教國子以樂自此巳下論用樂之事也云以六律六同者此舉
十二管以表其鍾樂器之中不用管也云大合樂者據薦腥之後合樂之時用之也此所合樂即下云若樂六變若樂八變若樂九變之等彼據祭天下神此據正祭合樂若然合樂在下神後而文退下神樂在後者以下神用一代樂此用六代六代事重故進之在上若然下神不亞合樂而隔分樂之後者以分樂序之皆用一代此三禘下神亦用一代若不隔分樂恐其相亂且使一變二變之等與分樂所用樂同故三神在下也云以致鬼神示者是據三禘而言云以和邦國巳下亦據三禘之祭各包此數事故鄭引虞書以證宗廟○注六律合陽聲者也至奏效應○釋曰云六律合陽聲者也六同合陰聲者也者案大師云掌六律六同以合陰陽之聲是以據而言焉云此十二者以銅為管者案典同先鄭云陽律以竹陰律以銅後鄭云皆以銅為與此注義同也云轉而相生巳下據律歷志而言子午巳東為上生子午巳西為下生上生為陽陽主息故三分益一下生為陰陰主減故三分去一案律歷志黃鍾為天統律長九寸林鍾為地統律長六寸大簇為人統律長八寸又云十二管相生皆八八上生下生盡於中呂陰陽生於黃鍾始於左旋始於左旋監本於改而八八為位者假令黃鍾生林鍾是歷八辰自此巳下皆然自此巳下皆然閩監毛本已改以是八八為位蓋象八風也國語者案彼景王將鑄無射問律於伶州鳩鳩對曰律所以立均出度古之神瞽考中聲而量之以制度律均鍾百官執義鄭引之者欲取以六律六同均之以制鍾之大小須應律同也故鄭云言以中聲定律以律立鍾之均也云中聲謂上生下生定律之長短度律以律計自倍半而立鍾之均均即是應律長短者也云大合樂者謂徧作六代之樂者此經六樂即上六舞故知徧作六代之樂言徧作樂不一時俱為待一代訖乃更為故云徧作也云以冬日作之至物鬽皆神仕職文皆神仕職文閩監毛本仕誤社○按此謂凡以神士者一章案彼注致人鬼於祖廟致物鬽於墠壇蓋用祭天地之明日若然此經合樂據三禘正祭天而引彼天地之小神及人鬼在明日祭之者但彼明旦所祭小神用樂無文但彼明旦所祭小神用樂無文毛本脫用字浦鏜云日誤旦彼神既多合樂之時當與此三禘正祭合樂同故彼此文同稱致但據彼正祭祭天地大神無宗廟之祭祭天明日兼祭人鬼與此為異也云動物羽臝之屬者鄭不釋邦國之等直釋動物者以尚書不言動物故釋訖乃引尚書鳥獸之等證之也虞書者案古文在舜典是舜祭宗廟之禮案彼鄭注戞櫟也戞擊鳴球巳下數器鳴球即玉磬也搏拊以韋為之裝之以糠所以節樂云以詠者謂歌詩也云祖考來格者謂祖考之神來至也云虞賓在位者謂舜以為賓即二王後丹朱也云羣后德讓者謂諸侯助祭者以德讓巳上皆宗廟堂上之樂所感也云下管鼗鼓巳下謂舜廟堂下之樂故言下云合止柷
敔者合樂用柷柷狀如漆筩中有椎搖之所以節樂故狀如伏虎背有刻以物櫟之所以止樂云笙鏞以間者東方之樂謂之笙笙生也東方生長之方故名樂為生也鏞者西方之樂謂之鏞庸功也西方物熟有成功亦謂之頌頌亦是頌其成也以間者堂上堂下間代而作云鳥獸牄牄者云鳥獸牄牄者毛本同監本改蹌蹌非下同謂飛鳥走獸牄牄然而舞也云簫韶九成鳳皇來儀者韶舜樂也若樂九變人鬼可得而禮故致得來儀儀匹謂致得雄曰鳳雌曰皇來儀止巢而乘匹案此下文六變致象物象物有象在天謂四靈之屬四靈則鳳皇是其一此六變彼九成者其實六變致之而言九者以宗廟九變為限靈鳥又難致之物故於九成而言耳云夔又曰於予擊石拊石百獸率舞者此於下文別而言之故云又曰夔語舜云磬有大小予擊大石磬拊小石磬則感百獸相率而舞云庶尹允諧者庶眾也尹正也允信也言樂之所感使眾正之官信得其諧和云此其於宗廟九奏之效應者經揔言三祀大祭但天地大祭效騐無文所引尚書惟有宗廟故指宗廟而言也然尚書云祖考即此經致鬼也虞賓即此經以安賓客羣后德讓即此經邦國也鳥獸鳳皇等即此經動物也庶尹允諧即此經以諧萬民以說遠人也○
乃分樂而序之乃分樂而序之余本嘉靖本毛本同閩監本序作祀誤唐石經乃分樂而以下缺石經考文提要云宋本九經宋纂圖互注本宋附釋音本余仁仲本皆作乃分樂而序之以祭以享以祀分謂各用一代之樂
[疏]注分謂至之樂○釋曰此與下諸文為揔目上揔云六舞今分此六代之舞尊者用前代卑者用後代使尊卑有序故云序若然經所先云祭地後云祀天者後云祀天者惠挍本同閩監毛本改祭天非欲見不問尊卑事起無常故倒文以見義也
乃奏黃鍾歌大呂舞雲門以祀天神以黃鍾之鍾大呂之聲為均者黃鍾陽聲之首大呂為之合奏之以祀天神尊之也天神謂五帝及日月星辰也王者又各以夏正月祀其所受命之帝於南郊尊之也孝經說曰祭天南郊就陽位是也○正音征○
[疏]乃奏至天神○釋曰此黃鍾言奏大呂言歌者云奏據出聲而言云歌據合曲而說其實歌奏通也知不言歌歌據堂上歌詩合大呂之調謂之歌者春秋左氏傳云晉侯歌鍾二肆取半以賜魏絳魏絳於是有金石之樂彼據磬列肆而言是不在歌詩亦謂之歌明不據偏歌詩也明不據偏歌詩也宋本歌下有毛襄四年晉侯饗穆叔云奏肆夏歌文王大明緜亦此類也○注以黃至是也○釋曰云以黃鍾之鍾大呂之聲者以經云奏奏者奏擊以出聲故據鍾而言大呂經云歌歌者發聲出音故據聲而說亦互而通也言為均者案下文云凡六樂者文之以五聲播之以八音鄭云六者言其均皆待五聲八音乃成也則是言均者欲作樂先擊此二者之鍾以均諸樂是以鍾師云以鍾鼓奏九
夏鄭云先擊鍾次擊鼓論語亦云始作翕如也鄭云始作謂金奏是凡樂皆先奏鍾以均諸樂也必舉此二者以其配合是以鄭云黃鍾陽聲之首大呂為之合也言合者此據十二辰之斗建與日辰相配合皆以陽律為之主陰呂來合之是以大師云掌六律六同以合陰陽之聲注云聲之陰陽各有合黃鍾子之氣也十一月建焉而辰在星紀大呂丑之氣也十二月建焉而辰在玄枵大蔟寅之氣也正月建焉而辰在娵訾應鍾亥之氣也十月建焉而辰在析木巳後皆然是其斗與辰合也云奏之以祀天神尊之也者以黃鍾律之首雲門又黃帝樂以尊祭尊故云尊之也云天神謂五帝及日月星辰也者案下云若樂六變天神皆降是昊天則知此天神非天帝也是五帝矣知及日月星者案大宗伯昊天在禋祀中日月星辰在實柴中鄭注云五帝亦用實柴之禮則日月星與五帝同科此下文又不見日月星別用樂之事故知此天神中有日月星辰可知其司中巳下在槱燎中則不得入天神中故下文約與四望同樂也云王者又各以夏正月祀其所受命之帝於南郊尊之也者案易緯乾鑿度云三王之郊一用夏正郊特牲云兆日於南郊就陽位大傳云王者禘其祖之所自出以其祖配之若周郊東方靈威仰之等是王者各以夏正月祀其所受命之帝於南郊特尊之也云孝經說者說即緯也時禁緯故云說引之證與郊特牲義同皆見郊所感帝用樂與祭五帝不異以其所郊天亦是五帝故也
乃奏大蔟乃奏大蔟余本嘉靖本毛本同閩監本蔟作簇非注疏及下同釋文作大蔟唐石經缺石經考文提要云宋纂圖互注本宋附釋音本余仁仲本皆作蔟歌應鍾舞咸池以祭地示大蔟陽聲第二應鍾為之合咸池大咸也地祇所祭於北郊謂神州之神及社稷○大蔟音太下七豆反下同
[疏]乃奏至地示○釋曰地示卑於天神故降用大蔟陽聲第二及咸池也○注大蔟至社稷○釋曰云大蔟陽聲第二應鍾為之合者以黃鍾之初九下生林鍾之初六林鍾之初六上生大蔟之九二是陽聲之第二也大蔟寅之氣也正月建焉而辰在娵訾應鍾亥之氣也應鍾亥之氣也下脫十月建焉四字閩監毛本皆有而辰在析木是應鍾為之合也云咸池大咸也者此云咸池上文云大咸以為一物故云大咸也云地祇所祭於北郊謂神州之神者以其下文若樂八變者是崐崘大地即知此地祇非大地也是神州之神可知案河圖括地象云崐崘東南萬五千里曰神州是知神州之神也知祭於北郊者孝緯文以其與南郊相對故也知及社稷者以六冕差之社稷雖在小祀若薦祭言之若薦祭言之惠挍本無薦大宗伯云以血祭祭社稷五祀五嶽用血與郊同用血與郊同閩本同監毛本血下衍祭又在五嶽之上故知用樂亦與神州同謂若日月星與五帝同也
乃奏姑洗歌南呂舞大㲈以祀四望
姑洗陽聲第三南呂為之合四望五嶽四鎮四竇此言祀者司中司命風師雨師或亦用此樂與○竇本又作瀆同音獨與音餘○
[疏]乃奏至四望○釋曰四望又卑於神州故降用陽聲第三及用大㲈也○注姑洗至樂與○釋曰云姑洗陽聲第三南呂為之合者以其南呂上生姑洗之九三以其南呂上生姑洗之九三宋本閩本同監毛本南呂下增六二兩字是陽聲第三也姑洗辰之氣也三月建焉而辰在大梁南呂酉之氣也八月建焉而辰在壽星是南呂為之合也云四望五嶽四鎮四竇者以大宗伯五嶽在社稷下山川上此文四望亦在社稷下山川上故知四望是五嶽四鎮四竇也云此言祀者司中司命風師雨師或亦用此樂與者以此上下更不見有司中等用樂之法又案大宗伯天神云祀地祇云祭人鬼云享四望是地祇而不云祭而變稱祀明經意本容司中等神故變文見用樂也無正文故云或與以疑之也○
乃奏蕤賓歌函鍾歌凾鍾閩監毛本同岳本嘉靖本作函鍾釋文作函此訛唐石經此缺下作𦥖鍾為宮舞大夏以祭山川蕤賓陽聲第四凾鍾為之合函鍾一名林鍾○蕤人誰反函胡南反函鍾林鍾也○
[疏]注蕤賓至林鍾○釋曰云蕤賓陽聲第四者應鍾之六三上生蕤賓之九四是陽聲第四也云函鍾為之合者蕤賓午之氣也五月建焉而辰在鶉首函鍾未之氣也六月建焉而辰在鶉火是函鍾之為合也云函鍾一名林鍾者此周禮言函鍾月令云林鍾故云一名林鍾也○
乃奏夷則歌小呂舞大濩以享先妣夷則陽聲第五小呂為之合小呂一名中呂先妣姜嫄也姜嫄履大人跡感神靈而生后稷是周之先母也周立廟自后稷為始祖姜嫄無所妃是以特立廟而祭之謂之閟宮閟神之○中音仲亦如字後同嫄音元本亦作原妃音配本亦作配閟音秘
[疏]注夷則至神之○釋曰案祭法王立七廟考廟王考廟皇考廟顯考廟祖考廟皆月祭之二祧享甞乃止不見先妣者以其七廟外非常故不言若祭當與二祧同亦享甞乃止若追享自然及之矣云夷則陽聲第五者以其大呂之六四上生夷則之九五下生夷則之九五惠挍本作上生此誤是陽聲第五也云小呂為之合者以其小呂巳之氣也四月建焉而辰在實沈夷則申之氣也七月建焉而辰在鶉尾是其合也云小呂一名中呂者此周禮言小呂月令言中呂故云一名中呂也云先妣姜嫄也姜嫄履大人跡感神靈而生后稷者詩云履帝武敏歆毛君義與史記同以為姜嫄帝嚳妃履帝武敏歆謂履帝嚳車轍馬跡生后稷后稷為帝嚳親子鄭君義依命歷序帝嚳傳十世乃至堯后稷為堯官則姜嫄為帝嚳後世妃而言履帝武敏歆者帝謂天帝也是以周本紀云姜嫄出野見聖人跡心悅忻然踐之始如有身
動而孕居期生子是鄭解聖人跡與毛異也云是周之先祖者生民詩序云生民尊祖也后稷生於姜嫄文武之功起於后稷是周之子孫功業由后稷欲尊其祖當先尊其母故云周之先母也云周立廟自后稷為始祖姜嫄無所妃者凡祭以其妃配凡祭以某妃配惠挍本作其妃此誤周立七廟自后稷巳下不得更立后稷父廟故姜嫄無所妃也云是以特立廟而祭之者以其尊敬先母故特立婦人之廟而祭之云謂之閟宮閟神之者案閟宮詩云閟宮有侐實實枚枚毛云在周常閉而無事與此祭先妣義違故後鄭不從是以鄭云特立廟而祭之但婦人稱宮處在幽靜故名廟為閟宮據其神則曰閟神也若然分樂序之尊者用前代其先妣先祖服衮冕山川百物用玄冕今用樂山川在先妣上者以其山川外神是自然之神先祖生時曾事之故樂用前代無嫌
乃奏無射歌夾鍾舞大武以享先祖無射陽聲之下也夾鍾為之合夾鍾一名圜鍾先祖謂先王先公○射音亦注下同夾古洽反圜于權反
[疏]注無射至先公○釋曰云無射陽聲之下也者以其夾鍾之六五上生無射之上九下生無射之上九惠挍本作上生是陽聲之下也云夾鍾為之合者以其夾鍾卯之氣也二月建焉而辰在降婁無射戌之氣也九月建焉而辰在大火亦是其合也云夾鍾一名圜鍾者下文云圜鍾為宮是一名圜鍾也云先祖謂先王先公者鄭據司服而言但司服以先王先公服異故別言此則知先王先公樂同故合說以其俱是先祖故也○
凡六樂者文之以五聲播之以八音六者言其均皆待五聲八音乃成也播之言被也故書播為藩故書播為藩九經古義云古藩字亦作播尚書大傳五行傳云播國率相行事鄭注云播讀為藩杜子春云藩當為播讀如后稷播百穀之播○被皮寄反
[疏]注六者至之播○釋曰云六者言其均也謂若黃鍾為宮自與巳下徵商羽角等為均其絲數五聲各異也或解以為均謂樂器八音之等若然何得先云言其均始云皆待五聲八音乎明言其均者以為六者各據其首以為六者各據為首惠挍本同閩監毛本為作其與下四聲為均故云皆待五聲八音乃成也云播之言被也者謂若光被四表是取被及之義也子春云播為后稷播百穀之播者讀從詩云其始播百穀是后稷之事也○
凡六樂者一變而致羽物及川澤之示再變而致臝物及山林之示三變而致鱗物及丘陵之示四變而致毛物及墳衍之示五變而致介物及土示六變而致
象物及天神變猶更也樂成則更奏也此謂大蜡索鬼神而致百物六奏樂而禮畢東方之祭則用大蔟姑洗南方之祭則用蕤賓西方之祭則用夷則無射北方之祭則用黃鍾為均焉每奏有所感致和以來之凡動物敏疾者地祇高下之甚者地祇高下之甚者岳本祇皆改示非易致羽物既飛又走川澤有孔竅者蛤蟹走則遟墳衍孔竅則小矣是其所以舒疾之分土祇原隰及平地之神也象物有象在天所謂四靈者天地之神四靈之知非德至和則不至禮運曰何謂四靈麟鳳龜龍謂之四靈龍以為畜故魚鮪不淰鳳以為畜故鳥不矞麟以為畜故獸不狘龜以為畜故人情不失○介音界蜡士嫁反易以豉反竅苦弔反蛤古荅反分扶問反知音智畜許又反下同鮪于軌反淰音審矞休律反本又作獝亦作𢨌同狘休越反
[疏]凡六至天神○釋曰此一變至六變不同者據難致易致前後而言案大司徒五地之物生動植俱有此俱言動物不言植物者據有情可感者而言也○注變猶至不失○釋曰云變猶更也者燕禮云終尚書云成此云變孔注尚書云九奏而致不同者九奏而致不同者惠挍本致作至凡樂曲成則終變更也終則更奏各據終始而言是以鄭云樂成則更奏也云此謂大蜡索鬼神而致百物者案郊特牲云蜡也者索也歲十二月合聚百物而索饗之也鄭云歲十二月周之正數謂建亥之月也五穀成於神有功故報祭之鄭必知此據蜡祭者此經揔祭百神與蜡祭合聚萬物之神同故知蜡也云六奏樂而禮畢者下云若樂六變則天神皆降此經亦六變致天神故云六奏樂而禮畢也云東方之祭則用大蔟云云此鄭知四方各別祭用樂不同者以郊特牲云八蜡以記四方又云四方年不順成八蜡不通順成之方其蜡乃通是四各有八蜡故知四方用樂各別也云每奏有所感致和以來之者揔釋地祇與動之神物揔釋地祇與動之神物閩本同毛本動字實缺監毛本物誤來雖有遟疾皆由以樂和感之云凡動物敏疾者地祇高下之甚者易致者言此欲見先致者皆由其神易致故也云羽物既飛又走川澤有孔竅者者此經羽物共川澤一變致之是其羽物飛川澤有孔竅故也自樂再變巳下差緩云蛤蟹走則遟墳衍孔竅則小矣者以其墳衍在丘陵後介物在毛物後由是走遟竅小故也云是其舒疾之分者謂就此羽物以下介物以下先致者疾之分後致者舒之分故有前後也云土祇原隰及平地之神也者此巳下說天地及四靈非直有樂兼有德非直有樂兼有德閩本同監毛本有樂誤以樂民和乃致也鄭知土祇中有原隰者案大司徒有五地山林巳下有原隰今此則經上巳說川澤山林丘陵及墳衍訖惟不言原隰故此土祇中有原隰可知也又土祇中有平地者案大宰九職云一曰三農生九穀後鄭以三農者原隰及平地以其生九穀故知此土祇中非直
有原隰亦有平地之神也若然不言原隰而云土祇者若然不言原隰而云土祇者閩本同監毛本然下衍彼而下衍乃欲見原隰中有社稷故鄭君駮異義云五變而致土祇土祇者五土之揔神謂社是以變原隰言土祇郊特牲云社祭土而主陰氣是社稱土祇故鄭云土神也云象物有象在天所謂四靈者以其天神同變致之象者有形象在天物者與羽臝等同稱物故知有象在天四靈等也云天地之神四靈之知者天則天神地則土祇故云天地之神四靈之知也云非德至和則不至者欲見介物巳上皆以樂和感之未必由德此天地四靈非直須樂要有德至和乃致之也云禮運巳下者欲見象物則彼四靈也云何謂四靈者記人自問自荅案彼注云淰之言閃也言魚鮪不閃閃畏人也獝狘飛走之貌二者皆據魚鮪不淰不可於龜更言魚鮪以龜知人情故變言人情不失也案大司徒山林宜毛物川澤宜鱗物丘陵宜羽物墳衍宜介物原隰宜臝物此經則以羽物配川澤臝物配山林鱗物配丘陵毛物配墳衍介物配土祇與大司徒文不類者彼以所宜而言此據難致易致而說故文有錯綜不同也案月令孟冬云祈來年於天宗鄭注云此周禮所謂蜡也天宗日月星鄭以月令祈於天宗謂之蜡則此天神亦是日月星辰非大天神以蜡祭所祭眾神祭卑不可援尊地神惟有土祇是以知無天地大神也云尚書云云尚書云閩本同監毛本上云改又簫韶九成鳳皇來儀九成乃致象物者鄭以儀為匹謂正巢而孕乘匹故九變乃致此直據致其神故與大天神同六變也
凡樂圜鍾為宮黃鍾為角大蔟為徵姑洗為羽靁鼓靁鼗孤竹之管雲和之琴瑟雲門之舞冬日至於地上之圜丘奏之若樂六變則天神皆降可得而禮矣凡樂函鍾為宮大蔟為角姑洗為徵南呂為羽靈鼓靈鼗孫竹之管空桑之琴瑟咸池之舞夏日至於澤中之方丘奏之若樂八變則地示皆出可得而禮矣凡樂黃鍾為宮大呂為角大蔟為徵應鍾為羽路鼓路鼗陰竹之管龍門之琴瑟九德之歌
九㲈之舞九㲈之舞釋文九㲈依字九音大諸書所引皆依字困學紀聞云山海經夏后開得九辯九歌以下始歌九招於大穆之野史記禹乃興九招之樂索隱曰即舜樂簫韶九成呂氏春秋帝嚳命咸墨作為舞聲歌九招大列六英帝舜令質修九招六列六英以明帝德然則九招作於帝嚳舜修而用之於宗廟之中奏之若樂九變則人鬼可得而禮矣此三者皆禘大祭也天神則主北辰地祇則主崐崘人鬼則主后稷先奏是樂以致其神禮之以玉而祼焉乃後合樂而祭之大傳曰王者必禘其祖之所自出祭法曰周人禘嚳而郊稷謂此祭天圜丘以嚳配之圜鍾夾鍾也夾鍾生於房心之氣房心為大辰天帝之明堂函鍾林鍾也林鍾生於未之氣未坤之位或曰天社在東井輿鬼之外天社地神也黃鍾生於虛危之氣虛危為宗廟以此三者為宮用聲類求之天宮夾鍾陰聲其相生從陽數其陽無射無射上生中呂無射上生中呂浦鏜云下誤上中呂與地宮同位不用也中呂上生黃鍾黃鍾下生林鍾林鍾地宮又不用林鍾上生大蔟大蔟下生南呂南呂與無射同位又不用南呂上生姑洗地宮林鍾林鍾上生大蔟大蔟下生南呂南呂上生姑洗人宮黃鍾黃鍾下生林鍾林鍾地宮又辟之林鍾上生大蔟大蔟下生南呂南呂與天宮之陽同位又辟之南呂上生姑洗姑洗南呂之合又辟之姑洗下生應鍾應鍾上生蕤賓蕤賓地宮林鍾之陽也又辟之蕤賓上生大呂凡五聲宮之所生濁者為角清者為徵羽此樂無商者祭尚柔商堅剛也鄭司農云雷鼓雷鼗皆謂六面有革可擊者也雲和地名也靈鼓靈鼗四面路鼓路鼗兩面九德之歌春秋傳所謂水火金木土穀謂之六府正德利用厚生謂之三事六府三事謂之九功九功之德皆可歌也謂之九歌也玄謂雷鼓雷鼗八面靈鼓靈鼗六面路鼓路鼗四面孤竹竹特生者孫竹竹枝根之末生者竹枝根之末生者余本閩監毛本同宋本岳本嘉靖本末作未此本疏中亦作未按根未生者故云孫竹作末誤也詳漢讀考 陰竹生於山北者雲和空桑龍門皆山名九㲈讀當為大韶字之誤也九㲈讀當為大韶字之誤也惠挍本無也此本疏標起訖云注此三至之誤亦無也字漢讀考云此謂九為大之字誤○角如字古音鹿徵張里反下同靁音雷九㲈依字九音大諸書所引皆依字崐崘本又作混淪各依字讀祼古亂反嚳苦篤反大辰如字劉音泰與鬼音餘本亦作輿辟音避下同○
[疏]凡樂至禮矣○釋曰此三者皆用一代之樂類上皆是下神之樂列之在下文者以分樂而序之據天地之次神故陳彼天地巳下之神并蜡祭訖乃列陳此三禘恐與上雜亂故也言六變八變九變者謂在天地及廟庭而立四表舞人從南表向第二表為一成一成則一變從第二至第三為二成從第三至北頭第四表為三成舞人各轉身南向於北表之北還從第一至第二為四成從第二至第三為五成從第三至南頭第一表為六成則天神皆降若八變者更從南頭北向第二為七成又從第二至第三為八成地祇皆出若九變者又從第三至北頭第一為九變人鬼可得禮焉此約周之大武象武王伐紂故樂記云且夫武始而北出再成而滅商三成而南四成而南
國是疆五成而分陜周公左召公右六成復綴以崇其餘大濩巳上大護已上閩本同監毛本護作濩雖無滅商之事但舞人須有限約亦應立四表以與舞人為曲別也禮天神必於冬至禮地祗必於夏至之日者以天是陽地是陰冬至一陽生夏至一陰生是以還於陽生陰生之日祭之也至於郊天必於建寅者以其郊所感帝以祈穀實取三陽爻生之日萬物出地之時若然祭神州之神於北郊與南郊相對雖無文亦應取三陰爻生之月萬物秀實之時也言圜丘者案爾雅土之高者曰丘取自然之丘圜者象天圜既取丘之自然則未必要在郊無問東西與南北方皆可地言澤中方丘者因高以事天故於地上因下以事地故於澤中取方丘者水鍾曰澤不可以水中設祭故亦取自然之方丘象地方故也宗廟不言時節者天地自相對而言至此宗廟無所對謂祫祭也但殷人祫於三時周禮惟用孟秋之月為之則公羊云大事者何大祫也毀廟之主陳于大祖未毀廟之主皆升合食于大祖是也天用雲門地用咸池宗廟用大韶者還依上分樂之次序尊者用前代卑者用後代為差也宗廟用九德之歌者以人神象神生以九德為政之具故特異天地之神也天地及宗廟並言皆降皆出皆至者以祭尊可以及卑故禮記云大報天而主日配以月是其神多故云皆也天神六變地祇八變人鬼九變者上文四變巳上所致有先後者動物據飛走遟疾地神有孔竅大小其土祇及天神有靈智故據至德至和乃可以致今此三者六變巳上則據靈異而言但靈異大者易感小者難致故天神六變人鬼九變也○注此三至之誤○釋曰云此三者皆禘大祭也者案爾雅云禘大祭不辨天神人鬼地祇則皆有禘稱也祭法云禘黃帝之等皆據祭天於圜丘大傳云王者禘其祖之所自出據夏正郊天論語禘自既灌據祭宗廟是以鄭云三者皆禘大祭也云天神則主北辰地祇則主崐崘人鬼則主后稷者此三者則大宗伯云祀之享之祭之又大宰云祀大神祇及大享亦一也三者恒相將故鄭據此三者之神也云先奏是樂以致其神者致神則下神也用之禮凡祭祀用之禮凡祭祀浦鏜云周誤用皆先作樂下神乃薦獻薦獻訖乃合樂也云禮之以玉而祼焉乃後合樂而祭之者云禮之以玉據天地而祼焉據宗廟以小宰注天地大神至尊不祼又玉人典瑞宗伯等不見有宗廟禮神之玉是以知禮之以玉據天地則蒼璧禮天黃琮禮地是也而祼焉據宗廟肆獻祼是也云大傳曰王者必禘其祖之所自出者謂王者皆以建寅之月郊所感生帝還以感生祖配之若周郊以后稷配之也引之者證郊與圜丘俱是祭天之禘郊之禘以后稷配圜丘禘以嚳配故引祭法禘嚳而郊稷為證云圜鍾夾鍾也者即上文夾鍾也云夾
鍾生於房心之氣至明堂者案春秋緯文耀鉤及石氏星經天官之注云房心為天帝之明堂布政之所出又昭十七年冬有星孛於大辰公羊傳云大辰者何大火也大火為大辰伐為大辰北辰亦為大辰夾鍾房心之氣為大辰天之出日之處為明堂故以圜鍾為天之宮云函鍾林鍾也者月令謂之林鍾是也云林鍾生於未之氣未坤之位者林鍾在未八卦坤亦在未故云坤之位云或曰天社在東井輿鬼之外者案星經天社六星輿鬼之南是其輿鬼外也天社神位天社神位浦鏜云坤誤神皆是地神故以林鍾為地宮也云黃鍾生於虛危之氣者以其黃鍾在子子上有虛危故云虛危之氣也云虛危為宗廟者案星經虛危主宗廟故為宗廟之宮也云以此三者為宮用聲類求之者若十二律相生終於六十即以黃鍾為首終於南事今此三者為宮各於本宮上相生為角徵羽麄細須品或先生後用或後生先用故云聲類求之也云天宮夾鍾陰聲其相生從陽數者其夾鍾與無射配合之物夾鍾是呂陰也無射是律陽也天是陽故宮後歷八相生還從陽數也云無射上生中呂中呂與地宮同位不用也者地宮是林鍾林鍾自與蕤賓合但中呂與林鍾同在南方位故云同位以天尊地卑故嫌其同位而不用之也中呂上生黃鍾黃鍾為角也黃鍾下生林鍾林鍾地宮又不用亦嫌不用也林鍾上生大蔟大蔟為徵也大蔟下生南呂與無射同位又不用南呂上生姑洗姑洗為羽祭天四聲足矣地宮林鍾林鍾上生大蔟大蔟為角大蔟下生南呂南呂為羽先生後用也南呂上生姑洗姑洗為徵後生先用姑洗為徵後先生用閩本剜倒先生字監毛本承之四聲足矣人宮黃鍾黃鍾下生林鍾林鍾為地宮又避之不取也林鍾上生大蔟大蔟為徵先生後為用也大蔟為徵先生後為用也閩本同監毛本無下為大蔟下生南呂南呂與天宮之陽同位又避之南呂上生姑洗姑洗南呂之合又避之姑洗下生應鍾應鍾為羽應鍾上生蕤賓蕤賓地宮之陽以林鍾是地宮與蕤賓相配合故又避之蕤賓上生大呂大呂為角以絲多後生先用也以絲多後先生用也閩監毛本作生先用也四聲足矣凡言不用者卑之凡言避之者尊之天宮既從陽數故於本宮之位人地皆不避之至於南呂姑洗合地於天雖有尊卑體敵之義故用姑洗天宮之陽所合但人於天尊卑隔絕故避姑洗天宮之陽所合也鄭必知有避之及不用之義者以其天人所生有取有不敢知之不取者有不明知之不取者宋本同閩監毛本明作敢是嫌不用人鬼不敢者是尊而避之也云五聲宮之所生云五聲宮之所生閩本同監毛本云下有凡濁者為角清者為徵羽者此揔三者宮之所生以其或先生後用謂若地宮所生姑洗為徵後生先用南呂為羽先生後用天宮所生大呂為角大宮所生大呂為角宋本作人宮此誤為大閩監毛本改作天後生先用大蔟為徵先生後用以其後生絲多用角先生絲少用徵故云凡宮之所生濁者為角清者為徵羽也云此樂無商者祭尚柔商堅剛也者此經三者皆不
言商以商是西方金故云祭尚柔商堅剛不用若然上文云此六樂者皆文之以五聲並據祭祀而立五聲者凡音之起由人心生單出曰聲雜比曰音泛論樂法以五聲言之其實祭無商聲鄭司農云雷鼓雷鼗皆六面靈鼓靈鼗皆四面路鼓路鼗皆兩面者以此三者皆祭祀之鼓路鼗不合與晉鼓等同兩面故後鄭不從也云九德之歌春秋傳云云此文七年趙宣子曰勸之以九歌九功之德皆可歌也謂之九歌六府三事謂之九功水火金木土穀謂之六府正德利用厚生謂之三事注云正德人德利用地德厚生天德此本尚書大禹謨之言賈服與先鄭並不見古文尚書故引春秋也玄謂雷鼓巳下八面六面四面者雖無正文以鼗鼓晉鼓等非祭祀鼓皆兩面宗廟尊於晉鼓等故知加兩面為四面祭地尊於宗廟故知更加兩面為六面祭天又尊於祭地知更加面面為八面是以不從先鄭也云孤竹竹特生者謂若嶧陽孤桐云孫竹竹枝根之末生者案詩毛傳云枝榦也枝幹也閩監毛本幹作榦下同榦即身也以其言孫若子孫然知枝根末生者云陰竹生於山北者爾雅云山南曰陽山北曰陰今言陰竹故知山北者也云雲和空桑龍門皆山名者以其禹鑿龍門見是山即雲和與空桑亦山可知故不從先鄭雲和地名也云九㲈讀當為大韶者上六樂無九韶而有大韶故破從大韶也
凡樂事大祭祀宿縣遂以聲展之叩聽其聲具陳次之以知完不○縣音玄下樂縣之類皆放此
[疏]凡樂至展之○釋曰凡樂事言凡語廣則不徒大祭祀而巳而直言大祭祀者舉大祭祀而言其實中祭祀亦宿縣也但大祭祀中有天神地祇人鬼中小祭祀亦宿縣至於饗食燕賓客有樂事亦兼之矣言宿縣者皆於前宿豫縣之遂以聲展之者謂相扣使作聲而展省聽之知其完否善惡也
王出入則令奏王夏尸出入尸出入唐石經余本岳本嘉靖本同閩監毛本尸改屍疏同釋文作屍出云音尸本亦作尸惠挍本疏中亦作尸○按說文尸陳也屍終主也此經用屍為假借則令奏肆夏牲出入則令奏昭夏三夏皆樂章名○屍音尸本亦作尸
[疏]王出至昭夏○釋曰云王出入者據前文大祭祀而言王出入謂王將祭祀初入廟門升祭訖出廟門升祭訖出廟門盧文弨曰通考升作及皆令奏王夏也尸出入謂尸初入廟門及祭祀訖出廟門皆令奏肆夏牲出入者謂二灌後王出迎牲及爓肉與體其大豕是牲出入皆令奏昭夏先言王次言尸後言牲者亦祭祀之次也○注三夏皆樂章名○釋曰此三夏即下文九夏皆是詩詩與樂為之章詩與樂為之章閩本同監毛本之作篇故云樂章名也
帥國子而舞當用舞者帥以往
[疏]注當用至以往○釋曰凡興舞皆使國之子弟為之但國子人多不必一時皆
用當遞代而去故選當用者帥以往為舞之處也
大饗不入牲其他皆如祭祀大饗饗賓客也不入牲牲不入亦不奏昭夏也其他謂王出入賓客出入亦奏王夏 肆夏
[疏]大饗至祭祀○釋曰凡大饗有三案禮器云郊血大饗腥鄭云大饗祫祭先王一也彼又云大饗尚腶脩謂饗諸侯來朝者二也曲禮下云大饗不問卜謂揔饗五帝於明堂三也此經云大饗與郊特牲大饗尚腶脩為一物言不入牲謂饗亦在廟其祭祀則君牽牲入殺今大饗亦在廟諸侯其牲在廟門外殺因即烹之升鼎乃入故云不入牲也○注大饗至肆夏○釋曰鄭知此大饗是饗賓客者以其不入牲若祭祀大饗牲當入故知饗賓客諸侯來朝者也云其他謂王出入賓客出入亦奏王夏肆夏者則據賓客與尸同奏肆夏案禮器云大饗其王事與又云其出也肆夏而送之鄭注云肆夏當為陔夏彼賓出入奏肆夏與此大饗賓出入肆夏同而破肆夏為陔夏者彼鄭注大饗為祫祭先王祭未有燕而飲酒有賓醉之法與鄉飲酒賓醉而出奏陔夏同故破肆夏為陔夏此大饗饗諸侯來朝則左傳云饗以訓恭儉設几而不倚爵盈而不飲獻依命數賓無醉理故賓出入奏肆夏與尸出入同也
大射王出入令奏王夏及射令奏騶虞騶虞樂章名在召南之卒章王射以騶虞為節○騶側留反召上照反下召南同
[疏]大射至騶虞○釋曰大射謂將祭祀擇士而射於西郊虞庠學中王有入出之時王有入出之時閩監毛本作出入奏王夏及射奏騶虞之詩為射節○注騶虞至為節○釋曰云騶虞樂章名在召南之卒章者召南卒章云一發五豝于嗟乎騶虞以言君一發其矢虞人驅五豝獸而來喻得賢者多故下樂師注引射義云騶虞者樂官備也是故天子以備官為節是也
詔諸侯以弓矢舞舞謂執弓挾矢揖讓進退之儀○挾子協反又音協
[疏]詔諸至矢舞○釋曰射諸侯來朝將助祭預天子大射之時則司樂詔告諸侯射之舞節○注舞謂至之儀○釋曰案大射云命三耦取弓矢於次三耦皆次第各與其耦執弓搢三挾一个向西階前當階揖升揖當物揖射訖降揖如升射之儀是其舞節也
王大食三宥王大食三宥唐石經余本岳本嘉靖本同閩監毛本宥改侑注中同余本岳本載音義作宥葉鈔釋文同石經考文提要云宋本九經宋纂圖互注本宋附釋音本皆作宥漢讀考云有司徹注曰古文侑皆作宥然則以宥為侑古文假借字皆令奏鍾鼓大食朔月月半大食朔月月半嘉靖本作朔日浦鏜云按疏下疑脫加牲二字以樂宥食時也宥猶勸也○宥音又
[疏]注大食至勸也○釋曰鄭知大食朔月加牲者案玉藻天子諸侯皆朔月加牲體之事皆朔月加牲體之事浦鏜云皆疑有字誤又知月半者此無正文約士喪禮月半不殷奠則大夫巳上有月半殷奠法則知生人亦有月半大食法既言大食令奏若凡常日食
則大司樂不令奏鍾鼓亦有樂侑食矣亦有樂侑食矣惠挍本侑作宥下同○按疏內自可作侑知日食有樂者案膳夫云以樂侑食是常食也
王師大獻則令奏愷樂大獻獻捷於祖愷樂獻功之樂鄭司農說以春秋晉文公敗楚於城濮傳曰振旅愷以入於晉○敗必邁反濮音卜
[疏]注大獻至于晉○釋曰案鄭志趙商問大司馬云師有功則愷樂獻于社春官大司樂云王師大獻則令奏愷樂注云大獻獻捷於祖不達異意荅曰司馬云師大獻則獻社以軍之功故獻於社大司樂宗伯之属宗伯主於宗廟之禮故獻於祖也云愷樂獻功之樂者則晉之振旅愷是也故取先鄭所引於下案僖二十八年晉敗楚於城濮晉振旅愷以入於晉是所據也
凡日月食四鎮五嶽崩大傀異烖0大傀異烖說文傀偉也从人鬼聲周禮曰大傀異按古人於災異散言皆通對文則異此言大傀異下言大烖則對文也故鄭注此云傀猶怪也大怪異謂天地奇變若星辰奔霣及震裂為害者注下大烖云烖謂水火也今本經注大傀異下皆有烖字蓋涉下文誤衍也當從說文所引○按傀異烖烖之傀異者非常之變也不當據說文疑有衍字鄭注亦曰大傀異烖諸侯薨令去樂四鎮山之重大者謂揚州之會稽青州之沂山幽州之醫無閭冀州之霍山五嶽岱在兖州衡在荊州華在豫州嶽在雍州雍州余本岳本嘉靖本同閩監毛本嶽改嵩非按賈疏亦作嶽字恒在并州傀猶怪也大怪異烖謂天地奇變若星辰奔霣及震裂為害者去樂藏之也春秋傳曰壬午猶繹萬入去籥萬言入則去者不入藏之可知○傀劉九靡反舊音怪說文以為傀偉之字解引此文字林公回反李一音杜回反會古外反沂魚依反雍於用反霣于敏反繹音亦
[疏]注四鎮至可知○釋曰鄭知四鎮山之重大者以職方九州州各有鎮山皆曰其大者以為一州之鎮故云山之重大者也但五州五鎮得入嶽名餘四州不得嶽名者仍依舊為鎮號故四鎮也自五嶽巳下亦據職方而言以周處鎬京在五嶽外故鄭注康誥云岐鎬處五嶽之外周公為其於正不均故東行於洛邑合諸侯謀作天子之居是西都無西嶽權立吳嶽為西嶽爾雅嵩高為中嶽華山為西嶽者據東都地中而言即宗伯注是也以嵩與華山俱属豫州雍州無嶽名此經欲見九州俱有災變之理故注據西都吳嶽為西嶽而說耳案爾雅霍山為南嶽案尚書及王制注皆以衡山為南嶽不同者案郭璞注云霍山今在廬江潜縣西南潜水出焉別名天柱山武帝以衡山遼遠因讖緯皆以霍山為南嶽故移其神於此今其土俗人皆謂之南嶽南嶽本自以兩山為名非從近來如郭此言即南嶽衡山自有兩名若其不然則武帝在爾雅前乎明不然也案潜縣霍山一名衡陽山則與衡嶽異名實同也或可荊州之衡山亦與廬江潜縣者別也云大怪異烖謂天地奇變者此奇變與星辰巳下為揔之語也云若星辰奔霣者謂若左氏云歲在星紀而淫於玄枵是其奔霣石於宋五及星霣而雨是其霣也云及震裂為害者謂若左氏云地震之類云去樂藏之也者以其樂器不縣則藏
之今云去樂明知還依本藏之也云春秋傳者宣八年左氏云辛巳有事于大廟仲遂卒於垂壬午猶繹萬入去籥但卿佐卒輕於正祭故辛巳日不廢正祭重於繹祭當廢之宣公廢繹故加猶以尤之籥有聲者不入用籥有聲者不入用宋本者作音是以公羊傳云去其有聲廢其無聲鄭荅趙商云於去者為廢是去者不用廢者入用即萬入是也故鄭云萬言入則去者不入則去者不入惠挍本毛本同閩監本入改用藏之可知以其彼云去其有聲與此經去樂藏之同故引以為證也
大札大凶大烖大臣死凡國之大憂令弛縣札疫癘也凶凶年也烖水火也弛釋下之若今休兵鼓之為○札則八反鄭音截弛式氏反
[疏]大札至弛縣○釋曰大札疫癘則左氏傳天昏札瘥是也大凶則曲禮云歲凶年穀不登是也大災水火則宋大水及天火曰災之類是也大臣死則大夫巳上是也凡國之大憂者謂若禮記檀弓云國亡大縣邑及戰敗之類是也令弛縣謂大司樂令樂宮弛常縣之樂也○注札疫至之為○釋曰札疫癘也者凡疫病皆癘鬼為之故言疫癘也云弛釋下之若今休兵鼓之為者樂縣在於虡釋下之與兵鼓縣之於車上休亦釋下之義相似故舉今以況古且上文云去樂據廟中其縣之樂據廟中其縣之樂浦鏜云其疑所之訛去其藏之而不作此文據路寢常縣之樂弛其縣互文以見義也去者藏之亦先弛其縣弛縣亦去而藏之但路寢常縣故以縣言之也
凡建國禁其淫聲過聲凶聲慢聲淫聲若鄭衞也過聲失哀樂之節凶聲亡國之聲若桑間濮上慢聲隋慢不恭隋慢不恭余本同嘉靖本閩監毛本隋改惰○樂音洛
[疏]注淫聲至不恭○釋曰經云建國謂新封諸侯之國樂者移風易俗先當用其正樂以化民故禁此四者也云淫聲若鄭衞也者樂記文鄭則緇衣之詩說婦人者九篇衞則三衞之詩云期我於桑中之類是也云過聲失哀樂之節者若玉藻云御瞽幾聲之上下上下謂哀樂瞽人歌詩以察樂之哀樂使得哀樂之節若失哀樂之節則不可也云凶聲亡國之聲若桑間濮上者亦樂記文鄭彼注云濮水之上地有桑間者亡國之音於此之水出也又引史記昔武王伐紂師延東走自沈於濮水衞靈公朝晉過焉夜聞使師涓寫之至晉晉侯燕之謂晉平公曰寡人聞新聲為公鼓之遂使師涓鼓之晉侯使師曠坐而聽之撫而止之曰昔紂使師延作靡靡之樂武王伐紂師延東走自沈於濮水此淫聲非新聲是其義也云慢聲惰慢不恭者謂若樂記 子夏對魏文侯云齊音敖僻憍志即是惰慢不恭者也
大喪涖廞樂器涖臨也廞興也臨笙師鎛師之属興樂器也興謂作之也○廞許金反興許應反後
皆放此鎛音博
[疏]注涖臨至之也○釋曰鄭知臨笙師鎛師者案笙鎛師皆云喪廞其樂器奉而藏之故知也云之属籥師亦云大喪廞其樂器奉而藏之司干亦云大喪廞舞器此不言之即属中兼之也
及葬藏樂器亦如之
[疏]及葬至如之○釋曰此臨藏樂器還臨笙師鎛師等故彼皆云奉而藏之也
史／地理／勅建淨慈寺志／卷十五　園亭二／南山亭(P.1-1)..[清光緖十四年錢塘嘉惠堂丁氏重刻本　　本書與法鼓文理學院合作製作]
張賓鶴同讓山尊者南山亭看紅葉分韻得山字詩霜飇颯而至忽徧湖上山山木森似蔚一夕呈初顏初疑赤城霞氣象涵萬千又疑武陵華遠近蒸川原錯雜文錦綴厯落古影斑熊熊火雲駢閃閃幌旌翻光華見神鬼繢畫愁荊關我來得僧侶犖确同登攀造物何狡獪幻作春工妍坐覺秋興逸吟詩破天慳斜陽送孤鳥湖色淪煙鬟鐘動萬籟寂鼓枻淩風還
史／地理／西天目祖山志／卷五／詩／明(P.11-2)..[清嘉慶九年序刊本　　本書與法鼓文理學院合作製作]
李元昭遊西天目蒼虬臥重淵元鴻唳穹漢俛作濳川姿仰羨凌風翰振舄蹈奇軌揮筇謝塵絆攀林越絕陘捫葛盤傾岸拂膝松濤翻焠目花飛散捷獸自馳騁幽禽相呌喚叠嶺挺霞城環峯抗日觀訇訇雷鼓鳴閃閃霓旌爛恍惚乘天潢窈冥排帝閈憑雲弄倒影挾電搴頳榦神符萬有遊興浹虛無玩緬恡營榮人未解雍門歎宿德上人山房谷暗懸輕雨林疎落斷風夕含松院冷秋映竹潭空幻夢醒塵外幽蹤謝物中何當凌倒影霄漢狎飛鴻
史／地理／攝山志／卷五／遊記／遊攝山棲霞寺記　馮時可(P.8-2)..[清乾隆五十五年蘇州府署雕板　　本書與法鼓文理學院合作製作]
遊攝山棲霞寺記
明按察副使吳郡馮時可
攝山舊名繖山以其形圜如葢也或以地宜藥物可資攝生易今名焉山脈自鍾阜而來蜿蜒北走數支窿起左環右抱奥衍蔽虧而瑰奇特絶之態亦往往綴麗其間西北一面大江浩浩望如遊龍日夜夭矯奔騰於其側陰生陽曠下上適目宜為遁世者之蘧廬而棲霞寺正直其陽寺本南齊明僧紹故宅僧紹肥遯於兹閱二紀而捨為招提陳侍中江總持碑文隱宿莽中可按也余謝事歸吳以微服詣白下於孟夏十九日曉從太平岡
偕客枉七里而過蔣王廟又八里而出姚坊門不二十里抵山麓矣梗柯攢蔚結暗生陰已度石梁有銀杏二本高数尋逕二丈疑是齊梁時物入殿後至鹿野堂憩焉僧出飯飯之飯畢出觀隋文帝所建白石浮圖雕琢人物卉木眉髮枝莖若有生氣前設導引二佛丈餘露立皆有虎頭筆法左折觀品外泉石蓮中擎鑿為泉眼水引自下而滴自上泠泠有韻可聽泉傍有千佛嶺也明徵君之子仲璋感金光之異就壁鑿龕琢石為無量壽佛像高可四丈左右觀音勢至像各高三丈大同以後增飾至千尊巨細相錯近若龍宮鳳闕遠如蜂房燕
壘披烟染霞彌增藻絢他山所未有矣委蛇而上禮古佛菴嘉靖丙辰雲公得銅像於地高二尺許款製精良非唐宋以後工人所能也又折為紗帽峯四旁睨之厥狀宛然再上為默坐軒不語道人所息洞也道人止靜八年而去殷學憲邁異之軒所自立耳過此為縹緲峯石勢崢嶸嶄嶄逼人下為中峯澗泉流縈帶溪徑窈窕綠陰如幄希見曦景為一山勝處有橋跨馬倚之則其勝可盡僧欲建聽泉亭於上以不得檀越未備厥觀泉聲烏烏若有望者其傍為白鹿泉出紫盆峯下壁以紫泉以綠相映爭暉棲托者不能自絶於其側舊傳山中
水竭居民逐白鹿至此得泉故也又轉至白雲菴為試茶亭陸羽之所嘗矣下有白乳泉其迹已没水若沮洳然無可質究閱畢復由紗帽峯至觀音菴則節公所築精舍門外有施食臺龍虎二峯相峙如拱如衛下窺松路一線縈紆歴歴若有人行亦勝處也節公以軟輿送予至天開巖兩巖削立其直如截濶可三尺為磴數十級而上磴盡為臺所名唐公巖也可置數席下有大石如列豆所謂迎賢石醒石皆離離左右巖之側老僧無淨禪定於此十七年矣衲子寂時導予往視因導予至凌虚室約五里而陟絶頂下望江水烟帆雲舶忽在襟
袖馬鞍鳳臺金焦諸山擁翼連綿若龍之蟠若蛇之走若牛馬之吸夕陽射之閃閃作紫金光相映令人兩腋習習幾欲風舉迤邐而下觀眞珠泉有亭翼然峯巒相合薈蔚無間抵鹿野堂而日在虞淵矣小酬旣罷夜靜山空闃無影響遂與允修連榻清論齒舌相擊纚纚不休則中峯又將吐月卽起披衣徘徊庭中久之鐘聲梵唄遠近相送東方白矣栢公謂予曰兹山之勝公已十探其九所未酬者中峯耳吾導公究之攜余手而東可數百武卽落我杖底峯皆石骨磷磷齒錯賈勇以登且翹且騫兩足幾繭遂上最高處極目四望連峯接崖或
起或伏如疊浪然不知身乃浪中人也下而觀般若臺徘徊蒼崖古樹間意不欲去從者告以脯資竭請予就駕歸至太平崗寓遂為記以貽允修時萬歴丁亥四月二十日
史／地理／靈谷禪林志／卷三　建置　塔院／寶公塔　孫齡(P.9-1)..[清光緖十二年重刻本　　本書與法鼓文理學院合作製作]
又
前　人
松排山麓碧雲橫一塔高標遠望明閃閃琉璃初月吐錚錚鈴鐸晚風
生仰觀北斗星堪摘直擬銀河浪有聲不見誌公衣履跡翹瞻法相更奇淸
史／地理／江北運程／卷三十九　江南揚州府甘泉縣至江都縣境／甘泉縣境在官河上岸者有邵伯黃子赤岸朱家白茆新城六湖統稱北湖(P.1-1)..[清咸豐十年(1860)刊本]
江北運程卷三十九
甘泉董恂醖卿甫輯
江南揚州府甘泉縣至江都縣境
甘泉縣境在官河上岸者。有邵伯黃子赤岸朱家白茆新城六湖。統稱北湖。
〔明陸君弼萬厯江都縣志〕邵伯、黃子、赤岸、新城、白茆、朱家、六湖。皆在官河上岸。水相連接。
〔甘棠小志〕湖之在官河上岸者凡六。曰邵伯湖。雍正揚州府志言、在府城東北四十五里。東接艾陵湖。西接白茆湖。南通新城湖。北接甓社湖。每春夏時。湖水漲漫。民田渰沒。晉太傅謝安出鎭廣陵。修築湖埭。隨時蓄洩。田始獲
歲。民被其澤。比之邵伯甘棠。因名湖與埭焉。按雍正志言邵伯湖東接艾陵湖。蓋據邵伯鎭北未開越河時言之。鎭北越河。卽今官河。越河開於萬厯二十八年。兩湖為漕隄所隔。萬厯縣志已言邵伯湖在官河上岸。艾陵湖在官河下岸。則邵伯湖之不得東接艾陵湖久矣。嘉慶重修府志削之嘉慶府志無東接艾陵湖四句。是也。曰黃子湖。雍正嘉慶府志皆言黃子湖在府城北六十里。東通官河。西至末口。嘉慶志又言黃子湖東通邵伯湖。蓋東通邵伯湖而後至官河也。水經注言、中瀆水北通射陽湖。西北至末口入淮。揚州水道記言、末口。卽北神堰。方輿紀要言、北神堰。在今淮安府北
五里。然則黃子湖必北厯高郵寶應諸湖。然後以次漸至末口。府志特言其畧耳。曰赤岸湖。雍正府志言、赤岸湖。在黃子湖西。嘉慶府志於甘泉赤岸湖下言、在黃子湖邊。於高郵塘下湖下言、在州西四十里。通甓社湖。一名赤岸湖。蓋高郵甘泉接壤處也。阮慎齋北湖續志言、其地多柳。道光十九年。阮相國築太平隄。植柳二萬株。名之曰柳湖。快雪堂帖云。蔡明遠。鄱陽人。眞卿昔刺饒州。卽嘗趨事。及來江右。無改厥勤。靖言此心。有足嘉者。一昨緣受替歸北。中止金陵。闔門百口。幾至餬口。明遠與夏鎭不遠數千里。冒涉江湖。連舸而來。不愆晷刻。竟達命於秦淮之
上。又隨我於邗溝之東。追攀不疲。以至邵伯南埭。始終之際。良有可稱。今既已事方旋。指期斯復。江路悠緬。風濤浩然。行李之間。深宜尚慎。太傅言、右唐顏眞卿帖所謂邗溝之東邵伯埭南。確是此時赤岸湖口入柳堂之處。大忠古賢與蔡明遠相接之處緬懷可憶。然則宜在堂東。按阮文達萬柳堂在公道橋東北八里。當赤岸湖地。故云然。文達當代名臣大忠古賢後先輝映已。曰朱家湖。雍正府志言、朱家湖在府城東北五十里。東通官河。西至末口。嘉慶志亦言、朱家湖在城東北五十里豐樂鄉。東通官河。西至末口。按兩志說朱家湖西至末口皆約言之與說
黃子湖同。其實距末口絕遠。嘉慶志志河渠又言、朱家湖與邵伯湖相連之處名湯家絆。北湖小志作泮。蓋朱家湖尚在邵伯湖之南。其距末口絕遠可知。又六湖記言、朱家湖。或謂之珠璣湖。曰白茆湖。嘉慶府志言、白茆湖。在府城東北四十五里。名勝志言、白茆湖舊有斗門橋。官河水涸。則引湖水以濟漕運。府志又言、白茆湖。在黃珏橋鎭東南。新城湖。在白茆湖之南。朱家湖。在白茆湖東。新城湖北過湯家泮為邵伯湖。又北過東莊嘴為黃子湖。又西為赤岸湖。曰新城湖。府志言、新城湖在府西北四十五里豐樂鄉。東通官河。西抵民田。水四時不竭。民獲其利。按焦氏循
以此為晉新城所在。〔焦循六湖記〕晉書言謝安出鎭廣陵之步邱。築壘曰新城。又築埭於城北。後人追思之。名為邵伯埭。以新城名湖必其地當新城。以邵伯名湖必其地當邵伯埭。邵伯湖在邵伯鎭北十餘里。而邵伯鎭恰當新城湖。然則邵伯鎭。晉之新城古之步邱也。邵伯湖側。古邵伯埭所在也。劉氏文淇不以為然。詳下邵伯鎭條。六湖當郡城之北。統稱北湖。北湖小志言、上河皆湖也。共在甘泉境者郡人謂之北湖。北湖續志言、揚州運河以西郡城以北為北湖。按焦氏六湖記分析湖界最明畫。其畧云。白茆湖在黃珏橋之東南。其東為朱家湖。朱家湖之南為新城湖。朱家湖之北越湯家泮為邵伯湖。邵伯湖繞東莊嘴而北。東抵露筋祠。為黃子湖。黃子湖之西至公道橋渡口為赤岸湖。是為甘泉上河
六湖。
〔常鎭通道屬揚糧廳冊〕甘江汛西隄之西有邵伯湖北通甓社湖。黃子湖東通邵伯湖。赤岸湖在黃子湖西。朱家湖北通邵伯湖。有河一道曰湯家絆。南通王家河。厯五空橋河下與越河通。東通二河達鰍魚港。二河。一名後河。董家湖在後河之西。王家河之東。北達朱家湖東河。南達王家河二河。上通邵伯湖。下抵母家港入運。邵伯迆北各港之水皆由二河分注。由港入運。乾隆二十二年侍郎嵇璜言。邵伯諸湖遞注之引河多有淺阻。每致停蓄。積水盈滿湖中。請將黃子湖通連朱家湖之湯家絆引河。改向西南。疏濬寬深。再朱家湖通連董家湖之王家莊開挑新
河引水直注董家湖。以達孔家橋。形勢灣曲。請於東首另挑引河入尤家窪。下接挑新河。由蕪城墩後引入越河。再將越河加挑寬深。節節引導諸湖積水遄流入運。〔恂按〕廳冊載邵伯黃子赤岸朱家四湖與北湖小志同。其有董家湖而無白茆新城二湖則與北湖小志不同。
邵伯湖
〔宋陳造邵伯湖停舟避雨詩〕窗度芰荷風。舟艤鴛鴦浦。落帆憩篙師。辟此白淙雨。長征取愜快。留滯不云苦。適喜懸麻勢。為盪鑠石暑。去年舟繫柳。臥看虹飲渚。龍公會事發。尚記跳珠語。崎嶇不諧俗。似為龍所予。一杯酬新涼。開缾先酹汝。
〔明于慎行邵伯湖夕泊詩〕日暮倚蘭橈。秋江正寂寥。驛門斜對雨。郡郭遠通潮。急櫓看商舶。寒鐙見市橋。隋隄前路近。欲聽月中簫。
〔趙鶴過邵伯湖詩〕湖口人家住處幽。桃花蹊下晚驅牛。水耕誰信為農苦。春望何妨作客遊。落日波聲侵短竹。平沙風色帶眠鷗。送行最愛長隄柳。直到官河綠未休。
〔李東陽過邵伯湖詩〕蒼蒼霧連空。冉冉月墮水。飄
颻雙鬢風。怳惚無定止。輕帆不用楫。驚浪常在耳。江湖日浩蕩。行役方未已。羇旅正愁絕。况乃中夜起。
〔國朝彭孫遹過邵伯湖詩〕斜暉低驛路。馬首悵何依。晚渡潮爭上。寒塘人獨歸。溪魚時自擲。水鳥慣卑飛。願逐垂綸者。高歌入釣磯。
〔蔣超伯曉發邵伯湖感賦〕雨過疎篷枕簟涼。便移孤艇就漁莊。煙邨都似濃藍色。曙月難爭太白光。鷺渚鶖汀何寂寞。羝根牛角正跳踉。幾人殺賊懸金印。怕聽鄰舟說武昌。
黃子湖
〔國朝吳綺黃子湖詩〕晚歲甘幽僻。謀居就水涯。庭虛容看月。地敞足栽花。老鶴宜三逕。閒鷗共一家。夜來淸夢穩。不復聽晨笳。
〔江闓至黃子湖訪吳湖州外舅詩〕扁舟四望水漫漫。天地偏從曠野寬。雉兔隨時供射獵。魚鰕鎭歲足盤餐。遠連暮靄村煙碧。近接秋原木葉丹。一事畧為筋力累。風前月下愛投竿。
〔吳寅移居黃子湖新賃茅屋詩〕一亭偃蹇寄乾坤。斗室何辭費討論。椽葺香茅搜鼠婦。籬編新竹護雞孫。不妨杜甫愁吹屋。却被劉伶笑入褌。戶外煙波渺何處。滿湖風月一江村。
〔蔣超伯詩〕潑翠蒲桃白玉鐺。聽翁當日嗜吳聲。東風紅豆今搖落。惟見湖田燕麥生。原注。謂吳薗次
先生也。先生罷官後。居黃子湖。
赤岸湖
〔國朝李聰赤岸湖詩二首〕幾處濃陰勝畫圖。家山回望未模糊。多情一路靑靑柳。甓社湖連赤岸湖。挂帆直抵水之涯。中住高人一二家。我到正逢三月節。窗前開遍碧桃花。
〔范荃和吳綺歸湖詩〕湖山蹤跡未云孤。欲翦輕綃繪作圖。春雨一犁耕苜蓿。秋風滿棹采茭蒲。雞豚集散黃橋市。鰕菜船回赤岸湖。我愧半生虛度此。漫敲詩句苦撚鬚。
〔蔣超伯詩二首〕一畝秋收穀數鍾。裏湖水與外湖通。莫嫌赤岸窪於釜。岡勢連蜷控九龍。太平圩似石濤圖。楊柳沿隄一萬株。不是陳留南北阮。誰知三十二西湖。原注。赤岸湖。卽宋之淮南東路太平鄉。其西北有湖一曲。阮文達名之曰三十二西湖。阮氏世居湖旁之九龍岡僧度橋鎭。
朱家湖
〔國朝焦循夜渡朱家湖迷路入畢家淘詩〕舟子不識湖中路。强意勞勞入煙霧。家住湖西舟北行。問之不得言其故。是時月黑東風狂。猛雨如箭斜入艙。魚籪遏波作八陣。盤桓欲進悲羊腸。草邊漁父正酣夢。笭箵作枕手抱甕此地
從無估客來。夜靜何為成市鬨向前拱手問所在。指點垂楊見高塏。性定雙眸頓有光。東西南北原無改。
〔蔣超伯詩二首〕春雨添潮失釣矼。小舟移近板橋樁。偶然放柁中流去。網得桃花鵽一雙。朱家湖水夏漫漫。忽較春時十倍寬。船到菰蒲深處泊。水雞閃閃露紅冠。原注。紅冠水雞與桃花鵽為北湖佳饌。
白茆湖
〔蔣超伯詩〕郝家樓與火家洪。兵燹消磨廢甓空。只有白茅湖畔柳年年舒眼盼東風。原注。元明之世。北湖有火郝兩大姓。
〔又阻風白茆湖詩〕蘆花一股水。楊柳萬株煙。天末驚濤怒。湖心小阜圓。東風狂竟日。南國亂經年。白馬金門賊。何時絕蔓延。
北湖
〔蔣超伯北湖雜詠六首〕仿彿新圖趙大年。水村一角帶溪煙。采菱舟過湖風緩時見波心白獺眠。朝來湖口弄輕舟。為販新棉向上游。遙見朱甍天際出。露筋三十六湖樓。黃珏橋頭夕照微。漁翁收網捩船歸。到門笑向妻孥說。雪白鰱魚尺半肥。有客雕菰淘畔居。木蘭花似玉浮圖。我來不見焦延壽惟賸山茶紅兩株。西望雙山錯犬牙。甘泉如斗勢橫斜。
可憐零落南王墓。野草高於石辟邪。榴花紅墮竹籬旁。早稻靑靑豆莢黃。一箇團焦臨水結。是儂三步兩橋莊。原注。焦謂焦里堂先生。治平寺後有南王墩。蓋卽元時鎭南王脫歡之墓。三步兩橋莊。去楊叟垻湖二里許。
史／詔令奏議／王少司馬奏疏／卷一／請催援兵并陳合營規則疏(P.29-2)..[清光緖七年求是齋刊本]
請催援兵并陳合營規則疏
題為援兵赴豫太緩分營將領太多伏乞明旨嚴催併陳合營規則以整行伍以圖蕩剿事為照豫中援兵議調王忠之三千牟文綬之二千董用文之二千葢廟堂眞見豫中情形寇多兵少故為是萬不得已之計臣亦仰體此意不敢請增王忠等若從國家起見亦宜振旅而前猶恐後期矣孰意其不然也臣一受事卽遣官檄催牟文綬矣乃以山東藩司未發月餉報臣隨付去一檄催山東藩司速發至今猶未見到也臣遣官守催王忠以起程牌到驛該驛抄報臣又遣官沿途申飭預備糧料及禁約騷擾至今猶未見到也臣屢檄催董用文近部議河冰未合應令渡河奉旨保兵協剿防河事宜著該理鎮視賊勢緩急酌行是用文不但防河亦有協剿之責至今亦未見到也豈其明旨赫赫尚不足畏與不然
何悠悠忽忽怠緩至此極也若左良玉陳永福孔道興江槱羅岱楊從義朱文進大小七將官非分領各營見今與賊對敵者耶臣一受事知宛南賊勢猖獗卽委監軍兩道臣戴東張大經督領七將官合兵赴宛殲剿乃左良玉以告病揭帖至轉委中軍張應元領兵以往止見過汝州有左兵搶草傷官之報而未聞與賊交鋒也楊從義朱文進止見過葉縣兵與毛兵爭槽被殺傷之報而未聞與賊交鋒也孔道興聞前此中矢穿膝而未聞與賊交鋒也羅岱面對臣言賊不難殺只是將不一心而僅有七里河三十六級之報陳永福有水河一百六十三級之報江槱有九十五級之報又同有周家營生擒七名斬級九顆之報而臣未敢信無殺良駁道嚴覈尚未確囘也顧惟是斬獲之報在十二日而博望掠去舞陽知縣吳應祝之報在十一日雖賊中聞係縣官隨卽放還然
而相隔一日相去二三十里全無哨探竟不救援任賊享賽若罔聞知則所稱當陣斬獲安能必一一皆眞賊耶此七將官者豈調度機宜未當催督檄文未嚴與抑豈向來伎倆已慣點綴便可報功與不然何躲躲閃閃疎玩至此極也葢兵分則勢渙將多則指亂臣請去其五將合為三營左良玉大將也初多捷功近似自厭當以羅岱之兵合之葢羅岱旣革職銜宜歸臣標下聽發衝鋒為圖功自贖之地左良玉統此五千之兵往來嵩雒之間北阻窺河西扼關陝南勦登汝盤踞之寇儼然有虎豹當關之勢焉陳永福孔道興江槱三營合為一營止留陳永福一將官領此五千之兵往來宛汝之間堵其北渡絶其東馳南助荊楚之聲援儼然有率然在山之勢焉葢陳永福會負敢戰之名而孔道興宜令休養江槱領兵原係暫管者也楊從義朱文進所領川兵俟牟文綬到日
歸牟文綬統之合為一營此五千兵往來禹汴之間屬臣標下以便聞急徵發儼然有居重馭輕之勢焉仍同王忠董用文左良玉陳永福三股入山摉剿兩股設伏堵殺務淨掃妖氛而止但得流寇一靖將土寇自息豫寇旣平可全力注楚此臣區區一念朴誠從實地做起庶幾可望有效不然臣徒手奔走轉抄塘報可以欺人不可自欺更不敢欺皇上懇祈嚴勅王忠等星速赴豫到日嚴整紀律無如往日之縱軍搶掠勅左良玉速出督兵合剿保全平昔威名其陳永福以下再如前逗遛觀望殺良冒功騷擾土民容臣重則斬首輕則綑打立刻正法務將從前肺腸一洗而新之至楊從義等俱革去領兵在臣標下聽有警調發臣此番會剿之舉雖驅逐入山宛南一時無寇與楚寇聲氣使不得通然而糧料之費所過稱苦斬獲之報於賊無損臣心大有憾于將官太多彼此
觀望未遂臣之初意也伏望聖明鑒察焉崇禎九年十一月二十十八日具題十二月初九日奉聖旨王忠等兵已勅部飛檄嚴催仍著申明紀律星馳前赴協剿如再逗延參來重處并左良玉不許託疾規避其合營責成事宜卽如議飭行朝廷但課成功一切調度並不中制將領有觀望怯玩殺良冒功等情參遊以下卽以軍法從事餘俱已有旨了該部知道
史／職官／學仕遺規／卷三／辛復元遺書／附曹眞予薦舉業書(P.40)..[清乾隆刊本]
每見初通仕籍問土地之肥瘠訪彌縫之世套罕有感主恩之難報懼民隱之難瘳者而又吏胥逢以故習家人憎其獨潔則謂汶汶之榮享也桓桓之逞臆也容容之固位也炫炫之博稱也閃閃之趁時也詎以四境為家而不廣百年難保之家以萬姓為子而不私滿籯不守之子醜莫醜於厚獲悔莫悔於負時其乖謬遠矣
子／筆記／吳下諺聯／卷一　啟目　正目一／正目一／42神衰鬼弄人(P.16)
42神衰鬼弄人
神者，人之英華。每於月明之下，露草之間，現出精光，顧影自見，或數尺，或數尺外，閃閃爍爍，鬼魅見之，自然辟易。迨年老或病，氣餒精枯，其神就衰。鬼即乘衰而至，窺伺之，揶揄之，現奇怪頭臉，恐嚇之，戲侮之。鬼物喜於弄人，向特神旺而不敢近耳。技癢已久，至此百態
俱出矣。
子／筆記／庸閒齋筆記／卷五／97聘盟日記(P.117)
康熙二十八年，西曆一千六百八十九年，于尼卜初商訂和約後，　大俄大皇帝為通商要務，詳訂數事，　特派欽差義茲柏阿朗特義迭思于康熙三十年由俄國南京起程，經過尼卜初暨中國墨爾根河、齊齊哈爾、鴨綠江、東蒙古、薊州、通州入　覲。蒙　召對數次，並　賜筵宴，會同執政大臣議定，俄商除北京貿易外，准前往黑龍江那甕城、蒙古庫倫等處貿易。事畢，仍由舊路回國。往返三載，經過處所，俱有日記。茲將進京一事，選摘譯出，以資攷證。
康熙三十一年九月二十五，自通州起程，約十鐘，聞離京僅五里。行李先行，余亦下車換馬，除隨從俄兵外，尚有九十餘人，整列而進。將至城門，觀者塞途，幸營兵開路，方得前進。城內亦觀者如堵，擁擠幾無隙地。沿途多有官員來相勞問，街市兩旁，館門左右，皆有兵排列。入館，酒果燦設，余少憩，默念從本國至京，僕僕風塵，至今一年八月之久，猶幸途中只亡一人，餘皆安然無恙，不禁上感　蒼穹，愴懷靡已。後遂日日虔謝，即隨帶人員亦都如此。休沐三日，恭候引　見。第三日，按中國典禮，傳　旨內廷　賜宴，亦似民間撢塵。余敬隨諸大臣入　朝，見提督內大臣索額圖及他大臣四位，一同迎勞。地上悉設花罽，延坐其上。提督倡言曰：「吾　主大皇帝特賜此筵，無暇自至，君長路辛勞，敬請食之。」即有旨酒、嘉殽，如鷄、鵞、牛、羊之屬，乾鮮果品，雜陳一桌。桌方式，面各寬三尺，是為勞使臣之席。器皆銀
製，層累約七十餘品。衆大臣另席相陪，飯畢，衆皆飲茶，或吸烟，惟飲余以各色洋酒。提督又曰：「願貴使臣饗此宴，即為我　皇恩優渥之據。再候數日，　旨下時，須親奉國書，預備　召見。」余起身謝　恩，乃回館。十月初五日，提督派官數員，告以明日親帶國書，伺候　召見。余謹受教。次日八鐘，有大員三位來約同行，其補服有團龍、獅、虎、仙鶴各像，皆金線繡製。又馬五十匹，為從者乘騎，余按泰西禮，攜我　大皇帝國書，偕委員整列而進。至　皇城宜作禁城。外門，有石碑，云是官員下馬處。余即遵制步進。入五重門，始至　殿，見玉階千官，蟒衣繡服，光彩奪目，在此待余。略相欵接，　聖駕已出。余奉國書，按常禮頌揚數語，遂退下。十月初九日，奉　旨：「明日　賜宴。」余欽遵。次早隨　特派官員，偕副使等進　朝。入六重院落，見衆多官員錦衣繡裳，濟濟蹌蹌，按品站立。俄傳呼：「上殿。」入門，見　皇上已出。上坐。左右數人作樂，簫管悠揚，怡心悅耳。又　十二人似護駕儀仗，皆執長柄金斧，上懸虎豹各尾。升座，樂止，執斧人亦皆分列左右。　御筵上，殽果炫陳，器皿悉銀，覆以黃色大緞。提督、額駙及二大員近侍。余在　座右二丈五六尺外，　皇上注視良久，已而顧提督有言，提督跪，旋起，執余手前進至離　御座一丈一二尺，余之隨員又在我後三丈以外。　上又語，提督至余前，敬問我　皇上起居，余答禮惟謹。旋　命撤筵上黃緞，亦　諭我食。余另一席，衆大臣二百餘人，各依坐位，二人一席，如法耳西即波斯。國禮，皆盤膝坐
罽上，余勉強盤膝相從，如畫上式。特撤　御筵上燒鵞、燒猪、燒羊　賜我，內羊肉異常香美。隨又　賜果數盤。已，又　賜茶。此茶奶油和麪所作，如西洋之噶霏，如茶者。余祗領惟謹。上命提督問余通西洋幾國語，余對以通俄國、日耳曼、荷蘭語，略通意達禮國語。即見有官從後退出，帶入耶穌會中三人，至　寶座前跪，行叩禮。　上命起，一法國人名熱爾必良，其二為西洋國即葡萄牙。人，一名波瑪斯，皆教師。　上命熱教師問：「汝從南京至我北京，行多少月？係乘車，騎馬，抑或乘船？」余逐一對答。　上連稱：「國窪，國窪。」或是「好哇，好哇」，恐誤聽也。又　命我前，提督攜余手又前，離　寶座六步正向一席，命坐于是。余謝坐。又　命熱教師細詢一路情形，並俄國南京去赤道若干度，離波蘭、法郎西、意達禮、大西洋、荷蘭諸國里數，余亦逐一謹對。語畢，　親執金杯酒滿語名阿拉奇。顧提督　賚我飲，余飲少許，仍敬還提督，詢問通官，云是馬乳所製。後又　命隨帶俄官至一丈七、八尺前，亦以此酒　賜之。余照西洋禮謝　恩。提督仍攜我退原處坐。刻許光景，宴畢，上顧我點頭，下坐，出左邊門還宮。余方下殿，　上又命提督問：「國家曾遣一西洋教師，名郭禮瑪地前往西洋，有何新聞？」答曰：「自本國南京起程時，聞其隨帶二十五人行至土而其國四迷而那城，意欲從法耳西即波斯。及印度還　京。」提督曰：「此人現至爪窪國地方。行已七年，今將至矣。」遂退。凡余進內一切聞見，俟詳後序。茲先將　皇城、宜作禁城。宮殿及
寶座，略述大概。城式方長，以磚砌，深較寬約倍。宮殿悉覆以琉璃黃瓦，有獅、龍各獸形。殿高約六丈四尺，階十數層，窓與西洋不甚差，而格較小，却不通透，以紙糊故也。東、西二門，上刻木如王帽形，飾以金，光閃閃射目　內不隔斷，頂上不作圓棚，皆金漆彩畫各種物形，深約十八丈，寬約六丈。地上按滿洲禮鋪以絨罽，上織各色草蟲。　寶座設向東門儘近後壁，寬長皆一丈八尺，前面、左右有陛，可循級而上，護以雕欄，鏤葉鍍金為飾；兩旁亦有雕欄，刻各物，或謂金裝，或曰銀製，然外悉金彩華麗。中如佛龕，有門二扇，內即　寶座，高二尺，以貂皮為褥。　皇上盤膝而坐。仰瞻　御容，非必秀出人寰，然視之令人忠愛之心油然而生。黑睛奕奕有光，隆準，頭微向上，鬚黑而短，頦下頗疎，面多細麻；身適中，衣青緞袍，藍青色袿，出銀鼠風，項掛珊瑚朝珠，垂于胸腹；冠貂冠，紅絨結頂，後被孔雀翎數層，髮後結一辮，無他金寶之飾；足登元色絨靴。用膳時合殿寂然，惟見各大臣以目下視，皆若忘于言也。次日，　皇上特遣官二員，帶領游歷城內景勝，並馬五十匹為從人乘騎，余即備馬同行。隨至一處，似是戲園，房廊高大，內一高臺，上多雕彩名畫，臺上正中有一方孔。周圍有樓，樓上有欄。二官照料坐位，欵待茶酒。戲之佳，不待言。兼有劇法，亦極敏妙，有從空手變出香桃、金橘、葡萄各鮮果，又變飛鳥、螃蠏各生物，其餘亦有在西洋曾見者。又一技人，以玻璃圈數枚，大者如人手，疊置木梃梢頭橫飛竪舞，無一落地，真妙絕也。已而六
人共舁一竹竿，長約數尺，直立地上，一童猱升至頂，匍匐其上，轉運如輪，盤旋不已；既而以一手執竹梢，徐躡足立于梢上，拍手騰空，飛身而下。此外之技，不可枚舉，劇佳甚。聞此伶人皆供奉　內廷，無怪藝之絕耳，戲彩之衣，悉金珠晃漾，所演戲為一英雄破敵還朝，大似策勳飲至。並有多神下界，神內一人赤面如硃，云是先皇帝也。戲之中間，忽出美婦二人，曲眉秀項，麗服炫妝，各立二人肩上翩躚而舞，應絃合拍，如履平地。又二童子，衣奇異之衣，奏技如果斯提克。此戲俄國今失傳矣，其詳不聞。盡日所觀，無不入妙，曲終拜謝而回。是日，遵滿洲禮，　上幸虎圈打虎，即日　還宮。內大臣提督索額圖請宴，至其宅，情欵甚密。從內書房攜手客舍，桌椅精潔，上覆金絲滿繡各色生物桌單。余另一席，他官隔坐相陪。案設細磁花盆，內植各色花朶，皆以紫絨雜色綾絹為之，因時隆冬，無鮮花，故像生也。前案羅列銀碟，內焚香，氣頗馥郁。旁設文玩，數寸小人，木質金裝，飾畫工細。余及主人所坐椅上覆以虎、豹之皮，文采威重。衆客皆先飲果茶，杯放鐵匙一枚，果有胡桃、榛瓤之屬。茶畢，以瑪瑙杯奉酒，此酒胥對淋水飲之。隨上盤盞多道，皆臠切魚肉，層層疊累，上貼鮮細花草，列于一旁；又魚肉六品齊上。食少許，又珍品數道，各種小食；末上各種蜜餞，如葡萄、香桃、金橘等物。筵有優伶女妝，演戲侑酒，舞裙歌扇，盛極一時。有從旁窺客者，朱簾半啟，紅袖微呈，則夫人及女公子也。其妝飾則皆依其國服色，極為華麗。在此開懷暢叙，約
有三鐘之久，乃同隨員致謝散去。靜息數日，有管庫之石老爺相請，因至其宅，相待尤極豐盛。客舍之制，亦屬中國極富規模，白石為地，室三隅皆設鐵梨木桌，以漢白玉為面，石上自成山河樹木之形，真世間罕物。上設極大銀瓶，內插名花無數。雖庭柱亦采畫鮮明，他可知矣。席間招優伶演戲，侑酒。宴畢，主人引余遊市廛，所見紬緞成衣、金銀首飾及百種細貨舖面。有一官藥局，因同下馬，意欲購買數種試用。店內藥材滿架，主人欵茶少坐，即有許多大夫藥方前來，按方稱藥，與西洋無二。旁有古玩店，余購數器，因得覘其舖後花園，以盆植香桃及各種鮮花羅列殆滿；中一玻璃缸，水滿其中，蓄魚數十頭，長約一指，色如真金，有脫鱗者，肉際紫色，寔為天下所罕有。從此又過數市，門上悉懸木匾，上書主人名字並所賣之物，字甚整齊。又過魚市，見各色生魚如鯉、鯽之屬，並有水蛇，心大詫異，不解中華何以食此？又有木桶盛放蝦、蠏。旁輔舖中，有鹿、兔、山鷄、野羊及各野禽之類。是年本國正月初七日，為中國元旦，此節約過三禮拜之久。從夜半新月初生時候，陡聞　皇城內鐘鼓特起，接連各寺院鼓聲不絕，沿街勿論官民士庶，門放各種花炮，以示新年之意。各舖閉戶，鼓樂嗷嘈，庵觀僧、道、喇嘛各衆，皆循其規矩，擊鼓、吹號，從亥正起，直至次午，如兩軍對壘，各領十萬之衆，炮聲震天不絕。白晝，街市多有執事人等扛擡佛像，各處巡行；喇嘛則提爐拈珠，伐鼓、擊鈸、吹號，絡繹于道；遊人如蟻。各舖三日內不開市。罪人停刑。
浹旬之間，街市男女甚夥，婦人或騎驢，或乘車，車乃二輪，上作圓棚，前面為門，使女坐後，或吹或唱，人共見其主婦外坐吸烟也。葢中國婦女向不出遊，惟北城專係滿人居處，不甚避忌。漢人俱住城外市肆。數日後，　上遣官二員傳　旨，以次日先黎明一時入朝辭行。欽遵。次日未黎明前一時之半，有三員官來約，並馬同行至下馬碑處，步入三重門，進一室，坐，仍有如噶霏之茶，云是滿禮早晨所食者。見第四院內朱紫紛集，悉滿洲衣冠，風雅華麗。俄黎明，引入第四院，坐百官之中，侍臣皆按品秩，或東或南 [西]，兩處鵠立。刻許，聞聖駕將出，簫管悠揚，如聞仙樂。此殿又非前日　召見處所，內設　寶座，鋪黃絨褥，兩旁列二大鼓，金彩輝煌。鼓大約十八尺，下有木座。　皇上入座後，　命一官從內出，至衆官次朗宣數語，惟聞末云「起來」、「叩頭」，如是者三，各官即行禮三次。行禮時鐘鼓齊鳴，絲竹外有一器，音極清銳，殊震耳。有二大臣命我進，從二丈八尺外遂進至一丈八尺，立二滿王之間。行禮畢，鐘鼓大作，聲如發砲，簫管備舉，接連六次，仍　賜坐，復　賜如噶霏之茶一盞。余捧而飲。兩國公事畢，余起身，朝　上行禮；　上起，進西方門　還宮。此院內鑾儀兵衣紅布衣，上印如洋元花，小帽黃翎，云黃色惟　御前用之。又有腰佩刀，手執長槍，上挂小旗之兵，在院內排立。去兵不遠，有馬八匹，一色純白，鞍轡悉具，應亦儀仗也。第三院內象四隻，內一白象，胥被文繡之衣，轡頭等均以金銀為飾，背負細木雕刻小亭，內可容八人。又有　御用轎
輦，皆以黃罩罩之。又許多木椅、木座，為鐘、鼓及各　廟樂器所用。下朝，即登象輦，送歸第。象奴十人以大繩繫象頭，左右牽之以行；項坐一奴，手執鐵鉤，以為約束指示。象頗馴，馭者走如飛，似加意為之，恐其生事也。又數日，耶穌會教師奏請得　旨，准本大臣前往其宇瞻視。即有兩官偕余同往，堂外四圍皆高墉，石碑二座，門內廊舍悉仿意達禮亞國房式。門內右設天、地二球，橫分大有八尺。堂按意達禮亞國式，極高大，內張琴瑟，皆妥馬思　西教典禮。神像儘多，教分新、舊，西、東。俄國所奉者為東教，意、法等國所奉者為西教　神像。神壇一切工緻無比，寬廣可容三千人，房上懸大鐘一，小鐘無數。交鐘時相合如樂。瞻仰畢，隨入廣屋，內貯西洋各色寶玩。又延至寢室坐談，食蜜餞諸果，及西洋乾糧酒，香美異常。飲時不忘泰西禮，各為君上祝釐，乃同飲。欵敍良久，情懷頗暢，始別。同時復有一員自　內廷出，相請遊玩　遂乘馬同至馴象所。象共十四，有白象一，觀之不足，命象呈技。奴嗾之，乃作虎嘯，聲震屋宇；又有聲如牛馬，又如南方小鳥。尤奇者，學吹號，又命象向我請安，就地作滾，其滾時，先舒前足，徐舒後足，腹重貼地，臥而後起。有一象尚未練習，鎖前二足，未經出戶，地旁有深溝，似防其變。象體碩大，有牙長至六尺者，官謂余曰：「此暹邏所出，每年其王入貢數頭。」顧其食，惟以米草綑縛堆積其旁，以鼻次第捲入口中也。復出行街市，恣意遊玩。回館過一官第，見門首數人捉一狗，甚肥，余問故，答曰：「此肉最養人，夏食尤妙，
以性涼之故。」不覺心為少異。余致謝，官乃去。次日，提督內大臣以柙盛豹一頭，送館看視，又送猴人、鼠戲各藝。猴解戲人言，做耍多異，又以紅綠各綵衣置木箱中，令猴看視後，呼取某彩衣，猴開取服之演戲，一無所舛，穿衣形狀頗奇；復令就地翻觔斗，又作踏繩之戲，甚可解頤。鼠人出二鼠于笥，以索套鼠頸，二鼠各負索盤繞，幾疑成結，後竟走出，索仍挺直，其妙乃爾。耶穌會教師曰：「三年前，東洋島中貢四異獸，形大如馬，頭有二角向上，生穎頗銳。置之苑囿，約離京二、三十里。曾奉旨往視，並詢西洋有無此物？看畢復　命。觀畢，並言西洋所無。」本大臣頗欲往觀，惜路遠，歸期在即，未經見也。謝內大臣後，並求如　皇上命我行時，前旬賜信為感。後得信，余即購買遠道所需各物，　上仍賜宴一次。于三十三年二月初八日，余帶隨員出京，衆大臣依依相送。十四日，抵長城，至那甕城，經過黑龍江各莊屯，至蒙古沙漠邊界前寄存牲畜處。昔入京至此，余及隨帶人員俱食中國供給。從此往爾古那河，則本國地界矣，資斧應自備。惜牲之存者八百頭餘，並因水草有毒物故。小住幾日，俟用物備齊，乃謝沿途護送官員，起身而去。
以上出該使臣日記，外畫三頁，今依樣畫出。
第一頁為　錫宴。正中即　寶座，左立二人，耶穌會教師也；左下中座為俄使臣，席前立者三人為通官，傳命者也。
第二頁為辭行。正中為　聖祖仁皇帝，兩旁有二大鼓，其立于右階者，傳宣人也；階左下列坐三人中有俄使。
第三頁係　宮內所見。第四院有象輦等物，向門立者三人中為俄使，後有數十員，俄隨員也。
子／醫家／本草約編／卷之二　金石部／石類／丹砂(P.14-1)..[清稿本]
金石部三　石類
丹砂
生于雪牀之上。辰錦者最佳。采于石室之中。光明者尤妙。不熱而寒其性。乃離中之有陰。不苦而作夫甘。乃火中之有土。生用則寒而毒泯。伏火則熱而毒熾。入乎心經。主乎血分。顯丹色而含真汞。陽而有陰也。惡慈石而畏鹵鹹。水能克火也。忌之則有諸血。制之則有多方。土宿真君曰．陰地厥、地骨皮、車前草、馬鞭草、皂莢、石韋、决明、瞿麥、南星、白附子、烏頭、三角酸、藕荷、桑椹、地榆、紫河車、地丁、皆可制伏．鐵遇之而似粉如泥。鈆子之而相生能變。又曰．金公以砂為子．有相生之道．可變化．安䰟定𩲸。降心火以養神。除惡消瘍。通血脈而益氣。解煩止渴。截瘧驅邪。小神丹、能返老還童。抱朴子內編云．真丹末三斤．白蜜六斤．攪合．日曝至可丸．丸麻子大．每旦服十丸．一年白髮反黑．齒落更生．身體潤澤．老翁成少．服食法、可殺蟲却病。太上玄變經云．三皇真人鍊丹方．丹砂一斤．研末重篩．以醇酒沃之如泥狀．盛以銅盤．置高閣上．勿令婦人見．燥則復以酒沃、令如泥．陰雨疾風則藏之．盡酒三斗．乃暴之．三百日、當紫色．齋戒沐浴七
日．靜室飯丸麻子大．常以平旦、向日吞三丸．一月三蟲出．半年諸病瘥．一年鬚髮黑．三年神人至．鎮驚定癇。丹曰𡚖神。百一選方云．𡚖神丹、治一切驚憂、思慮、多忘．及一切心氣不足．癲癇狂亂．豶豶音墳豬、心二個．切．入大朱砂二両．燈心三両在內．麻扎．石器煮一伏時．取砂為末．以伏神末二両．酒打薄糊、丸梧子大．每服九丸．至十五丸至二十五丸．麥門冬湯下．甚者、乳香人参湯下．逆氣祕精。方名神注。王好古醫壘元戎云．白伏苓四両．糯米酒煮軟．竹刀切片．陰乾為末．入朱砂末二錢．以乳香水打糊、丸梧子大．朱砂末二錢為衣．陽日二丸．陰日一丸．要祕精．新汲水下．要逆氣過精．溫酒下．並空心．養心氣、則偕遠志龍骨。時珍曰．同遠志龍骨之類．則養心氣．養心血、則共丹参當𡚖。又曰．同丹参當𡚖之類．則養心血．佐厚朴川椒以養脾。又曰．同厚朴川椒之類．則養脾．配枸杞地黃以養腎。又曰．同枸杞地黃之類．則養腎．豬心片而掺煮。鎮心濇精。唐珤方云．猪心一個．批片相連．以飛過朱砂末掺入．線縛．白水煮熟、食之．米酒浸而蜜丸。輕身明目。衛生易簡方云．去三尸．除瘡癩．明目輕身．美酒五升．浸朱砂五両．五宿、日乾研末．蜜丸小豆大．每服二十丸．白湯下．久服見效．烏鬚入雞卵中而抱。張路大效方云．小雌雞二隻．只與烏油麻一件．同水飼之．放卵時．收取先放者．打竅、以朱砂末填入糊定．同衆卵抱出雞、取出．其藥自然結實．研末、蒸餅和丸綠豆大．每酒下五七丸．不惟變白．亦且愈疾．禳疫擇太歲日而吞。外臺祕要云．上品朱砂一両．細研．蜜和丸麻子大．常以太歲日、平旦．一家大小、勿食諸物．
向東各吞三七丸．勿令近齒．永無溫疫．南星川烏。為驅風之助。時珍曰．同南星川烏之類．則驅風．金箔蚯蚓。為吐血之加。聖濟錄云．諸般吐血．丹砂半両．金箔四片．蚯蚓三條．同研、丸小豆大．每冷酒下二丸．　一方．朱砂、蛤粉、等分為末．酒服二錢．和黃蠟而燒煙。熏轉筋之霍亂。外臺祕要云．身冷、心下微溫者．朱砂研二両．蠟三両．和丸．著火籠中熏之．周圍厚覆．勿令煙洩．兼牀下著火．令腹微煖．良久、當汗出而甦．飼雄雞而取糞。除心腹之宿癥。又云．宿癥、及卒得癥．朱砂研細搜飯．以雄雞一隻．餓二日．以飯飼之．收糞、曝燥為末．溫酒服方寸匕．日三服．服盡更作．愈乃止．客忤不蘇。蜜調而速灌。肘後方云．客忤卒死．真丹方寸匕．蜜三合．和灌之．傷寒發汗。水煮而頓餐。外臺祕要云．傷寒時氣溫疫．頭痛壯熱脈盛．始得一二日者．取真丹一両．水一斗．煮一升頓服．覆被取汗．忌生血物．　肘後方云．用真丹末．酒調、遍身塗之．向火坐．得汗愈．伴以枯礬。而心疼可止。摘玄方云．男婦心痛．朱砂、明枯礬、等分為末．沸湯調服．服以溫蜜。而瘴氣自清。普濟方云．辟瘴正陽．丹砂三両、水飛．每服半錢．溫蜜湯下．病犯離䰟。人参伏苓以佐。夏子益奇疾方云．凡人自覺本形作両人．並行並臥．不辨真假者．離䰟病也．用辰砂、人参、伏苓、濃煎．日飲．真者氣爽．假者化也．驚如搐搦。南星全蠍以匡。聖濟錄云．急驚搐搦．丹砂半両．天南星一个、一両重者．炮裂酒浸．大蠍三个、為末．每服一字．薄荷湯下．豬心血為丸。大棗湯吞。救驚忤之不語。直指
方云．打仆驚忤．血入心竅．不能言語．朱砂為末．以雄猪心血、和丸麻子大．每棗湯下七丸．西牛黃共末。犀角汁下。安驚熱之夜啼。普濟方云．小兒驚熱．夜臥多啼．朱砂半両．牛黃一分、為末．每服一字．犀角磨水調下．月內有驚風。塗五心而磨以新水。斗門方云．小兒月內驚風欲死．朱砂磨新汲水塗五心．最騐．通宵多惡夢。戴頭巔而盛以絳囊。類編云．錢丕少卿、夜多惡夢．通宵不寐．自慮非吉．遇鄧州推官胡用之．曰、昔常如此．有道士教戴辰砂如箭鏃者．涉旬即騐．四五年不復有夢．因解髻中一絳囊遺之．即夕無夢．神魂安靜．乳拌而滾地龍。定顛狂于產後。何子元羣書續抄云．敗血及邪氣入心．如見祟物顛狂．用辰砂一二錢．研細飛過．用飲兒乳汁三四茶匙調濕．以紫項地龍一條．入藥滾三滾．刮淨去地龍不用．入無灰酒一盞．分作三四次服．水煮而送米酒。出死子于腹中。博救方云．子死腹中不出．朱砂一両．水煮數沸為末．酒服立出．孕婦動胎。研末而調雞子之白。普濟方云．朱砂末一錢．和雞子白三枚．攪勻頓服．胎死即出．未死即安．產母吐舌。傅口而擲盆盎之聲。集簡方云．舌出不收．丹砂傅之．暗擲盆盎、作墮地聲驚之．即自收．胎毒痘瘡。蜜拌吮而預解。姚和衆延齡至寳方云．小兒初生六日．解胎毒．溫腸胃．壯氣血．朱砂豆大、細研．蜜一棗大．調與吮之．一日令盡．　丹溪方云．痘初發時．或未出時．以朱砂末半錢．蜜水調服．多者可少．少者可無．重者可輕也．雲障翳膜。塊日揩而自除。普濟方云．目生障翳．生辰砂一塊．日
日擦之．自退．王居雲病此．用之如故．　聖濟錄云．目膜息肉．丹砂一両．五月五日研勻．銅器中、以水漿一盞．臘水一盞．浸七日、暴乾．銅刀刮下．再研瓶收．每點少許眥上．貝母以匡。可點睛之弩肉。肘後方云．弩肉及珠管．真丹、貝母、等分為末．點注、日三四度．白雞以抱。可搽面之皯皯音幹斑。外臺祕要云．雞子一枚．去黃．朱砂末一両．入雞子內封固．入白伏雌下．抱至雛出．取塗面即去．不過五度．面白如玉．此乃陳朝張貴妃常用．方出西王母枕中方．木蛭毒、塗並麝香。醫說云．南方多雨．有物曰木蛭．大類鼻涕．生于古木之上．聞人氣、則閃閃而動．人過其下．墮人體間．立即成瘡．久則遍體．惟以朱砂、麝香、塗之．即愈．沙蜂螫、調須清水。摘玄方云．朱砂末、水塗之．
甘寒無毒是丹砂。　　　　能入心經養血嘉。
發汗安胎明眼目。　　　　定驚截瘧殺精邪。
子／醫家／本草方藥參要／卷八　鱗介魚虫部２等／金石水土部１／朱砂(P.58-1)..[清鈔本]
方　服丹砂法三皇真人煉丹方朱砂一斤研水飛極細以醇酒沃之如泥盛以銀盤置高閣上勿令婦人見乾則再沃以酒隂雨疾風則蔵之盡酒三斗乃暴之三百日當紫色齋戒沐浴七日静室飯丸麻子大平旦向日吞三丸一月三虫出半年諸病瘥　太上玄變經神注丹白茯苓四
兩好酒煮軟竹刀切片隂乾為末入朱砂末二錢以乳香水打糊丸梧子大朱砂二錢為衣陽日二丸隂日一丸要秘精新汲水下要逆氣過精温酒下　醫壘元戎預觧痘毒初發時或未出時以朱砂末半錢蜜水調服多者可少少者可無重者可輕　丹溪小兒驚𤍠夜卧多啼朱砂半兩牛黃一分為末每服一字𡱝角磨水調下　普濟急驚抽搐朱砂半兩南星一箇一兩重者炮裂酒浸大蝎可多用三箇為末每服一字薄荷湯下　聖濟驚忤不語打撲驚忤血入心竅不能言語朱砂為末以雄猪心血和丸麻子大每棗湯下七丸　直指客忤卒死朱砂方寸匕蜜三合和灌之　肘後方癲癎狂乱歸神丹治一切驚憂思慮多忘及一切心氣不足癲癎狂乱雄猪心二箇入朱砂二兩燈草三兩在內紥定石𠾖煮一伏時取朱砂為末以伏神末二兩酒打糊丸梧子大每服九丸至十五丸或二十五丸麥冬湯下甚者乳香人参湯下　百一心虛遺精
猪心一箇以飛過朱砂掺入線縛白水煮熟食之　唐珤經騐方離魂見發明多夢見發明男女心痛朱砂明礬燒枯等分為末沸湯調服　摘玄心腹宿癥及卒得癥朱砂研細和飯以雄雞一隻餓三日以飯飼之收糞曝乾為末温酒服方寸匕日三服服盡更作愈乃止　外臺方傷寒發汗治傷寒時氣瘟疫頭痛壯𤍠脉盛始得一二日者朱砂一兩水一斗煮一升頓服覆被取汗　外臺諸般吐血朱砂蛤粉等分為末酒服二錢○又方朱砂半兩金箔四片蚯蚓三條同研丸小豆大每冷酒下二丸吐血二方亦係鎮逆之法　聖濟搃錄妊婦胎動朱砂末一錢和鳮子白三枚攪勻頓服胎死即出未出即安　普濟子死腹中不出朱砂一兩水煮數沸為末酒服立出　十全博救方目生努肉及珠管朱砂貝母等分為末點之日三四度　肘後産後癲狂敗血及邪氣入心如見祟物癲狂用朱砂一二錢研細飛過用飲兒乳汁三四茶匙調濕以紫項地
龍入藥滾三滾刮浄去地龍不用入無灰酒一盞分三四服　何氏方木蛭瘡毒南方多雨有物曰木蛭大𩔖鼻涕生於古木之上聞人氣則閃閃而動墮人軆間立成瘡久則遍體以朱砂射香塗之即愈張杲醫説
子／醫家／御定佩文齋廣群芳譜／花譜　卷二十二至卷五十三／卷三十三　牡丹二／集藻／七言律詩(P.23-1)..[文淵閣四庫全書本]
［七言律詩］
〔增〕唐韓愈〈戲題牡丹〉幸自同𨳩俱𨼆約何湏相𠋣鬭輕盈凌晨并作新妝面對客偏含不語情雙燕
無機還拂掠遊蜂多思正經營長年是事皆抛𥁞今日欄邉暫眼明
〔原〕李商隱〈牡丹〉錦幃初卷衛夫人繡被猶堆越鄂君𡸁手亂翻雕玉珮折腰争舞鬰金裙石家蠟燭何曾翦荀令香爐可待熏我是夢中傳彩筆欲書花葉寄朝雲
〔增〕李商𨼆〈回中牡丹為雨所敗二首〉下苑他年未可追西州今日忽相期水𠅘暮雨寒猶在羅薦春香暖不知舞蝶𣪞勤收落蕊佳人惆悵卧空幃章臺街裏芳菲伴且問宫腰損㡬枝　浪笑榴花不及春
先期零落更愁人玉迸淚傷心數錦瑟驚絃破夢頻萬里重隂非舊圃一年生意屬流塵前溪舞罷君回顧并覺今朝粉態新　温庭筠〈牡丹〉水漾晴紅壓叠波曉來金粉覆庭莎裁成艶思偏應巧分得春光最數多欲綻似含䨇靨笑正繁疑有一聲歌華堂客散簾𡸁地想凭闌干斂翠蛾　方干〈牡丹〉借問庭前早晩栽座中疑是畫屏開花分淺淺臙脂臉葉墮𣪞𣪞膩粉腮紅砌不湏誇芍藥白蘋何用逞重臺殷勤為報㸔花客莫學遊
蜂日日來　不逢盛暑不衝寒種子成叢用法難醉眼莫為抛去得狂心更擬折來㸔凌霜烈火吹無熖裛露隂霞曬不乾莫道嬌紅怕風雨經時猶自未凋殘
〔原〕韓琮〈牡丹〉桃時杏日不争濃葉帳隂成始放紅曉艶逺分金掌露暮香深惹玉堂風名遺蘭杜千年後貴擅聲歌百醉中如夢如仙忽零落暮霞何𠁅緑屏空
〔增〕李山甫〈牡丹〉邀勒春風不早𨳩衆芳飄後上樓臺數苞仙艶火中出一片異香天上來曉露精神妖欲動暮𤇆情
態恨成堆知君也解相輕薄斜凭闌干首重迴　薛能〈牡丹〉去年零落暮春時淚濕紅箋怨別詩常恐便同巫峡散何因重有武陵期傳情每向馨香得不語還應彼此知見欲闌邉安枕席夜深閒共說相思　牡丹愁為牡丹饑自惜多情欲瘦羸穠艶冷香初葢後好花甘雨正開時吟蜂徧坐無閒蕊醉客曾偷有折枝京國別來誰占玩此花光景屬吾詩　秦韜玉〈牡丹〉折妖放艶有誰催疑就山中旋折來圖把一春皆占斷故留三月始
教開壓枝金蕊香如撲逐朶檀心巧勝裁好是酒闌絲竹罷𠋣風含笑向樓臺　唐彦謙〈牡丹〉真宰多情巧思新故将能事送殘春為雲為雨徒虚語傾國傾城不在人開日𦂶霞應失色落時青帝合傷神嫦娥婺女曾相送留下鴉黃作蕊塵　吴融〈紅白牡丹〉不必繁絃不必歌静中相對更情多𣪞鮮一半霞分𦂶潔澈傍邉月颭波㸔乆願成莊叟夢惜留湏倩魯陽戈重來應共今來別風墮香殘襯緑莎　〈僧院白牡丹二首〉膩若裁雲薄
綴霜春殘獨自殿羣芳梅妝向日霏霏暖紈扇揺風閃閃光月魄照來空見影露華凝後更多香天生潔白冝清浄何必𣪞紅映洞房　侯家萬朶簇霞丹若並雙林素艶難合影只應天際月分香多是畹中蘭雖饒百卉争先𤼵還在三春向後殘想得恵休凭此檻𡧓将榮落意來㸔　殷文圭〈趙侍郎宅㸔紅白牡丹因寄楊状頭贊圖〉遲開都為讓羣芳貴地栽成對玉堂紅艶褭𤇆疑欲語素華映月祗聞香翦裁偏得東風意淡薄如矜西
子妝雅稱花中為首冠年年長占斷春光　李建勳〈晩春送牡丹〉携觴邀客繞朱欄膓斷殘春送牡丹風雨數來留不得𩀌披将謝忍重㸔氛氤蘭麝香初减零落雲霞色漸乾借問少年能㡬許不湏堆酒壓杯　〈殘牡丹〉膓斷題詩如執別芳茵愁更繞闌鋪風飄金蕊㸔全落露滴檀英又暫𧁨失意媫妤妝漸薄背身妃子病教扶迴㸔池館春歸也又是迢迢㸔畫圖　李中〈柴司徒宅牡丹〉暮春䦨檻有佳期公子𨳩顔乍拆時翠幄密籠
鶯未識好香難揜蝶先知願陪妓女争調樂欲賞賔朋預課詩只恐却隨雲雨去隔年還是動相思　張蠙〈觀江南牡丹〉北地花𨳩南地風寄根還與客心同羣芳𥁞怯千般態㡬醉能消一畨紅舉世祗将華勝實真禪原喻色為空近年明主思王道不許移栽滿六宫
〔原〕羅𨼆〈牡丹〉似共東風別有因絳羅髙捲不勝春若教觧語應傾國任是無情亦動人芍藥與君為近侍芙蓉何𠁅避芳塵可憐韓令功成後辜負穠華過此身
〔增〕徐夤
〈牡丹〉萬萬花中第一流殘霞輕染嫩銀甌能狂紫陌千金子也惑朱門萬户侯朝日照𨳩携酒㸔暮風吹落繞闌收詩書滿架塵埃撲𥁞日無人略舉頭　〈尚書座上賦牡丹花其花自越中移植〉流蘓凝作瑞花精仙閣𨳩時麗日晴霜月冷銷銀燭熖寳甌圎印彩雲英嬌含嫩臉春妝薄紅蘸香綃艶色輕早晩有人天上去寄他将贈董雙成　〈依韻和尚書𠕂贈牡丹花〉爛銀基地薄紅妝羞殺千花百卉芳紫陌昔曾遊寺㸔朱門今𠕂繞闌
望龍分夜雨資嬌態天與春風𤼵好香多著黃金何𠁅買輕橈揺過鏡湖光　〈白牡丹〉蓓蕾抽開素練囊瓊葩熏出白龍香裁分楚女朝雲片翦破姮娥夜月光雪句豈湏徵桞絮粉腮應恨帖梅妝檻邉㡬笑東籬菊冷折金風待降霜　〈憶牡丹〉綠樹多和雪霰栽長安一別十年來王孫買得價偏重桃李落殘花始開宋玉鄰邉腮正嫩文君罏畔錦初裁滄州春夢空腸斷㸔𥁞猶将勸酒杯　〈惜牡丹〉今日狂風掲錦筵預愁吹落夕陽天閒
㸔紅艶只湏醉漫借黃金豈是賢南國好偷誇粉態漢宫冝摘贈神仙良時誰作鶯花主白馬王孫恰少年　劉𠔥〈𠕂㸔光福寺牡丹〉去年曾㸔牡丹花蛱蝶迎人傍彩霞今日𠕂遊光福寺春風吹我入仙家當筵芬馥歌唇動𠋣檻嬌羞醉眼斜來嵗未朝京闕去依前和露載歸衙　釋歸仁〈牡丹〉三春堪惜牡丹竒半𠋣朱闌欲綻時天下更無花勝此人間偏得貴相宜偷香墨蟻斜穿葉窺蝶黃鶯倒挂枝除却解禪心不動筭應狂殺五陵
兒
〔原〕魚𤣥機〈賣殘牡丹〉臨風興歎落花頻芳意潜消又一春應為價髙人不問却縁香甚蝶難親紅英只稱生宫裏翠葉那堪染露塵及至移根上林苑王孫方恨買無因
〔增〕宋寇凖〈應制賦牡丹〉栽培終得近天家獨有芳名出衆花香逓暖風飄御座葉籠輕靄襯明霞縱吟冝把紅牋擘留賞惟張翠幄遮深覺侍臣千載幸許隨仙仗㸔穠華　韓𤦺〈晝錦堂賞牡丹〉從來三月賞芳妍開晩今逢首夏天料得東君私此老且留西子乆當
筵桞絲偷學傷春緒榆莢争飛買笑錢我是至和親植者雨中相見似澘然　〈再賞牡丹〉錦堂重賞牡丹紅不惜殘英數日空嘉艶豈無來嵗好清歡難得故人同誰言山下曾為雨只恐身輕去逐風且共對花開口笑莫持姚左較雌雄　趙抃〈禁省牡丹〉校文春殿籥天闗内籞千葩放牡丹風捲異香來幕帟日披濃艶出闌干芳菲喜向禁中見憔悴憶曾江外㸔翦賜從臣君意重數枝和露入金　胡宿〈憶薦福寺牡丹〉十日春風隔翠
岑祗應繁朶月成隂樽前可要人頺玉樹底遥知地側金花界三千春𣺌𣺌銅槃十二夜沉沉雕分篸何由得空作西州擁鼻吟　蔡襄〈陪提刑郎中吉祥院㸔牡丹〉節候初臨榖雨期滿天風日助芳菲生來已占妙香國開𠁅全烘直指衣攬照儘教烏帽重放歌湏遣羽觴飛前騶不用傳呼急待與遊人一路歸　蘓軾〈常潤道中有懐錢塘寄述古〉國色夭嬈酒半酣去年同賞寄僧檐但云撲撲晴香軟誰見森森曉態嚴榖雨共驚無㡬
日蜜蜂未許輒先甜應湏火急回征棹一片辭枝可得黏　〈杭州牡丹開時周令作詩見寄次其韻〉羞歸應為負花期已見成隂結子時與物𡪍情憐我老遣春無恨頼君詩玉臺不見朝酣酒金縷猶歌空折枝從此年年定相見欲師老圃問樊遲　朱長文〈淮南牡丹〉竒姿湏賴接花工未必妖華限洛中應是春皇偏與色却教仙女媿乗風朱欄共約他年賞翠幙休嗟數日空誰就東吴為品第清晨仔細閲芳叢　陸㳺〈牡丹〉吾國名花天
下知園林𥁞日敞朱扉蝶穿密葉常相失蜂戀繁香不記歸欲過每愁風蕩漾半開却要雨霏微良辰樂事真當勉莫遣匆匆一片飛
〔原〕楊萬里〈謝張公父送牡丹〉病眼㸔書痛不勝洛花千朶喚雙明淺紅醲紫各深様雪白鶴黃非舊名擡舉精神微雨過留連消息嫩寒生蠟封水養松窓底未似雕欄𠋣半酲　〈詠重臺九心淡紫牡丹〉紫玉盛碎紫綃碎綃擁出九嬌嬈都将些子鬰金粉亂㸃中央花片梢葉葉鮮明還互照𠅘𠅘丰韻
不勝妖折來細雨輕寒裏正是東風拆半苞
〔增〕楊萬里〈賦周益公平園白花青緣牡丹〉東皇封作萬花王更賜珍華出上方白玉杯将青玉緣碧羅領襯翠羅裳古來洛口元無種今去天心別作香塗改歐家記文㸔此花未出說姚黃　〈立春檢牡丹〉牡丹又欲試春妝𢗅得閒人也作𢗅新舊年頭将替換去留花眼費商量東風從我袖中出小蕾已含天上香只道開時恐膓斷未𨳩先自斷人膓　〈春半雨寒牡丹殊無消息〉今嵗芳菲儘
未𢗅去年二月牡丹香寒暄不定春光晩榮落儘遲花命長纔一兩朝晴炫野又三四陣雨鳴廊對江魏紫拳如蕨而况姚家進御黃　金蔡珪〈和彦及牡丹時方北趨薊門情見乎辭〉舊年京國賞春濃千朶曾開共一叢好事祗今歸北圃知音誰與醉東風臨觴笑我官程逺賦物輸君句法工却笑燕城花更晩直應趁得馬家紅　郝俣〈應制状元紅〉仙苑竒葩別曉叢緋衣香拂御爐風巧移傾國無雙艶應費司花第一功天上異㤙深雨
露世間凡卉謾鉛紅情知不逐春歸去常在君王顧盻中　劉仲尹〈西溪牡丹〉為雲為雨定成虚醉臉籠嬌試粉初舉國春風避姚魏換胎天質到黃徐百年金谷憑闌袖三月揚州載酒車我欲禪居浄餘習湖灘枕石㸔㳺魚　党懐英〈應制粉紅雙頭牡丹〉𡖖雲分瑞兩嫣然鏡裏妝成穀雨天曉日𠋣闌閒妬艶春風拾翠偶駢肩水南水北何曾見桃葉桃根夲自仙夢想沉香𠅘北檻畧修花譜記芳妍　春意應嫌芍藥遲一枝分秀伴雙
蕤並肩翠袖初酣酒對鏡紅妝欲𨷵竒上苑風𤇆工獻巧中天雨露夲無私更㸔散作人間瑞萬里黃雲麥兩岐　趙秉文〈五月牡丹應制〉好事天工養露芽陽和趁及六龍車天香䕶日迎朱輦國色留春待翠華穀雨曾霑青帝澤熏風又捲赤城霞金薦瑞休嗟晩猶是人間第一花　元好問〈紫牡丹〉金粉輕黏蝶翅勻丹砂濃抹鶴翎新儘饒姚魏知名早未放徐黃下筆親映日定應珠有淚凌波長恐襪生塵如何借得司花手偏與人
間作好春　天上真妃玉鏡臺醉中遺下紫霞杯已從香國偏薰染更怕花神巧翦裁微度麝熏時約畧驚移鸞影却低回洗妝正要春風句寄謝詩人莫浪來　元吴澄〈次韻楊司業牡丹〉誰是舊時姚魏家喜從官舎得竒葩風前月下妖嬈態天上人間富貴花化魄他年鎖子骨㸃唇何𠁅箭頭砂後庭玉樹聞歌曲羞殺陳宫說麗華　公詩態度靄祥雲𦂶語天香一樣新楮葉雕鎪空費力楊花輕薄不勝春老成此日名園主俊乂同時
上國賔樂事賞心涵造化撥根未遜洛中人　袁桷〈單臺牡丹〉暖風吹雨佐花𨳩送我灤陽第四回内院賜曾傳側帶江南畫不數重臺迴黃抱紫傳真訣嫓白抽青陋小才自是妖紅居第一他年折桂莫驚猜　虞集〈謝吴宗師送牡丹〉輕風紫陌少塵沙忽見金送好花雲氣自隨仙掌動天香不許世人誇青春有態當窓近白髪多情插帽斜最愛尚書才思別觧吟蝴蝶出東家　貢師㤗〈吴景文居牡丹〉韶光天遣屬君家猶是東京第
一花金鼎夜寒團絳雪錦機春暖簇紅霞𠋣風忽作纒頭舞避日還将便面遮遮莫闌干同醉𠋣却憐孤客髩先華　李孝光〈牡丹〉富貴風流㧞䒭倫百花低首拜芳塵畫欄繡幄圍紅玉雲錦霞裳蹋翠裀天上有香能葢世國中無色可為鄰名花也自難培植合費天公萬斛春　胡天㳺〈牡丹〉相逢𥁞道㸔花歸慙媿尋芳獨後時北海已傾新醸酒東風猶鏁半開枝掃空紅紫真無敵㸔到雲仍未可知但願𠋣闌人不老為公長賦謫仙詩
吴志淳〈和李別駕賞牡丹〉絳羅密幄䕶風沙莫遣牛酥汙落花蝶夢不知春已暮鶴翎還似暖生霞詩呈金字懐仙客手印紅脂出内家獨羨沉香李供奉清平一曲度韶華　明錢洪〈賞牡丹〉國色天香映畫堂荼䕷芍藥避芬芳日熏絳幄春酣酒露洗金曉試妝三月繁華傾洛下千年紅艶怨沉香㸔花判泥花神醉莫惹春愁㸃髩霜　張淮〈牡丹〉緑雲堆裏露精神依約如羞認未真開落後天皆有數品題先漢却無人金鈴送響多
驚鳥翠幄圍嬌不受塵何𠁅托根偏得地年年獨讓魏家春　一捻殘脂暗有神至今猩血印來真蓮清誤得稱君子梅瘦虚曾化美人六曲闌前凝倦態五紋茵上委芳塵若為得有韓湘術四序常逢富貴春　紛紛畫史筆通神誰與花王寫得真臨水似窺捐珮女𠋣風如畫墮樓人芙蓉只合稱凡品芍藥端教接後塵興慶池東誰更賞冷風凄雨不禁春　深深著色淺浮神恍惚麻姑舊日真似爾衒嬌寜有敵如儂鍾愛恐無人條風
吹破當三月榖雨過來又一塵如此名花如此景可容孤負玉缸春　誰道元輿賦有神個中風味語難真半庭遲日情熏骨四座香風曖襲人枝弱不勝霞朶重葉疎難蔽露房塵浩歌日日宜歡賞積玉如山莫買春　碧池光裏巧傳神上下相輝一様真黠蟻根頭行識路狂蜂葉底去隨人飄來不冷臙脂雪落𥁞猶香錦繡塵更把清平舊時調翻成一闋沁園春　百味狂香三昧神就中誰解獨知真𨳩臨玉女窺窓𠁅賞許金貂換酒
人鶴頂映來猶尚色馬蹄踏去易為塵徧凭十二闌干曲一曲䦨干一曲春　司花未省是何神不合教渠𥁞領真方半吐時偏惬意到全開日便愁人紅雲冷惨枝間露緑霧香流葉底塵一曲山香莫輕舞臨軒方欲賞長春　〈回文〉華浮月夜静飛神妙出天工畫奪真斜葉趁風揺翅蝶艶姿嫌酒病心人霞翻麗質晴烘日露浥微香暖涴塵家世古稱應獨魏花飄未𥁞占芳春　吴寛〈吏部後園牡丹〉嫣然國色眼中來紅玉分明簇一堆
最愛𠋣欄如欲語縁知舉酒特先開洛中舊譜頭須接吴下新居手自栽若向花間求匹配揚州瓊樹是仙材　〈東園送白牡丹〉故園兩嵗夢鞓紅鳳尾花新百種空錦幄未能如富室瓦盆亦足慰衰翁一枝争賣金錢滿三朶齊開玉盞同獨恨春深無暇賞暮歸吹落又狂風　王世貞〈佛頭青〉百寳欄前百艶明虢家眉淡轉輕盈狂蜂採去初疑葉么鳳藏來祗辨聲自是色香堪絶世不煩紅粉也傾城江南新様誇天水調笑春風倍有情
〔原〕申時行〈小園初植牡丹結𠅘𡸁就忽放一花時逼長至〉新除藥圃結𠅘臺傾國竒葩忽自開霜後著花還傲菊春前破萼𡧓輸梅韶華豈為三冬借陽氣真從九地迴敢謂青皇私緑野名園桃李暗相猜
〔增〕董其昌〈牡丹〉名園占領艶陽多未以沉㝠廢嘯歌坐竹興仍修禊後㸔花愁奈送春何窓前散𦂶揺書帶臺畔凝香亂鉢羅莫向花叢問姚魏年來蝶夢不曾過
〔原〕馬氏〈牡丹〉翠霧紅雲䕶短墻豪華端稱作花王洛陽宫裏楊妃
醉吴國臺前西子妝芳露淡勻腮粉膩暖風輕度口脂香𨳩時亦自知珍重静鎮東風白晝長
子／醫家／續名醫類案（三十六卷）／卷十七／目(P.409-2)
張子顏少卿晚年常目光閃閃然中有白衣人如佛相者子顏信之彌謹乃不食肉不飲酒然體瘠而多病矣一日求汪壽卿診卿一見大驚不復言但投以大丸數十小丸千餘粒囑曰此十日內服之當盡却以示報既如約視所見白衣人變黃而光無所見矣乃欲得肉食欲思飲酒又明日黃亦不見竟氣象異他日矣乃詣壽卿以告卿曰吾固知之矣公脾初受病為肺所乘心脾之母也公既多疑心氣不固自然有覩吾以大丸實其脾小丸補其心肺為脾
之子既不能勝其母而病自愈矣道山清詀未選入
沈存中云予為河北察訪使時病目赤四十餘日黑睛傍黯赤成瘡晝夜作楚百治不效郎官邱革相見問予病目如此曾耳中痒否若耳中痒即是腎家風有四生散療腎風每作二三服即瘥閭里號為聖散子予傳其方合服之午後一服臨臥一服目反大痛至二更乃能眠及覺目赤稍散不復痛矣更進三四服遂平安如舊是時孫和甫學士帥鎮陽聞予說大喜曰吾固知所以治目矣向久病目嘗見呂吉甫叅政曰頃目病久不差服透冰丹乃瘥如其言修合一劑試服了二三十服目遂愈乃知透水丹亦療腎風耳未選入
龔子才治一人兩目作痛服降火袪風之藥兩目如緋熱倦殊甚用十全大補湯數劑諸症悉退後服補中益氣湯兼六味丸而愈復因勞後目澁體倦仍取十全大補而痊
一人目赤不明服袪風散熱藥反畏明重聽脉大而虛此因勞心過度飲食失節以補中益氣湯加茯神棗仁山藥五味頓愈又勞役復甚用十全大補兼前藥而痊
前日與歐陽叔弼晁無咎張文潛同在戒壇予病目昏將以熱水洗之文潛曰目忌點洗目有病當存之齒有病當勞之雄按此治目疾之妙法蓮華經也庸人自擾宜乎盲矣不可固也又記魯直語云治目
當如治民治齒當如治軍治民當如曹叅之治齊治軍當如商鞅之治秦頗有理故追錄之東坡志林
子／醫家／三家醫案合刻／葉桂(P.1-1)..[清道光十一年(1831)笠澤輯者刊本]
病久反覆精氣損傷遂成虛怯據說臍下閃閃升觸逆干欬嗽兼痰多咽痺明明元海旡根衝脈氣震無以把
握陰精內枯陽乏眷戀非靜處山林屏絶世擾望其生生復聚問醫便投草木湯液恐難久持
鮮紫河車膠　　秋石拌人參　　雲茯神
鹽水炒紫衣胡桃肉
子／醫家／臨證指南醫案／卷八／脇痛(P.33-1)..[清乾隆三十三年衛生堂刻本]
徐四九勞怒陽動。左脇閃閃。腹中微滿。診脉弦搏。左甚當先用苦辛。
鬱金　　　山梔　　　半夏麯　　降香末
橘紅　　　金石斛
子／類書／宋稗類鈔／卷一／武備(P.97)
元人鄧弼．身長七尺．目有紫稜開合閃閃如電．能以力雄人鄰
牛方不可縻．拳其脊．折仆地．市門石鼓．十人舁弗能舉．兩手持之以行．泰定末．德王執法西御史臺．造書數千言袖謁之．閽不為通．鄧曰．若不知關中有鄧伯翊耶．連擊踣數人．聲聞於王．命入歷問其能．顧左右曰．姑試之．問所須．曰．鐵鎧良馬各一．雌雄劍二王即命給與．陰戒善槊者五十人馳馬出東門外．然後遣弼往．王自臨觀弼至．槊並進．弼虎吼而奔．人辟易五十步．面目無色．巳而塵漲天．但見雙劍飛舞雲霧中連斬馬首墮地．血涔涔滴．王撫髀驩曰壯士壯士．命酌酒勞弼由是名振一時．王薦之於朝．會丞相與王有．格不行．弼環視四體．嘆曰．天生一具銅筋鐵骨．不使立功萬里外．
乃稿死牖下．命也．遂入王屋山為道士．
集／詞曲／明清民歌時調集／掛枝兒／隙部／怕閃(P.131)
怕閃
風月中的事兒難猜難解。風月中的人兒箇箇會弄乖。難道就沒一箇真實的在。我被人閃怕了。閃人的再莫來。你若要來時也。將閃人的法兒改。
或曰。有閃人心。方有閃人法。末句易閃人的心腸改如何。余曰。風月中法兒最多。諺云。只怕乖而不來。那怕來而使乖。不閃人又不為人閃者。吾見亦罕矣。有閃人之法。因生防閃之法。又生
防防閃之法。法法相生。閃閃莫悟。可悲亦可畏也。法兒其顯者。人猶不知。况心乎。
集／戲劇／桃花扇／卷三／第二十六齣　賺將(P.172)
【普天樂】鎮河南，威風大，柳營列，星旗擺。燈筵上，燈筵上，將印兵牌。(淨、丑起奉副淨酒介)行軍令，酒似官差。(副淨與淨、丑猜拳介)任譁拳叫彩，三家拇陣排。(外、末、小生)這八卦圖中新勢，只怕鬼谷難猜。
(淨、丑)小的酒都有了，今日還要伺候元帥爺點查兵馬哩。(副淨)天色已晚，明日點查罷，大家再飲幾杯。(又斟酒飲介)(內放紙砲介)(雜急拿副淨手，外拔刀欲殺，副淨掙脫跳梁上介)(一雜急拿淨手，末殺死淨介)(一雜急拿丑手，小生殺死丑介)(聞砲聲拿殺要一齊介)(外喊介)高傑走脫了，快尋，快尋。(雜點火把各處尋介)(外仰視介)頂破椽瓦，想是爬房走了。(雜又尋介)(外指介)那樓脊獸頭邊，閃閃綽綽，似有人影。快快放箭！(末、小生放箭介)(副淨跳下介)(雜拿住副淨手介)(外認介)果然是老高哩。(副淨呵介)好反賊，俺是皇帝差來防河大帥，你敢害我？(外)俺只認的許總爺，不認的甚麼黃的黑的，快伸頭來。(副淨跳介)罷了，罷了！俺高傑有勇無謀，竟被許定國賺了。(頓足介)咳！悔不聽侯生之言，致有今日。(伸脖介)取我頭去。(外指介)老高果然是條好漢。(割副淨頭，手提介)(喚介)兩個兄弟快捧牌印，大家回報總爺去。(末、小生捧牌印介)(末)且莫慌張，三將雖死，還有小卒在外哩。(外)久已殺得乾淨了。(小生)還有一件，城外大營，明日知道，必來報仇。快去回了總爺，求侯夫人妙計。(外)侯夫人妙計，早已領來了。今夜
悄悄出城，帶著高傑首級獻與北朝，就引著北朝人馬，連夜踏冰渡河，殺退高兵。算我們下江南第一功了。
宛馬嘶風緩轡來，黃河冰上北門開，
南朝正賞春燈夜，讓我當筵殺將才。
集／總集／石蓮盦彙刻九金人集／趙秉文／閑閑老人滏水文集／卷三／古詩／霜葉(P.95-1)
霜葉
天工設色繪雲屏山光擘破烟嵐青夕陽閃閃見鴉起晚風蕭蕭吹客醒林閒老僧倚瘦藤一枝秋水冷金瓶日暮千嵓秋影裏紛紛吹落讀殘經
叢書／正誼堂全書／朱子語類輯略／卷之六　訓門人(P.1-1)..[清康熙張伯行編同治左宗棠增刊本]
問氣弱膽小之病曰公只去做工夫到理明而氣自强而膽自大矣
諸友入侍坐定先生目湻申前說曰若把這些子道理只
管守定在這裏則相似山林苦行一般便都無事可做了所謂潛心大業者何有哉湻曰已知病痛大段欠了下學工夫曰近日陸子靜門人寄得數篇詩來只將顏淵曾點數件事重曡說其他詩書禮樂都不說如吾友下學也只是揀那尖利底說麤鈍底都掉了今日下學明日便要上達如孟子從梁惠王以下都不讀只揀吿子盡心來說只消此兩篇其他五篇都删了緊要便讀閒慢底便不讀精底便理會麤底便不理會書自是要讀恁地揀擇不得如論語二十篇只採那曾點底意思來涵泳都要蓋了單單說箇風乎舞雩詠而歸只做箇
四時景致論語何用說許多事前日江西朋友來問要尋箇樂處某說只是自去尋尋到那極苦歰處便是好消息人須是尋到那意思不好處這便是樂底意思來卻無不做工夫自然樂底道理而今做工夫只是平常恁地去理會不要把做差異看了麤底做麤底理會細底做細底理會不消得揀擇論語孟子恁地揀擇了史書及世間麤底書如何地看得
諸友揖退先生畱湻獨語曰何故無所問難湻曰數日承先生敎誨已領大意但當歸去作工夫曰此別定不再相見湻問曰已分上事已理會但應變處更望提誨曰
今且當理會常未要理會變常底許多道理未能理會得盡如何便要理會變聖賢說話許多道理平鋪在那裏且要闊著心胷平去看通透後自能應變不是硬捉定一物便要討常便要討變今也須如僧家行腳接四方之賢士察四方之事情覽山川之形勢觀古今興亡治亂得失之迹這道理方見得周徧士而懷居不足以為士矣不是塊然守定這物事在一室關門獨坐便了便可以為聖賢自古無不曉事情底聖賢亦無不通變底聖賢亦無關門獨坐底聖賢聖賢無所不通無所不能那箇事理會不得如中庸天下國家有九經便要理
會許多物事如武王訪箕子陳洪範自身之視聽言貌思極至於天人之際以人事則有八政以天時則有五紀稽之於卜筮驗之於庶徵無所不僃如周禮一部書載周公許多經國制度那裏便有國家當自家做只是古聖賢許多規模大體也要識蓋這道理無所不該無所不在且如禮樂射御書數許多周旋升降文章品節之繁豈有妙道精義在只是也要理會理會得熟時道理便在上面又如律厯法天文地理軍旅官職之類都要理會雖未能洞究其精微然也要識箇規模大槩道理方浹洽通透若只守箇些子捉定在那裏把許多
都做閒事便都無事了如此只理會得門內事門外事便了不得所以聖人敎人要博學須是博學之審問之愼思之明辨之篤行之子曰我非生而知之者好古敏以求之者也文武之道布在方册在人賢者識其大者不賢者識其小者夫子焉不學而亦何常師之有聖人雖是生知然也事事理會過無一之不講這道理不是只就一件事上理會見得便了學時無所不學理會時卻是逐件上理會去凡事雖未理會得詳密亦有箇大要處縱詳宻處未曉得而大要處已被自家見了今公只就一線上窺見天理便說天理只恁地樣子便要去
通那萬事不知如何得萃百物然後觀化工之神聚眾材然後知作室之用於一事一義上欲窺聖人之用心非上智不能也須撒開心胷去理會天理大所包得亦大且如五常之敎自家而言只有箇父子夫婦兄弟才出外便有朋友朋友之中事已煞多及身有一官君臣之分便定這裏面又煞多事事事都合講過他人未做工夫底亦不敢向他說如吾友於己分上已自見得若不說與公又可惜了他人於己分上不曾見得汎而觀萬事固是不得而今己有箇本領卻只捉定這些子便了也不得如今只道是持敬收拾身心日用要合道理
無差失此固是好然出而應天下事應這事得時應那事又不得學之大本中庸大學已說盡了大學首便說格物致知為甚要格物致知便是要無所不格無所不知物格知至方能意誠心正身修推而至於家齊國治天下平自然滔滔去都無障礙
湻稟曰伏承敎誨深覺大欠下學工夫恐遐陬僻郡孤陋寡聞易致差迷無從就正望賜下學說一段以為朝夕取凖曰而今也不要先討差處待到那差地頭便旋旋理會下學只是放闊去做局促在那一隅便窄狹了須出四方游學一遭這朋友處相聚三兩月日看如何又
那朋友處相聚三兩月日看如何胡叔器曰游學四方固好恐又隨人轉了曰要我作甚不合便去若恁地隨人轉又不如只在屋裏孤陋寡聞
先生餞席酒五行中筵親酌一杯勸李丈云相聚不過如此退去反而求之次一杯與湻曰安卿更須出來行一遭村裏坐不覺壞了人昔陳了翁說一人棋甚高或邀之入京參國手日久在側並無所敎但使之隨行攜棋局而已或人詰其故國手曰彼棋已精其高著已盡識之矣但低著未曾識敎之隨行要都經厯一過
安卿問先生前日與廖子晦書云道不是有箇物事閃閃
爍爍在那裏固是如此但所謂操則存舍則亡畢竟也須是有箇物事曰操存只是敎伱收斂敎伱心莫胡思亂量幾曾捉定有箇物事在那裏又問顧諟天之明命畢竟是箇甚麼曰此只是說要得道理在面前不被物事遮障了立則見其參於前在輿則見其倚於衡皆只是見得理如此不成別有箇物事光爍在那裏
觀書須寬心平易看先見得大綱道理了然後詳究節目公今如人入大屋方在一重門外裏面更有數重門未入未見便要說他房裏事如何得
人須打曡了心下閒思雜慮如心中紛擾雖求得道理也
沒頓處須打曡了後得一件方是一件兩件方是兩件
公看文字仔細卻是急性太忙逼都亂了又是硬鑽鑿求道理不能平心易氣看且用認得定用玩味寬看
凡人謂以多事廢讀書或曰氣質不如人者皆是不責志而已若有志時那問他事多那問他氣質不美又曰事多質不美者此言雖若未是太過然卽此可見其無志甘於自暴自棄過孰大焉眞箇做工夫人便自不說此話
蜚卿問不知某之主一如何曰凡人須自知如己喫飯豈可問他人飢飽又問或於無事時更有思量否曰無事
時只是無事更思箇甚然人無事時少有事時多才思便是有事蜚卿曰靜時多為思慮紛擾曰此只為不主一人心皆有此病不如且將讀書程課繫縛此心逐旋行去到節目處自見功效淺深大凡理只在人心中不在外面只為人役役於不可必之利名故本原固有者日加昏蔽豈不可惜
蜚卿欲類仁說看曰不必錄只識得一處他處自然如破竹矣
