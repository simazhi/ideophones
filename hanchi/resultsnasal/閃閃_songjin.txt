集／總集／全宋詩／卷六九　王禹偁一一／酬安祕丞歌詩集(P.784)
全宋詩卷六九
王禹偁一一
酬安祕丞歌詩集
我聞天有二十八箇星，降生下界為英靈。東方曼倩蕭相國，至今留得終天名。又聞地有三十六所洞，洞中多聚神仙眾。神仙負過遭譴謫，謫來人世為辭客。李白王維并杜甫，詩顛酒狂振寰宇。今來相去千百年，寥落乾坤闃無睹。皇天何不生奇人，庸兒蠢夫空紛紛。夜眠朝走不覺老，飯囊酒甕奚足云。陶丘忽見安祕書，星精仙骨真有餘。月中曾折最高桂，趁出玉兔驚蟾蜍。示我歌詩百餘首，筆鋒閃閃摩星斗。乍似碧落長拖萬丈虹，飲竭四海波瀾空。又似赤晴乾撒一陣雹，打折瓊林枝倒卓。夜來夢見李長吉，叩頭再拜須來乞。自言失卻照海珠，至今黑坐驪龍窟。方知安侯不是星辰類，即是神仙輩。不然又爭得標格峻邁，文辭顛怪。有時醉起一長嚧，八極風清鬼神駭。他年卻入蓬萊宮，休使麻姑更爬背。
集／總集／全宋詩／卷二五四　梅堯臣二三／依韻和原甫六月八日曉雨(P.3078)
依韻和原甫六月八日曉雨
侵曉忽飛雨，颯然戶庭涼。滴階初聞聲，濯樹暗有香。吹燭焰閃閃，鳴雞濕昂昂。稍已便衣冠，喜氣眉宇翔。安然如涸魚，呴沫久已望。塵纓自可潔，何必念滄浪。
集／總集／全宋詩／卷二五八　梅堯臣二七／送王微之學士知池州(P.3243)
送王微之學士知池州
秋江渺然生寒潮，北風吹帆上青霄。旗腳舒舒戰紅鬣，旗心閃閃交皂雕。檣下健兒發金鐃，屋上鸞僮鳴紫簫。岸傍舟人望且拜，溪口直入當高譙。正聞鼓角波動搖，齊山舞翠挹岧嶢。郭西猛虎夜莫入，太守號令如怒飆。長戈椿爾喉，長刀斷爾腰。牙兵將吏無敢囂，新威烈烈野火燒。
集／總集／全宋詩／卷二六０　梅堯臣二九／秋雷(P.3322)
秋雷
春雷不發蟄，秋雷不收聲。向無一日雨，今無一日晴。昨夕玉女笑，閃閃揚目睛。雷公與雨師，自取號令明。舒慘由上天，誕妄推五行。日月不粒食，安問下土耕。雖然屋瓦爛，還有地菌生。損彼以益此，誰能較人情。堯時不無水，用禹水乃平。黎民思堯仁，往往見於羹。猶吾大君意，星火立水衡。水衡雖努力，豈將雷雨爭。
集／總集／全宋詩／卷一一一四　陳師道一／次韻夜雨(P.12645)
次韻夜雨
暗雨來何急，寒房客自醒。驟看燈閃閃，擬對竹青青。聲到江千盡，風回葉上聽。更長那得曉，欹側想儀形。
集／總集／全宋詩／卷一一七二　張耒一八／宿南山普濟院(P.13240)
宿南山普濟院
閃閃青燈照薄帷，幽人不寐自吟詩。僧來邀我更深坐，待聽山風到樹枝。
子／類書／太平廣記／卷第一百五十八／定數十三／李甲(P.1135)
6　李甲
唐天祐初。有李甲。本常山人。逢歲饑饉。徙家邢臺西南山谷中。樵採鬻薪。以給朝夕。曾夜至大明山下。值風雨暴至。遂入神祠以避之。俄及中宵。雷雨方息。甲即寢於廟宇之間。松栢之下。須臾有
呵殿之音。自遠而至。見旌旗閃閃。車馬闐闐。或擐甲冑者。或執矛戟者。或危冠大履者。或朝衣端簡者。揖讓升階。列坐於堂上者十數輩。方且命酒進食。歡語良久。其東榻之長。即大明山神也。體貌魁梧。氣岸高邁。其西榻之首。即黃澤之神也。其狀疎而瘦。其音清而朗。更其次者。云是漳河之伯。餘即不知其名。坐談論。商搉幽明之事。其一曰。禀命玉皇。受符金闕。太行之面。清漳之湄。數百里間。幸為人主。不敢逸豫怠惰也。不敢曲法而狥私也。不敢恃尊而害下也。兢兢惕惕。以承上帝。用治一方。故歲有豐登之報。民無扎瘥之疾。我之所治。今茲若是。其一曰。清泠之域。泱漭之區。西聚大巔。東漸巨浸。連陂湊澤。千里而遙。余奉帝符。宅茲民庶。雖雷電之作由己也。風波之起由己也。鼓怒馳驟。人罔能制予。予亦非其詔命。不敢有為也。非其時會。不敢沿泝也。正而御之。靜而守之。遂致草木茂焉。魚鼈蕃焉。鹹鹵磊塊而滋殖。萑蒲蓊鬱而發生。上天降鑒。亦幸無橫沴爾。又一曰。岑崟之地。岞崿之都。分坱圠之一隅。總飛馳之眾類。熊羆虎豹。烏鵲鵰鶚。動止咸若。罔敢害民。此故予之所職耳。何假乎備言。座上僉曰。唯唯。大明之神。忽揚目盱衡。咄嗟長歎而謂眾賓曰。諸公鎮撫方隅。公理疆野。或水或陸。各有所長。然而天地運行之數。生靈厄會之期。巨盜將興。大難方作。雖群公之善理。其奈之何。眾咸問。言何謂也。大明曰。余昨上朝帝所。竊聞眾聖論將來之事。三十年間。兵戎大起。黃河之北。滄海之右。合屠害人民六十餘萬人。當是時也。若非積善累仁。忠孝純至者。莫能免焉。兼西北方有華胥遮毘二國。待茲人眾。用實彼土焉。豈此生民寡祐。當其殺戮乎。眾皆嚬蹙相視曰。非所知也。食既畢。天亦將曙。諸客各登車而去。大明之
神。亦不知所在。及平旦。李甲神思怳然。有若夢中所遇。既歸。具以始末書而誌之。言於鄰里之賢者。自後三十餘載。莊皇與梁朝對壘河岸。戰陣相尋。及晉宋。戎虜亂華。干戈不息。被其塗炭者。何啻乎六十萬焉。今詳李生所說。殆天意乎。非人事乎。出劉氏耳目記
子／類書／太平廣記／卷第三百五十六／夜叉一／馬燧(P.2822)
8　馬燧
馬燧貧賤時。寓遊北京。謁府主。不見而返。寄居於園吏。吏曰。莫欲謁護戎否。若謁。即須先言。當為其歧路耳。護戎諱數字而甚切。君當在意。若犯之。無逃其死也。然若幸愜之。則所益與諸人不同。慎勿暗投也。某乃護戎先乳母子。得以詳悉。而輒贊君子焉。燧信與疑半。明晨。入謁護戎。果犯其諱。庭叱而去。畏懼之色見於面。面字原闕。據明鈔本補。園吏曰。是必忤護戎耳。燧問計求脫。
園吏曰。君子戾我。而恓惶如是。然敗則死。不得瀆我也。遂匿燧於糞車中。載出郭而逃。於時護戎果索燧。一報不獲。散鐵騎者。每門十人。燧狼狽竄六十餘里。日暮。度不出境。求蔽於逃民敗室中。尚未安。聞車馬嗁歕聲。人相議言。能更三二十里否。果護戎之使也。俄聞車馬勢漸遠。稍安焉。未復常息。又聞有窸窣人行聲。燧危慄次。忽於戶牖。見一女人。衣布衣。身形絕長。手擕一襆曰。馬燧在此否。燧默然。不敢對。又曰。大驚怕否。胡二姊知君在此。故來安慰。無生憂疑也。燧乃應諾而出。胡二姊曰。大厄。然已過。尚有餘恐矣。君固餒。我食汝。乃解所攜襆。有熟肉一甌。胡餅一箇。燧食甚飽。卻令於舊處。更不可動。胡二姊以灰數斗。放於燧前地上。橫布一道。仍授之言曰。今夜半。有異物相恐劫。輒不可動。過此厄後。勳貴無雙。言畢而去。夜半。有物閃閃照人。漸近戶牖間。見一物。長丈餘。乃夜叉也。赤髮蝟奮。金身鋒鑠。臂曲癭木。甲駕獸爪。衣豹皮褲。擕短兵。直入室來。獰目電爕。吐火噴血。跳躅哮吼。鐵石消鑠。燧之惴慄。殆喪魂亡精矣。然此物終不敢越胡二姊所布之灰。久之。物乃撤一門扉。藉而熟寢。俄又聞車馬來聲。有人相謂曰。此乃逃人室。不妨馬生匿於此乎。時數人持兵器。下馬入來。衝啼夜叉。夜叉奮起。大吼數聲。裂人馬噉食。血肉殆盡。夜叉食既飽。徐步而出。四更。東方月上。燧覺寂靜。乃出而去。見人馬骨肉狼藉。乃獲免。後立大勛。官爵穹崇。詢訪胡二姊之由。竟不能得。思報不獲。乃每春秋祠饗。別置胡二姊一座。列於廟左。出傳異記
子／類書／太平廣記／卷第四百四十一／畜獸八／雜獸／蕭志忠(P.3605)
雜獸
13　蕭志忠
唐中書令蕭志忠。景雲元年。為晉州刺史。將以臘日畋遊。大事置羅。先一日。有薪者樵於霍山。暴瘧不能歸。因止巖穴之中。呻吟不寐。夜將艾。似聞悉窣有人聲。初以為盜賊將至。則匍匐伏於林木中。時山月甚明。有一人身長丈餘。鼻有三角。體被豹鞟。目閃閃如電。向谷長嘯。俄有虎兕鹿豕。狐兔雉鴈。駢匝百許步。長人即宣言曰。余玄冥使者。奉北帝之命。明日臘日。蕭使君當順時畋獵。爾等若干合箭死。若干合鎗死。若干合網死。若干合棒死。若干合狗死。若干合鷹死。言訖。群獸皆俯伏戰懼。若請命者。老虎洎老麋。皆屈膝向長人言曰。以某等之命。即實以分。然蕭公仁者。非意欲害物。以行時令耳。若有少故則止。使者豈無術救某等乎。使者曰。非余欲殺汝輩。但今自以帝命宣示汝等刑名。即余使乎之事畢矣。自此任爾自為計。然余聞東谷嚴四兄善謀。爾等可就彼祈求。群獸皆輪轉歡叫。使者即東行。群獸畢從。時薪者疾亦少間。隨往覘之。既至東谷。有茅堂數間。黃
冠一人。架懸虎皮。身正熟寢。驚起。見使者曰。濶別既久。每多思望。今日至此。得非配群生臘日刑名乎。使者曰。正如高明所問。然彼皆求救於四兄。四兄當為謀之。老虎老麋。即屈膝哀請。黃冠曰。蕭使君每役人。必恤其饑寒。若祈滕六降雪。巽二起風。即不復遊獵矣。余昨得滕六書。知已喪偶。又聞索泉家第五娘子為歌姬。以妬忌黜矣。若汝求得美人納之。則雪立降矣。又巽二好飲。汝若求得醇醪賂之。則風立至矣。有二狐自稱多媚。能取之。河東縣尉崔知之第三妹。美淑嬌艷。絳州盧司戶善釀醪。妻產必有美酒。言訖而去。諸獸皆有歡聲。黃冠乃謂使者曰。憶含質在仙都。豈意千年為獸身。悒悒不得志。聊有述懷一章。乃吟曰。昔為仙子今為虎。流落陰涯足風雨。更將班毳被余身。千載空山萬般苦。然含質譴謫已滿。唯有十一日。即歸紫府矣。久居於此。將別不無恨恨。因題數行於壁。使後人知僕曾居於此矣。乃書北壁曰。下玄八千億甲子。丹飛先生嚴含質。謫下中天被班革。六十許本十作千。甲子血食澗。飲厠猿狖下濁界。景雲元紀昇太一。時薪者素曉書誦。因密記得之。少頃。老狐負美女至。纔及笄歲。紅袂拭目。殘粧妖媚。又有一狐。負美酒二瓶。香氣酷烈。嚴四兄即以美女洎美酒瓶。各納一囊中。以朱書一符。取水噀之。二囊即飛去。薪者懼且為所見。即尋路卻回。未明。風雪暴至。竟日乃罷。而蕭使君不復獵矣。出玄怪錄
集／總集／文苑英華／賦　凡一百五十卷／卷第二　賦二／天象二／日賦　二　李為(P.15-1)
第二
李為
仲春上日率公卿大夫朝日於東郊祗祀畢太史進曰夫日統七紀周旋天地國家災祥之至也惟唐文明日德不愆今陛下又親設第禮天下煥爛上曰朕不足以配日然國經在乎上爾即司之於日有見可使朕聞之乎太史曰臣聞天高無程日為大明天為至陽日為陽精則日於天為子象也在人為主在天為日其高明一也日之初將出兮東方霍爌烘煌地外洩光陰雲含明閃閃熒熒火炬縱橫漸高如懸或若輓上於天而傍倚諸山海水血色龍魚騰翻上浮燋烟創業之象也日之中聚焰成珠攢創成輪青天而白白雲而赤赩赩奕奕曾不得定目太虛為之晃
惑萬物依乎地無不自識太平之象也春之日葱蘢通曨霍爍晴空赫為大笑滿天地喜江風晴起錦文出水采錯爛班花樹之間新蘃粉融萬燈無烟一拂雕梁嬌霞溢乎殿堂繢壁連光溫焰生旁仁恩之象也夏之日烘彤坌勃六合焚炙風不能為氣天地變色不勝其猛乍搖紫影所照之穴化為火井草木如燒而未乾燋泉池如炊若將涌沸炎威逼人疑欲附地或透入室壁潛蒸簞席威怒之象也其於小則草芥遊虫戶網隙塵各示其容其為大則東而引千萬里不見其近出西而引千萬里不見其遠及將暮也爍乎而低淡乎而頺忽乎變容赤盖下空埃塵濛籠渾渾黃黃漸無精光黯湛疑作黯殷顏不留山巔即墜乎窮泉丹霞染雲焰焰半天暝陰夕靄薈蔚霮余光無采蹔明乎千里之外烏鵲尚鳴新月已生長夜自清今昔頓成良可悲乎夫日之不永也甚矣人之言卯比及看已可食人之言午比及看已欲昃是故聖人寸陰而惜願陛下朝視之思創業之難暮視之感淪革之易春夏視之調喜怒之節中視之將偃乎太平之地又何求焉臣又聞知聖人為君日祥屡臻五色曄曄天地同文昏弱之代吞蝕不暇列宿不沒晝而為夜可不務乎故天有日不能自靈日有光不能自明待聖人而明之也
集／總集／文苑英華／賦　凡一百五十卷／卷第九十五　賦九十五／人事六／夢舞鍾馗賦　周繇(P.434-2)
夢舞鍾馗賦以德至前王始觀神跡為韻
周繇
皇躬袍疾佳夢通神見番綽兮上言丹陛引鍾馗兮來舞華茵寢酣方悅於宸不知為異覺後全銷於美疢始訝非真開元中撫念齊民憂勤大國萬機親決於宸斷微遂沾於聖德金丹術士殊乖九轉之功桐籙醫師又寡十全之力爰感神物來康哲王于時漏滴長樂鍾敲建章扃禁闥兮閑羽衞虛寢殿兮閴嬪嬙虎枕欹象榻透熒熒之影鰕鬚簾卷魚燈搖閃閃之光聖惝恍以方寐怪狀朦朧而遽至矹疑作硉矹標眾類特異奮長髯於闊臆斜領全開搔短髮於圓顱危冠欲墜顧視纔定趨蹌忽前不待乎調鳳管撥鸞絃曳藍衫而纚揮竹簡以蹁躚頓趾而虎跳幽谷昂頭而龍躍深淵或呀口而揚音或蹲身而節拍震雕栱以將落躍瑤階而欲折萬靈沮氣以慞惶一鬼傍隨而奮躑煙雲忽起難留舞罷之姿雨雹交馳旋失去來之跡睿想纔寤清宵已蘭祛沉痾而頓愈痒山錦切寒也御體以猶寒對真妃言寤寐之祥六宮皆賀詔道子寫婆娑之狀百辟咸觀彼號伊祁亦名欝壘儺祅於凝之末驅厲於發生之始豈如呈妙舞兮薦夢明若康寧兮福履
集／總集／文苑英華／詩　凡一百八十卷／卷第一百六十四　詩十四／地部六／瀑布／入廬山仰望瀑布　張九齡(P.783-1)
入廬山仰望瀑布
前人
絕頂有懸泉喧喧出烟杪不知幾時歲但見無昏曉閃閃青崖落鮮鮮白日皎灑流濕行雲濺沫驚飛鳥雷吼何噴薄箭馳入窈窕吾聞山下蒙今乃林巒衣物性有詭激坤元曷紛矯默然置此去變化誰能了
史／地理／宋元方志叢刊／景定建康志　宋馬光祖　修　周應合　纂／卷三十七／文籍志五／詩章(P.1928-1)
【馬野亭之純】詠臺城吳時後苑晉宮城見得當時似玉京往事茫茫同水遠長郊渺渺與雲平珠璣常向耕鋤得禁禦今為陌路行只有月華還似舊徘徊花上聽寒更
○石麒麟石虎石羊還石人此間獨有石麒麟定應側近藏陵墓仗此威靈護鬼神一石琢成高且大兩頭相望儼如真參天宰木知何在今與漁樵作四鄰
○斷碑百尺豐碑立路南盡停車馬試來
看不知神道是誰墓為問康王何代官初謂流傳須永永安知磨滅巳漫漫姓名不足標青史休把將來碇石看
○鍾山石城為虎此為龍都邑無如此地雄萬壑千巖皆拱北三江七澤盡朝東埋金依舊祥光現鑿浦仍前地脉通吳晉六朝嘗巳驗如今留鑰比關中
○石頭城幾年聞說石頭城初謂堅牢似削成只是一拳如卓望初非四面有樓棚依山最好防車騎舉眼何妨矙賊營為問區區徒自守何如席卷向宸京
○幕府山當初一馬過江來幕府權宜向此開萬里封疆吾舊物一時賓客爾多才建臺此事雖堪羨掩泣其人更可哀相視不曾言及此欲教天意此時回
○靈和殿前蜀柳此柳栽從蜀郡移宮中諸柳不能垂祗緣草木根靈異非是乾坤雨露私輕似行雲清似水軟於吹絮細於絲風流可愛如何比最是風生月上時
○天闕山不知象魏欲何為布政頒條總在茲凡有往來須仰視庶幾眾庶可周知後來江左當新造好向城隅踵舊規卻指牛頭作天闕此言多少被人嗤
○清暑殿見說當持百尺梁四圍修竹
翠雲長正當盛暑都無熱不有薰風亦自涼那與人間同日月直疑天上兩陰陽有時更取龍皮浸凜凜如飛六月霜
○梅梁殿太極初時欠一梁漂流偶見石城傍曾聞禹廟還如此可見川祗欲效祥不但千年無朽蠹能令滿殿有芬香要將盛事傳來世畫出梅花十丈長
○潛鶴鼓板木為腔冒以皮其中寧有鶴來棲如何音響聞西洛未必源流自會稽既被兵人都擊破卻云禽鳥不鳴嘶分明偽妄無人辨可笑諸人識見迷
○促粧鍾禁鼓城頭報五更景陽樓上打鍾聲秪疑髣髴天將曉不省徘徊月尚明閃閃青燈星戶綴鬆鬆綠鬢霧窻橫蜂黃蝶粉都描得那有鴉兒畫不成
○銅螭署洛陽當日鑄銅螭徒得形模怪且奇玉剌口中藏不見蟲居腹內出無時移來建業尚如此徙在江陵無復茲此說流傳真誕妄便當不信不須疑
○金城柳金城四面柳為營此日征西路再經憶昔僅能高咫尺如今端可拂青冥清眸漸隔花中霧綠髮俄懸鏡裏星功業未成多少事攀枝挽葉淚淋零
○東山謝安人物江南第一流居常不
肎利名求壯年甘向東山隱暇日須將妓女遊既與斯人嘗共樂固應有患即同憂後來一為蒼生起破敵成功祗坐籌
○披香殿繡栭藻井柏為梁翡翠簾櫳映璧璫寶篆煙雲凝馥郁華林錦綺競紛芳荷花永晝湘江靜桂子西風陌路長最是春衣裁巳就領巾飄動盡天香
○古越城府城西北瓦棺東尚有遺基在此中旋折纔方二里許規模不得小邦同正當進取爭彊霸聊作屯營備敵衝老范智謀曾不識卻云爭似建康宮
○西州城運瀆居東西冶城西州遺迹甚分明多言東晉纔經始或說孫吳巳創成池苑春風羅綺市樓臺夜月管絃聲入門盡是嬉遊地惟有羊公不願行
○王導宅當時一馬渡江來幕府山頭刈草萊四海紛披都似此一時締創亦艱哉朝綱治具提還挈國本人心壅更培輔佐中興功第一應須千尺上雲臺
○陸機宅只聞二陸住華亭卻有書堂在秣陵如此弟兄無比擬翕然京洛有聲稱辯亡著論真難及受命專征若易能十萬河橋俱潰散儒生虛語不堪憑
○沈約宅飽觀明月雙溪水徧倚清
風八詠樓但見遺蹤留婺女安知故宅在昇州文章至好雖堪羨節行全虧亦可羞看得齊梁相禪際只宜稱隱不稱侯
○江揔宅青溪第宅鬬鮮妍最是江家宅可憐路上行人爭指處橋邊遺跡尚依然南冠辭住長安日北客歸來建鄴年惜此屋廬還似舊不知曾讀黍離篇
○三山九華境上曾親歷五老峯前亦屢過不似三山殊媚好何須千仞極嵳峩翠圍宛似屏間畫綠折全如水上波況與滄江苦相近見來心眼定如何
史／地理／宋元方志叢刊／咸淳臨安志　宋潛說友　纂修／卷二十四／志九／山川三／山三／餘杭縣(P.3593-1)
餘杭縣
大滌山洞天互見洞霄宮
在縣西南一十八里按茅君傳云第三十四洞第三十四洞洞霄圖志洞下有天字名大滌云蓋之天周回一百里周回一百里一作四內有日月分精金堂
玉室仙官考校災祥之所姜真人主之與華陽林屋邃道往來或言此山清幽大可以洗滌塵心故名穹崇千尺迥壓羣巒中峯之上有許遠遊昇天壇丹竈瓦甓尚存　政和閒猶有卿雲簫吹往來清越崖閒多靈芝異草人所不識
九鏁山
其勢九折縈紆相續曰天關曰藏雲曰飛鸞曰淩虛曰通真曰龍吟曰洞微曰雲璈曰朝元四時山花爛漫清芬襲人下有石門夾道今不存
天柱山
在洞西南隅乃五十七福地地仙王伯元主之按記云天有八柱在中國者三此其一也一在壽陽一在龍舒四隅斗絕四隅斗絕大清一統志引紀下有中突一峯四字聳翠參天神仙隱化時有見者山出佳茗為浙右最
伏虎巖
在大滌洞西南峻壁閒若環堵之室南有路下涉崖磴方至其所東晉隱士郭文伏獸於此因以名巖
來賢巖
在大滌東南秀峯之前嵌空數丈叢竹閒有磐
石可坐東坡作倅日同蔡準吳天常樂富國聞人安道俞康直張日華凡七人來為林泉之遊遂名其巖曰來賢今作亭於上名曰宜霜
仙跡巖
去大滌里許在路側崖上有仙人遺跡苔蘚不生溼潤光澤
大滌洞
舊傳云元同先生閭邱方遠入遊自華陽而歸所見龍鱗異境花木鮮繁門有石鼓扣之則鳴其閒頂平如砥又垂一石如柱號□隔凡過柱一重如竇過柱一重如竇重圖志穴內闊丈餘有圓井有圓井淳祐志圖志有上有中字無底唯閒琅琅琅琅圖志浪浪之聲乃　朝廷投龍處常有白鼠長可二尺仙書名為玉芝仙書名為玉芝圖志厓上產草名玉芝是也志沿淳祐志之誤餌之可以長生
棲真洞
在大滌山前峻嶺之上按記云大滌先生杜琛語弟子何法仁曰西洞尢廣汝宜居彼可遯世成真遂名棲真洞有罳頂狀若寶蓋龕室幽深乳泉點滴有東西二臺有東西二臺志詳東臺不詳西臺按圖志西臺一石平如棋局白石子如拳委積其上旁列石坐環嚮焉東臺有石閣津涯不可測常有龍爪蟠拏蹴縮之跡遊者以手漫滅之次日驗視如初或以為洞龍出入之逕　大觀
三年四月山人胡真隱居其中午夜忽聞鼉鼓數百聲火毬相繼走又黑雲靉靆皆奔出洞外次則迅雷烈風駭震山谷真隱股慄莫知所措移時方止
石室洞一名藏書洞
在大滌山中峯之前有巖竇石梁洞外泉脈垂溜注於石梁之下洞初未顯吳筠吳筠宋不出筠注從竹從均避理宗嫌名後同解化於宣城指門人藏書劍於此尋訪果得之又按景行錄云西麓有巖扉石座自然成備蓋不止乎書劍亦天師藏真在焉按石精金光經言曲晨飛精藏景錄神劍解之道凡蹔過太陰紫胞鍊度皆四百年其藏必發蓋數足運會真靈自有以發之耳今天師石室之藏巖扉呀啟益驗此經之說山腰有石窪樽洞上有石茶竈皆仙家遺跡隱士陸凝之永仲嘗築室於是號石室先生云
嗚鳳洞
去大滌一里許山之上石門阻隘童稚可入者閱其內石屋旁一小路不知其極上有穴泉溜環珮之聲入於方池未嘗減溢耆舊傳云錢氏時因鳳凰來故以名其地亦改為靈鳳鄉
鳴鈴洞
祥符舊志云在洞霄宮東山之上洞多竅穴風作則鳴舊本作鳴虛洞
龍蛻洞
在大滌洞東一里許喬木幽隱巖穴嵌巉深可數丈春夏多蛇虺潛伏　皇祐初羽人於洞閒獲龍骨數肩齒角皆具因以名之記云五洞潛通此其一也
白茅洞
在大滌之西南一十里嶺石之上靈象巋然按記云有晉人遇一道士衣巾爽麗自洞而出詢其名氏則曰吾白茅先生職此久矣因以名之其洞門如井垂綆而下一二丈至地回環容坐二十人乃第一重也屈身下入又可二丈有仙人酒甕及二石若柱上有一竅通明
歸雲洞
去大滌五里在西嶺外層岡之上即棲真之後門深可百餘丈百餘丈丈圖志尺石壁光瑩洞有罳頂亞於前洞按記云是神仙迴車之便道故曰歸雲常有雲氣往還其洞外又有隟地皆灌木疏篁隱映前
谷
撫掌泉
在洞霄宮殿階之西深可三尺許清泠清泠泠宋誤冷以圖志校可鑑古詩云卻疑三尺底別是一壺天舊傳錢武肅王至宮有雙鶴飛舞其上因撫掌招之鶴墮而泉涌故號撫掌或言舊名涌泉漕使陳公堯佐因按察至焉問羽士此何水荅曰涌泉昔仙人撫掌而泉涌公於是撫掌果如其言按舊志云久旱不竭瑩潔常澄或時五色變異不可測夏寒而辨砂礫冬溫而育萍藻育萍藻育圖志冒　熙寧初有物狀如鯪鰻遶欄楯閒兩目如丹時人以杖扑之即墜入泉去須臾陰霧周布一山大水自天柱源來洶涌可畏將墊殿堂乃止惟損去廓屋數閒或曰龍之怒也
明星瀆
在縣東一里二百步周回一百五十步溪之南塘　敕使投龍於天柱大滌洞必先祭明星瀆九域志載餘杭古跡亦然耆老相傳云昔有人晝視水中有星燦然故號明星瀆溪下多潭皆遇水決衝注而成自新堰以西第三潭最深瑩
而闊者明星瀆也父老云瀆之南瀕路舊有女冠之居遺址尚在
瀑泉
在洞霄宮憩賓亭外三十餘步三泉吐溜合而成瀑
冷泉
在洞霄宮外半里路石罅閒路石罅閒路下育旁字水脈甚細冬夏不絕瑩然若玉壺之貯沆瀣也山行者掬飲毛骨竦然炎月投以熟物熟物熟繡谷改熱至晚即冰結
新池
即今洞霄宮廚院方沼源自前池溜於坳堂唐大歷中縣令范愔所鑿李元卿記云執爨無欲清之僕挈瓶無汲深之勞
雲根石
去大滌一里許在路傍之西與仙跡相近石狀如雲從地涌出故以雲根名之
藥閫
在大滌洞東山之前夏侯天師種藥於此芝畦朮塢百藥之植靡所不有嘗言古聖人以上藥養神中藥養性下藥遣病可使人神靈可使人
性明可使人病愈故常施藥於鄽隨緣深淺而遇有藥圃詩云綠葉紅英徧仙經自討論偶移巖畔菊鋤斷白雲根一日樵者開圃中有犬嗥有犬嗥圖志有物大嗥自籬而窺見師策鞭乘一獸似虎非虎行疾如風入東山而去今四山生草藥六十餘種圃跡猶存
清音亭
在大滌洞路之中後數丈乃天柱泉發源之竇水流沿洄亭閒循除以入於沼清泠可愛亭名取左太沖山水有清音之句
祥光亭
在大滌洞口錢武肅微時嘗臥巨石之上指洞而言曰異時或富貴當建亭覆此石及衣錦回營飾頗盛其石今瘞亭下　祥符五年中使及漕臣州佐邑令偕集於此忽五色雲出洞中數刻方散因名亭曰祥光樵者閒有見仙人弈棊於亭至前則不復見　咸平中民有來盜其檻斧之焱焰隨起飛逐盜為之驚奔
翠微亭
自來賢巖前東五十餘步登小坡而上名青檀
山路之右皆依巖左臨深坎路旁有巨石與巖對峙號小石門過此則巖石轉有泉自石溜而下注於巖穴狀如石盂橫探小竅深不可測其水不盈不涸號曰泂酌泂酌之上有巨石圓竅玲瓏號曰月窟月窟之西有穴盛溜最冷號曰冰壺泂酌之下又有泉穴其水最清號曰鏡潭今泉源湮沒皆非舊迆邐至試劍巖其石如劍劈斷旁有巖隙可憩數人行二十餘步有峭壁面北從地涌出高可二三丈廣二三十丈其上蒼翠玲瓏奇怪萬狀出於天巧莫可形容其秀氣發自來賢至此半里餘始畢露無遺上有石乳焚之最香但有巖自北而生正蔽其前外旁相去猶有數尺深入僅可容人臨坎作亭名曰翠微
題詠大滌山楊傑詩大滌洞天玉為室真官典校長生籍金闕九鎖明明開金闕九鎖明明開洞霄詩集青山九鎖閟仙源老盡碧桃人不識祖龍求仙徒用力駕海欲驅山下石神人倚住不與行留得巖前隱仙跡○吳侍郎昌裔九吟九吟九作八是也詩并序云青蓮山人吳昌裔攜客山行詠陶嘉月自雙徑來洞霄丹巖翠壑林立環擁神剜鬼刻不可名狀餐雲潄月偶得九吟留之山中以紀幽踐　九鎖云上界神仙住九華故留靈鎖護煙霞雲根欲斷溪回處流出常山常山山中幾片花　棲真云鑿破千年渾沌心石楠當戶洞愔愔詩臞猶怯春寒在捫石梯雲不敢深天柱云柱天屹嶫斷鼇根鼇根根作足臥草蒙茸伏虎痕想
見山中明月夜有人長嘯抱崑崙　石室云竹几蒲團石室中細書抱朴校參同寄聲碧眼朱高上何必攜琴下閬風　清音云山出涓寒涓寒清寒淳祐志寒涓一道泉暗聲落澗下錚然轆轤引上泥丸頂便是人閒赤腳仙　來賢云杖挂松花酒一瓢手挼柏子雜香燒山空露冷吟招隱掉首諸賢不受招　翠蛟翠蛟詩洞霄詩集蒼松翠石東寒流卷下空山白玉虬亂壑無人煙霧集一庭飛雨暮生秋云蒼松翠石束寒流飛下長身白玉虬吐出英雲千尺雨須臾雷霽水痕收　飛玉飛玉詩誰鑿巖扉石竇開懸厓飛瀑轉風雷須臾白浪從天下野客不知何處來並與此異云誰擘巖扉石竇開中流玉水潄蒼苔有時卷雪從天下端是源頭蓄得來○自元鑒詩天壇絕頂山髣髴翠微閒跡久苔紋碎雲根古木閒丹成人已去鶴駕未曾還猶有簫吹響時時下舊山○高參政定子禱雨作牽絲晨謁玉皇家喚起慵龍乞井花醒看滿山枝葉語晚唐句子是萌芽　詩到眉山白一家也將正命攝於邪巧裁大滌天成景戲詠庭蛟與洞鴉　兩閒灑落無塵著萬象森羅觸處逢此意要令兒輩覺擎天一柱愛中峯○趙南塘和茂實弟紀遊韻山滌浮埃宇暖霄遯翁行處有人邀仙關寂寂誰開鎖俗駕憧憧自過橋朝氣蘭蓀清帨韘夜聲猿鶴美笙簫浮生一日閒難得那計顏姿茂與凋　金銀宮闕插天華一徑縈蛇嶺冠霞游子恍疑塵換世山人笑問客還家水輸東北通歸汶峯列西南秀出琊喧寂萬殊從爾好是中佳趣要無涯　欲闖靈關燭借光窅然深墨定何鄉隱棲舊託郭文舉仙籍今收魏伯陽芝室丹深巖樹綠松房酒熟洞雲香老生一醉迷凡聖付與時人共校量　雨來龍口吐長煙風去鵬程跨大年圮上書存記黃石洞中棊罷失言天幾時谷納霜鐘響是處巖排錦樹圓莫怪好山仙路徧正惟好事與流傳　俠仙初日醉芳醪曾與猿公接戲遨彩霓跨空橋影澹黃蛇分雨劍痕高試從嶮處□天路莫向塵閒畫地牢千載祖龍移不去浪教山鬼笑徒勞　瓊館祠真歲奠椒老坡題後閒何寥橘中儻值厖眉叜箐裏寧逢獨足魈欲問津迷無纜繫莫夸徑捷有弓招長松怪石森然在又見亭皋一葉飄　絕愛穿簷碧數竿桃椎嘗此掩柴關柳猶生肘慵忘我藜不充腸病下山疑有燭龍潛月窟得無笙鶴過雲閒積蘇俯視濛濛爾八極吾將契
往還　此亭此水幾徘徊舊觀今新老眼開行險不盈還一笑窮源未得且頻來湯年閒亦旱禱雨禹步乃能冬起雷戲語聊貽道門舊高明了此復何猜○程滄洲公許步虛蘂珠七言　元蓋之天高崒嵂自兩天眼支一脈嶙峋四面森翠壁中有瑤柱倚天立窈窈鬱鬱僊者宅涵雲蓄霧九鎖隔石扉誰遣玉𥫽擘通行豈虞虎豹搤雲臺散吏青城客掉頭三㠀風煙窄南薰駕我來散策晴天萬里展笑色祖龍驅山山辟易仙人抵住如刻劃武皇情念膏火迫宮壇經營竟奚益惟我　章聖薦簡璧心與天同緜寶歷　高皇中天定都邑脫屣大位駐　清蹕至今僊館閟　奎畫跪拜締眎涕霑臆大滌棲真轉石室幽巖邃竇杳莫測似聞句曲通咫尺颷游何曾有轍跡天壇可望不可陟翠箬閃閃丹氣溢我名何自標洞額〔大滌崖壁上髣髴有賤名二字〕得非三生託真籍一念之差甘墮謫拊心靜慮深咎責羽衣窺我慘不懌為我洗琖酌琥珀沈沈古井龍嗜蟄誰令怒吼捲飛帛夜涼健倒風雨急醒悟乃是巖溜滴西瞻氛祲羌堛塞玉華故棲歸未得文舉遠遊記夙昔借一菴地紬隱帙百六行度運會厄列真校錄曉繼夕恫憫含生沛德澤罷征寬斂戢鋒鏑名山是處可棲逸不材我自安社櫟勳業振古名揭日邂逅要知非爾力蠻觸擾擾鏖得失豈容汩我室虛白流鈴擲火九穹碧泰初為鄰壽無極○徐大玉獻子詩入得青山第幾重龍蟠鳳舞著仙宗九關雲鎖疑無地數步天開又一峯大滌洞中丹作井昊穹殿下石為松我來自結真人伴杖屨翩躚是指蹤○葉靖逸紹翁詩葉靖逸紹翁詩中四句云巖瀑蕭蕭中夜雨松風颯颯四時秋空亭虎嘯人何在古洞龍歸霧未收末句更游作約重游倦身祇欲臥林邱羽客知心解款留泉溜涓涓中夜雨天風凜凜四時秋虎巖月澹迷仙路龍洞雲深透別州九鏁青山元不鎖碧桃閒後更來遊九鎖山徐凝詩人行之字路嶔巇九鎖縈迂縈迂青山勝九嶷祇被白雲生不斷無端點破碧瑠璃○晁端友詩行盡青峯青峰峰作山與碧溪何須辛苦覓天梯九山不鎖尋真路自是人心到後迷伏虎巖唐吳筠詩郭生在童穉已得方外心絕迹遺世務棲真入長林元和感異類猛獸懷德音不憶固無情斯言微且深來賢巖蔡準
詩大滌洞沈沈天柱峯嶫嶫人世悲落花觀松無易葉朝夕樵風生雲鶴閒情愜何當採玉芝真蹤從此躡大滌洞白元鑒詩云靈山實秀德仙聖杳難親水溜空沿石雲扃不見人川源世上異日月洞中春欲出虛無境應脩有待身棲真洞趙兩山汝唫詩幅中灑松露雙袖抖衣塵可耐人閒暑來尋洞裏春座分雲骨冷屐隱甃紋新鶴近清尊舞如留欲法賓
子／儒家／朱子語類／卷第一百一十三／朱子十／訓門人一(P.2738)
安卿問：「前日先生與廖子晦書云：『道不是有一箇物事閃閃爍爍在那裏。』固是如此。但所謂『操則存，舍則忘』，畢竟也須有箇物事。」曰：「操存只是教你收斂，教那心莫胡思亂想，幾曾捉定有一箇物事在裏！」又問：「『顧諟天之明命』，畢竟是箇甚麼？」曰：「只是說見得道理在面前，不被物事遮障了。『立則見其參於前，在輿則見其倚於衡』，皆是見得理如此，不成是有一塊物事光輝輝地在那裏。」義剛。
子／儒家／朱子語類／卷第一百一十七／朱子十四／訓門人五(P.2807)
安卿問：「先生前日與廖子晦書云『道不是有箇物事閃閃爍爍在那裏』，固是如此。但所謂『操則存，舍則亡』，畢竟也須是有箇物事。」曰：「操存只是教你收斂，教你心莫胡思亂量，幾曾捉定有箇物事在那裏！」又問：「『顧諟天之明命』，畢竟是箇甚麼？」曰：「此只是說要得道理在面前，不被物事遮障了。『立則見其參於前，在輿則見其倚於衡』，皆只是見得理如此，不成別有箇物事光爍在那裏！」
子／筆記／宋朝事實類苑／卷六十九／神異幽怪　二／魏大諫(P.923)
魏大諫
平生頗嘗見怪異，在家居時，因中夏乘涼，夜將半，舍南三十許步忽有人聚語，且悲且嘯，燈火閃
閃，其光燄絕碧色，火邊有四五人環坐，或敧或舞。公孰視之，知必鬼物，因引弓援矢射之，一發中右坐一人，其餘且走而哭曰：『射殺于媼也。』既而察之，見箭正穿一破鉢盂。又嘗在趙州寓，護兵魏咸美，公署內有西堂，平常時，人皆不敢居焉。其堂內尤有怪，咸美素知公有膽氣，因請公曰：『敢宿西堂乎？』公曰：『何為不敢？』即泊于西堂，獨枕一劍，其夜二鼓初，聞門戶忽自開，公在床偃臥，見美婦女二十餘人，笑語直入於堂內。公問：『爾等何人，輙敢來此，有姓氏乎？』皆不答。公又曰：『何不近來？』婦女一齊逼於床，公戲之曰：『爾等有變耶？胡不徙吾床於堂下。』一人曰：『公擲去劍，吾曹徙床，豈難也哉？』公即取劍擲於地，於是羣女遂負床置於門堂外，公猶在床，獨撫股仰視，婦人皆羅列於床。公乃曰：『得矣，復吾床故處。』婦人卻負床於堂內，有一人把火炬燒牀帳，俄而火四起，公亦不動，但訝火微熱而不甚炎烈，須臾火盡，婦人笑曰：『此何人哉？』言訖不見。及曉，具此白主人，主人大駭，是堂爾後因不復有怪也。是時，冀趙間大旱，公與鄉人徐載、王禮，徒步閈閎，忽逢一丈夫，貌古朴野，服飾弊裂，揖公曰：『啜茶一甌，可乎？』傲然而坐，徐頗不悅，以為何如人耳。啜訖，弊衣者曰：『今夜三更當雨。』徐不然之，彼丈夫有慍色，迴顧徐間，面上出火焰，高二尺許，光溢四坐，客惶駭不已，火滅，彼丈夫亦失所坐處。於是白于魏侯，是夜，風清月皎，雲忽瞑合，大雨如注，一夕告足。咸美自此畫神，公以為信有，而且不誣也。公即歸大名，在路為大旋風所繞，莫能前進，公怒曰：『安有是哉！』遂引弓射之，正中一物，風乃止，視之，一白驢首，旋逼而滅之，行者盡懼異之。公至家，鄰舍有巨石磨，以久不為用，公以手之末指擬而祝曰：『儻富貴有命，隨指而旋。』有若神助，勢如轉丸者數四，傍觀輿人，躍力推舉，輪植
不可動，咸伏其異焉。又嘗寢，覺手中有金一錠，巨細形體，首尾如蠶，不知自何而至，其季弟收之，于今存焉。後於縣郭內買宅居，日夜以讀書為業，縣城內有威雄將軍廟，居人敬憚，遠近必禱祀以求靈報。廟有主廟李紹斌者，常與民導神之酒饌而達其意。忽一夕，公夢一健步入門，呼曰：『將軍至矣！』公惶駭，具襴靴，竦立於庭中，斯須聞數呵殿趨導至。有頃，見一少年衣錦袍，戴金花帽，跨紅驄馬，至則索胡床，據廳事坐，左右僕從，衣服鮮明，將鷹犬，操竿挾彈，蹴踘角抵，羅列於庭戶。將軍揖公坐，公辭讓至於再，至於三，方坐於席次。將軍曰：『吾來，事有欲便君爾。』公避席曰：『諾。』將軍使小豎持上排十二錢，命公曰：『唯所意取之。』公依旨於第二第四行間各探一錢，將軍笑曰：『來年未及第，須後年也。前去甚嘉。』將軍指第一行間下一錢云：『如此得錢，雖來年及第，然終身敍不進，請善保吾二錢，有疑可決。』言訖而不見。公夢覺，夜方半，遂伸紙揮管以記其事，竟不復寐。五鼓，俄有叩門者，問之，乃主廟李紹斌也。公曰：『來何早？』紹斌曰：『夜來知將軍奉謁，令紹斌送卦錢來。』公視之，乃夢中所探得二錢，圓模巨細，略無異焉。公甚駭異，因躬備酒饌而往奠謝之，所得二錢，藏於篋笥，保惜尤謹，遇事有疑慮，則以錢占之，吉凶無不應兆。太平興國四年赴舉，果下第，因遊相國寺之石殿，頗動歸歟之思，復有投筆之謀，忽不決，見一梵僧，疎眉大目，謂曰：『子前程極遠，何妄想耶？』公眙拱立，命於泗州院烹茗一啜。復曰：『他日當相見』，言訖，倏之柱中。公徐思曰：『吾聞西來有神異高僧，秘靈骨於泗濱者，斯之謂乎？』乃繪其像而禮奉之。至太平興國五年閏三月，及第，又至道元年八月，移知潭州，賜白金五百兩，仍降璽書奬諭。沿汴舟行，既達洞庭湖，方其中流，俄而風濤暴作，雷雨雲霧昏迷如夜，舟
人戒曰：『慎無鼓樂及薪松煎油，不如是，當有蛟龍出於患害也。』整衣冠禱之，曰：『廷式束髮仕宦已來，常盡廉恪，所治州郡，夙夜在公，今奉朝命，俾典湘潭，命也已矣，則速沈於波中，如其不然，則無為恐怖耳。』言訖，使庖夫爨松薪，熬油，作樂，俄頃風止浪息，而前去至潭州，泊於驛門外岸隈。舊有大舟，命曰水驛，皆往來星使，多居於此舟也。公將家就休，方亭午，假寐，如聞人呼曰：『起』，公未熟寢，如此已數四，因起視舟，水已侵入，將其半也。公驚遽移家，其舟旋為中斷而沒矣。交政後，與僚屬遊會春園擊丸，會坐牀上，有圓竅甚小，公移牀二十步，謂僚佐曰：『吾以丸射之，如中，則吾前途未易量也。』即射之，正中竅中，飛越，快然不礙，復收丸校竅，竅小不容焉。次日，有勑書褒勞公之能績，拜右諫議大夫，知審刑院。厩中有烏馬，常乘騎，一日晚歸第，至曹門外橋南望，有婦人立水面上，向而呼曰：『相公！放我兒來。』所乘馬驚逸，幾不可制，即不見矣。次日，水中濯馬足迴，馬病，醫藥至備，而無差矣。公對馬曰：『吾賴爾力亦多也，今爾病，吾醫療亦極矣，如必不可，爾出吾門外，慎勿於吾面前斃。』蓋所不忍。馬即跪前脚，目有淚下，如辭狀，起而歔欷，出門外，即氣絕矣。左右互相嘆訝。魏大諫見異錄。
子／醫家／御定佩文齋廣群芳譜／花譜　卷二十二至卷五十三／卷三十三　牡丹二／集藻／七言律詩(P.23-1)..[文淵閣四庫全書本]
［七言律詩］
〔增〕唐韓愈〈戲題牡丹〉幸自同𨳩俱𨼆約何湏相𠋣鬭輕盈凌晨并作新妝面對客偏含不語情雙燕
無機還拂掠遊蜂多思正經營長年是事皆抛𥁞今日欄邉暫眼明
〔原〕李商隱〈牡丹〉錦幃初卷衛夫人繡被猶堆越鄂君𡸁手亂翻雕玉珮折腰争舞鬰金裙石家蠟燭何曾翦荀令香爐可待熏我是夢中傳彩筆欲書花葉寄朝雲
〔增〕李商𨼆〈回中牡丹為雨所敗二首〉下苑他年未可追西州今日忽相期水𠅘暮雨寒猶在羅薦春香暖不知舞蝶𣪞勤收落蕊佳人惆悵卧空幃章臺街裏芳菲伴且問宫腰損㡬枝　浪笑榴花不及春
先期零落更愁人玉迸淚傷心數錦瑟驚絃破夢頻萬里重隂非舊圃一年生意屬流塵前溪舞罷君回顧并覺今朝粉態新　温庭筠〈牡丹〉水漾晴紅壓叠波曉來金粉覆庭莎裁成艶思偏應巧分得春光最數多欲綻似含䨇靨笑正繁疑有一聲歌華堂客散簾𡸁地想凭闌干斂翠蛾　方干〈牡丹〉借問庭前早晩栽座中疑是畫屏開花分淺淺臙脂臉葉墮𣪞𣪞膩粉腮紅砌不湏誇芍藥白蘋何用逞重臺殷勤為報㸔花客莫學遊
蜂日日來　不逢盛暑不衝寒種子成叢用法難醉眼莫為抛去得狂心更擬折來㸔凌霜烈火吹無熖裛露隂霞曬不乾莫道嬌紅怕風雨經時猶自未凋殘
〔原〕韓琮〈牡丹〉桃時杏日不争濃葉帳隂成始放紅曉艶逺分金掌露暮香深惹玉堂風名遺蘭杜千年後貴擅聲歌百醉中如夢如仙忽零落暮霞何𠁅緑屏空
〔增〕李山甫〈牡丹〉邀勒春風不早𨳩衆芳飄後上樓臺數苞仙艶火中出一片異香天上來曉露精神妖欲動暮𤇆情
態恨成堆知君也解相輕薄斜凭闌干首重迴　薛能〈牡丹〉去年零落暮春時淚濕紅箋怨別詩常恐便同巫峡散何因重有武陵期傳情每向馨香得不語還應彼此知見欲闌邉安枕席夜深閒共說相思　牡丹愁為牡丹饑自惜多情欲瘦羸穠艶冷香初葢後好花甘雨正開時吟蜂徧坐無閒蕊醉客曾偷有折枝京國別來誰占玩此花光景屬吾詩　秦韜玉〈牡丹〉折妖放艶有誰催疑就山中旋折來圖把一春皆占斷故留三月始
教開壓枝金蕊香如撲逐朶檀心巧勝裁好是酒闌絲竹罷𠋣風含笑向樓臺　唐彦謙〈牡丹〉真宰多情巧思新故将能事送殘春為雲為雨徒虚語傾國傾城不在人開日𦂶霞應失色落時青帝合傷神嫦娥婺女曾相送留下鴉黃作蕊塵　吴融〈紅白牡丹〉不必繁絃不必歌静中相對更情多𣪞鮮一半霞分𦂶潔澈傍邉月颭波㸔乆願成莊叟夢惜留湏倩魯陽戈重來應共今來別風墮香殘襯緑莎　〈僧院白牡丹二首〉膩若裁雲薄
綴霜春殘獨自殿羣芳梅妝向日霏霏暖紈扇揺風閃閃光月魄照來空見影露華凝後更多香天生潔白冝清浄何必𣪞紅映洞房　侯家萬朶簇霞丹若並雙林素艶難合影只應天際月分香多是畹中蘭雖饒百卉争先𤼵還在三春向後殘想得恵休凭此檻𡧓将榮落意來㸔　殷文圭〈趙侍郎宅㸔紅白牡丹因寄楊状頭贊圖〉遲開都為讓羣芳貴地栽成對玉堂紅艶褭𤇆疑欲語素華映月祗聞香翦裁偏得東風意淡薄如矜西
子妝雅稱花中為首冠年年長占斷春光　李建勳〈晩春送牡丹〉携觴邀客繞朱欄膓斷殘春送牡丹風雨數來留不得𩀌披将謝忍重㸔氛氤蘭麝香初减零落雲霞色漸乾借問少年能㡬許不湏堆酒壓杯　〈殘牡丹〉膓斷題詩如執別芳茵愁更繞闌鋪風飄金蕊㸔全落露滴檀英又暫𧁨失意媫妤妝漸薄背身妃子病教扶迴㸔池館春歸也又是迢迢㸔畫圖　李中〈柴司徒宅牡丹〉暮春䦨檻有佳期公子𨳩顔乍拆時翠幄密籠
鶯未識好香難揜蝶先知願陪妓女争調樂欲賞賔朋預課詩只恐却隨雲雨去隔年還是動相思　張蠙〈觀江南牡丹〉北地花𨳩南地風寄根還與客心同羣芳𥁞怯千般態㡬醉能消一畨紅舉世祗将華勝實真禪原喻色為空近年明主思王道不許移栽滿六宫
〔原〕羅𨼆〈牡丹〉似共東風別有因絳羅髙捲不勝春若教觧語應傾國任是無情亦動人芍藥與君為近侍芙蓉何𠁅避芳塵可憐韓令功成後辜負穠華過此身
〔增〕徐夤
〈牡丹〉萬萬花中第一流殘霞輕染嫩銀甌能狂紫陌千金子也惑朱門萬户侯朝日照𨳩携酒㸔暮風吹落繞闌收詩書滿架塵埃撲𥁞日無人略舉頭　〈尚書座上賦牡丹花其花自越中移植〉流蘓凝作瑞花精仙閣𨳩時麗日晴霜月冷銷銀燭熖寳甌圎印彩雲英嬌含嫩臉春妝薄紅蘸香綃艶色輕早晩有人天上去寄他将贈董雙成　〈依韻和尚書𠕂贈牡丹花〉爛銀基地薄紅妝羞殺千花百卉芳紫陌昔曾遊寺㸔朱門今𠕂繞闌
望龍分夜雨資嬌態天與春風𤼵好香多著黃金何𠁅買輕橈揺過鏡湖光　〈白牡丹〉蓓蕾抽開素練囊瓊葩熏出白龍香裁分楚女朝雲片翦破姮娥夜月光雪句豈湏徵桞絮粉腮應恨帖梅妝檻邉㡬笑東籬菊冷折金風待降霜　〈憶牡丹〉綠樹多和雪霰栽長安一別十年來王孫買得價偏重桃李落殘花始開宋玉鄰邉腮正嫩文君罏畔錦初裁滄州春夢空腸斷㸔𥁞猶将勸酒杯　〈惜牡丹〉今日狂風掲錦筵預愁吹落夕陽天閒
㸔紅艶只湏醉漫借黃金豈是賢南國好偷誇粉態漢宫冝摘贈神仙良時誰作鶯花主白馬王孫恰少年　劉𠔥〈𠕂㸔光福寺牡丹〉去年曾㸔牡丹花蛱蝶迎人傍彩霞今日𠕂遊光福寺春風吹我入仙家當筵芬馥歌唇動𠋣檻嬌羞醉眼斜來嵗未朝京闕去依前和露載歸衙　釋歸仁〈牡丹〉三春堪惜牡丹竒半𠋣朱闌欲綻時天下更無花勝此人間偏得貴相宜偷香墨蟻斜穿葉窺蝶黃鶯倒挂枝除却解禪心不動筭應狂殺五陵
兒
〔原〕魚𤣥機〈賣殘牡丹〉臨風興歎落花頻芳意潜消又一春應為價髙人不問却縁香甚蝶難親紅英只稱生宫裏翠葉那堪染露塵及至移根上林苑王孫方恨買無因
〔增〕宋寇凖〈應制賦牡丹〉栽培終得近天家獨有芳名出衆花香逓暖風飄御座葉籠輕靄襯明霞縱吟冝把紅牋擘留賞惟張翠幄遮深覺侍臣千載幸許隨仙仗㸔穠華　韓𤦺〈晝錦堂賞牡丹〉從來三月賞芳妍開晩今逢首夏天料得東君私此老且留西子乆當
筵桞絲偷學傷春緒榆莢争飛買笑錢我是至和親植者雨中相見似澘然　〈再賞牡丹〉錦堂重賞牡丹紅不惜殘英數日空嘉艶豈無來嵗好清歡難得故人同誰言山下曾為雨只恐身輕去逐風且共對花開口笑莫持姚左較雌雄　趙抃〈禁省牡丹〉校文春殿籥天闗内籞千葩放牡丹風捲異香來幕帟日披濃艶出闌干芳菲喜向禁中見憔悴憶曾江外㸔翦賜從臣君意重數枝和露入金　胡宿〈憶薦福寺牡丹〉十日春風隔翠
岑祗應繁朶月成隂樽前可要人頺玉樹底遥知地側金花界三千春𣺌𣺌銅槃十二夜沉沉雕分篸何由得空作西州擁鼻吟　蔡襄〈陪提刑郎中吉祥院㸔牡丹〉節候初臨榖雨期滿天風日助芳菲生來已占妙香國開𠁅全烘直指衣攬照儘教烏帽重放歌湏遣羽觴飛前騶不用傳呼急待與遊人一路歸　蘓軾〈常潤道中有懐錢塘寄述古〉國色夭嬈酒半酣去年同賞寄僧檐但云撲撲晴香軟誰見森森曉態嚴榖雨共驚無㡬
日蜜蜂未許輒先甜應湏火急回征棹一片辭枝可得黏　〈杭州牡丹開時周令作詩見寄次其韻〉羞歸應為負花期已見成隂結子時與物𡪍情憐我老遣春無恨頼君詩玉臺不見朝酣酒金縷猶歌空折枝從此年年定相見欲師老圃問樊遲　朱長文〈淮南牡丹〉竒姿湏賴接花工未必妖華限洛中應是春皇偏與色却教仙女媿乗風朱欄共約他年賞翠幙休嗟數日空誰就東吴為品第清晨仔細閲芳叢　陸㳺〈牡丹〉吾國名花天
下知園林𥁞日敞朱扉蝶穿密葉常相失蜂戀繁香不記歸欲過每愁風蕩漾半開却要雨霏微良辰樂事真當勉莫遣匆匆一片飛
〔原〕楊萬里〈謝張公父送牡丹〉病眼㸔書痛不勝洛花千朶喚雙明淺紅醲紫各深様雪白鶴黃非舊名擡舉精神微雨過留連消息嫩寒生蠟封水養松窓底未似雕欄𠋣半酲　〈詠重臺九心淡紫牡丹〉紫玉盛碎紫綃碎綃擁出九嬌嬈都将些子鬰金粉亂㸃中央花片梢葉葉鮮明還互照𠅘𠅘丰韻
不勝妖折來細雨輕寒裏正是東風拆半苞
〔增〕楊萬里〈賦周益公平園白花青緣牡丹〉東皇封作萬花王更賜珍華出上方白玉杯将青玉緣碧羅領襯翠羅裳古來洛口元無種今去天心別作香塗改歐家記文㸔此花未出說姚黃　〈立春檢牡丹〉牡丹又欲試春妝𢗅得閒人也作𢗅新舊年頭将替換去留花眼費商量東風從我袖中出小蕾已含天上香只道開時恐膓斷未𨳩先自斷人膓　〈春半雨寒牡丹殊無消息〉今嵗芳菲儘
未𢗅去年二月牡丹香寒暄不定春光晩榮落儘遲花命長纔一兩朝晴炫野又三四陣雨鳴廊對江魏紫拳如蕨而况姚家進御黃　金蔡珪〈和彦及牡丹時方北趨薊門情見乎辭〉舊年京國賞春濃千朶曾開共一叢好事祗今歸北圃知音誰與醉東風臨觴笑我官程逺賦物輸君句法工却笑燕城花更晩直應趁得馬家紅　郝俣〈應制状元紅〉仙苑竒葩別曉叢緋衣香拂御爐風巧移傾國無雙艶應費司花第一功天上異㤙深雨
露世間凡卉謾鉛紅情知不逐春歸去常在君王顧盻中　劉仲尹〈西溪牡丹〉為雲為雨定成虚醉臉籠嬌試粉初舉國春風避姚魏換胎天質到黃徐百年金谷憑闌袖三月揚州載酒車我欲禪居浄餘習湖灘枕石㸔㳺魚　党懐英〈應制粉紅雙頭牡丹〉𡖖雲分瑞兩嫣然鏡裏妝成穀雨天曉日𠋣闌閒妬艶春風拾翠偶駢肩水南水北何曾見桃葉桃根夲自仙夢想沉香𠅘北檻畧修花譜記芳妍　春意應嫌芍藥遲一枝分秀伴雙
蕤並肩翠袖初酣酒對鏡紅妝欲𨷵竒上苑風𤇆工獻巧中天雨露夲無私更㸔散作人間瑞萬里黃雲麥兩岐　趙秉文〈五月牡丹應制〉好事天工養露芽陽和趁及六龍車天香䕶日迎朱輦國色留春待翠華穀雨曾霑青帝澤熏風又捲赤城霞金薦瑞休嗟晩猶是人間第一花　元好問〈紫牡丹〉金粉輕黏蝶翅勻丹砂濃抹鶴翎新儘饒姚魏知名早未放徐黃下筆親映日定應珠有淚凌波長恐襪生塵如何借得司花手偏與人
間作好春　天上真妃玉鏡臺醉中遺下紫霞杯已從香國偏薰染更怕花神巧翦裁微度麝熏時約畧驚移鸞影却低回洗妝正要春風句寄謝詩人莫浪來　元吴澄〈次韻楊司業牡丹〉誰是舊時姚魏家喜從官舎得竒葩風前月下妖嬈態天上人間富貴花化魄他年鎖子骨㸃唇何𠁅箭頭砂後庭玉樹聞歌曲羞殺陳宫說麗華　公詩態度靄祥雲𦂶語天香一樣新楮葉雕鎪空費力楊花輕薄不勝春老成此日名園主俊乂同時
上國賔樂事賞心涵造化撥根未遜洛中人　袁桷〈單臺牡丹〉暖風吹雨佐花𨳩送我灤陽第四回内院賜曾傳側帶江南畫不數重臺迴黃抱紫傳真訣嫓白抽青陋小才自是妖紅居第一他年折桂莫驚猜　虞集〈謝吴宗師送牡丹〉輕風紫陌少塵沙忽見金送好花雲氣自隨仙掌動天香不許世人誇青春有態當窓近白髪多情插帽斜最愛尚書才思別觧吟蝴蝶出東家　貢師㤗〈吴景文居牡丹〉韶光天遣屬君家猶是東京第
一花金鼎夜寒團絳雪錦機春暖簇紅霞𠋣風忽作纒頭舞避日還将便面遮遮莫闌干同醉𠋣却憐孤客髩先華　李孝光〈牡丹〉富貴風流㧞䒭倫百花低首拜芳塵畫欄繡幄圍紅玉雲錦霞裳蹋翠裀天上有香能葢世國中無色可為鄰名花也自難培植合費天公萬斛春　胡天㳺〈牡丹〉相逢𥁞道㸔花歸慙媿尋芳獨後時北海已傾新醸酒東風猶鏁半開枝掃空紅紫真無敵㸔到雲仍未可知但願𠋣闌人不老為公長賦謫仙詩
吴志淳〈和李別駕賞牡丹〉絳羅密幄䕶風沙莫遣牛酥汙落花蝶夢不知春已暮鶴翎還似暖生霞詩呈金字懐仙客手印紅脂出内家獨羨沉香李供奉清平一曲度韶華　明錢洪〈賞牡丹〉國色天香映畫堂荼䕷芍藥避芬芳日熏絳幄春酣酒露洗金曉試妝三月繁華傾洛下千年紅艶怨沉香㸔花判泥花神醉莫惹春愁㸃髩霜　張淮〈牡丹〉緑雲堆裏露精神依約如羞認未真開落後天皆有數品題先漢却無人金鈴送響多
驚鳥翠幄圍嬌不受塵何𠁅托根偏得地年年獨讓魏家春　一捻殘脂暗有神至今猩血印來真蓮清誤得稱君子梅瘦虚曾化美人六曲闌前凝倦態五紋茵上委芳塵若為得有韓湘術四序常逢富貴春　紛紛畫史筆通神誰與花王寫得真臨水似窺捐珮女𠋣風如畫墮樓人芙蓉只合稱凡品芍藥端教接後塵興慶池東誰更賞冷風凄雨不禁春　深深著色淺浮神恍惚麻姑舊日真似爾衒嬌寜有敵如儂鍾愛恐無人條風
吹破當三月榖雨過來又一塵如此名花如此景可容孤負玉缸春　誰道元輿賦有神個中風味語難真半庭遲日情熏骨四座香風曖襲人枝弱不勝霞朶重葉疎難蔽露房塵浩歌日日宜歡賞積玉如山莫買春　碧池光裏巧傳神上下相輝一様真黠蟻根頭行識路狂蜂葉底去隨人飄來不冷臙脂雪落𥁞猶香錦繡塵更把清平舊時調翻成一闋沁園春　百味狂香三昧神就中誰解獨知真𨳩臨玉女窺窓𠁅賞許金貂換酒
人鶴頂映來猶尚色馬蹄踏去易為塵徧凭十二闌干曲一曲䦨干一曲春　司花未省是何神不合教渠𥁞領真方半吐時偏惬意到全開日便愁人紅雲冷惨枝間露緑霧香流葉底塵一曲山香莫輕舞臨軒方欲賞長春　〈回文〉華浮月夜静飛神妙出天工畫奪真斜葉趁風揺翅蝶艶姿嫌酒病心人霞翻麗質晴烘日露浥微香暖涴塵家世古稱應獨魏花飄未𥁞占芳春　吴寛〈吏部後園牡丹〉嫣然國色眼中來紅玉分明簇一堆
最愛𠋣欄如欲語縁知舉酒特先開洛中舊譜頭須接吴下新居手自栽若向花間求匹配揚州瓊樹是仙材　〈東園送白牡丹〉故園兩嵗夢鞓紅鳳尾花新百種空錦幄未能如富室瓦盆亦足慰衰翁一枝争賣金錢滿三朶齊開玉盞同獨恨春深無暇賞暮歸吹落又狂風　王世貞〈佛頭青〉百寳欄前百艶明虢家眉淡轉輕盈狂蜂採去初疑葉么鳳藏來祗辨聲自是色香堪絶世不煩紅粉也傾城江南新様誇天水調笑春風倍有情
〔原〕申時行〈小園初植牡丹結𠅘𡸁就忽放一花時逼長至〉新除藥圃結𠅘臺傾國竒葩忽自開霜後著花還傲菊春前破萼𡧓輸梅韶華豈為三冬借陽氣真從九地迴敢謂青皇私緑野名園桃李暗相猜
〔增〕董其昌〈牡丹〉名園占領艶陽多未以沉㝠廢嘯歌坐竹興仍修禊後㸔花愁奈送春何窓前散𦂶揺書帶臺畔凝香亂鉢羅莫向花叢問姚魏年來蝶夢不曾過
〔原〕馬氏〈牡丹〉翠霧紅雲䕶短墻豪華端稱作花王洛陽宫裏楊妃
醉吴國臺前西子妝芳露淡勻腮粉膩暖風輕度口脂香𨳩時亦自知珍重静鎮東風白晝長
子／醫家／三家醫案合刻／葉桂(P.1-1)..[清道光十一年(1831)笠澤輯者刊本]
病久反覆精氣損傷遂成虛怯據說臍下閃閃升觸逆干欬嗽兼痰多咽痺明明元海旡根衝脈氣震無以把
握陰精內枯陽乏眷戀非靜處山林屏絶世擾望其生生復聚問醫便投草木湯液恐難久持
鮮紫河車膠　　秋石拌人參　　雲茯神
鹽水炒紫衣胡桃肉
子／雜家／百川學海／癸集／道山淸話　宋‧道山先生(P.1-1)..[民國十六年武進陶氏覆宋咸淳左圭原刻本]
張子顔少卿晚年嘗目前見白光閃閃然中有白衣
人如佛相者子顔信之彌謹乃不食肉不飲酒然體瘠而多病矣時泰陵不豫汪壽卿自蜀入京診御脉聖體極康寧壽卿醫道盛行其門如市子顔一日從壽卿求脉壽卿一見大驚不復言但授以大丸數十小丸千餘粒祝曰十日中服之當盡却以示報旣數日視所見白衣人衣變黃而光無所見矣乃欲得肉食又思飲酒又明日俱無所見覺氣體異他日矣乃詣壽卿以告壽卿曰吾固知矣公脾初受病為肺所尅心脾之母也公旣多疑心氣一不固自然有所睹吾之大丸實其脾小丸補其心肺為脾之子旣不能勝其母其病自當愈也子顔大神之因宻問所診御脉如何壽卿曰再得
春氣脉當絶雖司命無如之何時元符改元八月也至三年正月泰陵晏駕壽卿後入華山年已八十餘矣
子／類書／宋稗類鈔／卷一／武備(P.97)
元人鄧弼．身長七尺．目有紫稜開合閃閃如電．能以力雄人鄰
牛方不可縻．拳其脊．折仆地．市門石鼓．十人舁弗能舉．兩手持之以行．泰定末．德王執法西御史臺．造書數千言袖謁之．閽不為通．鄧曰．若不知關中有鄧伯翊耶．連擊踣數人．聲聞於王．命入歷問其能．顧左右曰．姑試之．問所須．曰．鐵鎧良馬各一．雌雄劍二王即命給與．陰戒善槊者五十人馳馬出東門外．然後遣弼往．王自臨觀弼至．槊並進．弼虎吼而奔．人辟易五十步．面目無色．巳而塵漲天．但見雙劍飛舞雲霧中連斬馬首墮地．血涔涔滴．王撫髀驩曰壯士壯士．命酌酒勞弼由是名振一時．王薦之於朝．會丞相與王有．格不行．弼環視四體．嘆曰．天生一具銅筋鐵骨．不使立功萬里外．
乃稿死牖下．命也．遂入王屋山為道士．
子／類書／太平御覽／人事部／卷三百六十六　人事部七／目(P.1813-2)
世說曰顧長康云其哭桓宣武眼如懸河决溜
又曰康僧淵目深而鼻高王承每調之僧淵曰鼻者面之山目者面之淵山不高則不靈淵不深則不清
又曰裴令儁有姿容時人名之為王人有疾至困武帝使王夷甫徃視之王出語人曰眸子閃閃如巖下電精神挺動體中故如惡耳
語林曰王右軍見杜弘冶歎曰面如凝脂眼如點漆此神仙中人
談藪曰王肅初歸國謂陽大眼曰在南聞君之名以為眼如車輪今見乃不異人大眼曰若旗鼓相望瞋眸奮發足使君亡魂喪膽何必大如車輪
又曰後魏昭成帝常擊賊流失中目賊破執射者至左右欲剝割之常曰彼各為主何罪乃釋之
集／小說／五代史平話／唐史平話／卷上(P.57)
中和三年正月，李克用與黃巢的弟弟黃揆，在沙苑田地會戰。黃揆敗走。王鐸表李克用為東北面行營都統。三月，黃巢軍敗食盡，待為逃遁計。那時李克用正攻打華州，黃巢發軍三萬向藍田路把隘，遣尚讓去攻華州。李克用共王重榮統軍前來迎敵，尚讓大敗而走。李克用乘勝進軍渭橋，每夜使部將薛志勤、康君立密地入長安城裏，將糧草焚燒，斬虜而歸。巢寇驚駭，以
為神兵。五月，李克用會合忠武將龐從、河中將白志遷等，統軍前進，迫近巢賊軍營，在渭南田地裏下營；寫書與黃巢索戰。李克用便打扮出陣：
頭盔金水鍍，金腦打正貌狻猊；介冑向銀妝，束身砌倒持獬豸。箭叉玳瑁，鳳凰微露尾梢翎；弓控壺鐘，龍在波藏露頭角。面上金光閃閃，手中雪刃輝輝。鞍心一拍甲裙開，膀轉身橫靴入鐙。
那黃巢如何打扮？
三叉淡金冠，叩牙朱蹀奕。斜褐毛衫，鞔襠波褲。沙柳木捍箭，手抱鐵槍，騎一匹豁耳破臂忔蹄戰馬。
弓箭炮石打不到處，兩處陣圓。一員將軍出陣，綽馬打話。那黃巢□□問道：「對陣有甚頭目？願聞姓字！」李克用出馬答道：「咱是沙陀□□射的兒子獨眼龍。黃巢反賊！您若會事之時，束手歸降，兩國□兵。若執迷不反，待擒汝赴軍前，斬汝萬段，以謝天下生靈！」黃巢聞說大怒，更不答話，交馬便鬥。黃巢輸了一陣，退走少歇又戰。被克用趕殺，會合義成、義武兩軍，相繼追擊。黃巢軍大敗，俘斬幾盡。黃巢僅與數十騎，將宮室燒了逃走。一日之內，三次大捷，李克用統軍入長安城。故將金寶財帛，拋棄滿路，克用軍士爭取，追趕稍緩，黃巢遂得逃去。時李克用年才二十八歲，於諸將中年紀極小，兵勢最強，破黃巢功在諸將之上，有一目微眇，軍中皆號做
「獨眼龍」。朝廷降詔，除李克用同平章事。將巢偽相崔璆，斬於市曹，梟令。詔曰：
我太祖創業，借突厥之援以興王；予小子遭時多艱，復借沙陀之力以破賊。黃巢肆為不道，使宗廟腥羶，生靈魚肉。上天悔禍，一日三捷，李克用之功居多。其宣授克用同平章事。故茲詔示，想宜知悉。
集／別集／鄭思肖集／心史／中興集一卷／醉鄉　其六(P.53)
其六
誰居此域作生涯？偏許劉伶畢卓家。屋影空空天渺漭，燭光閃閃地橫斜。春紅軟玉頹衣樹，秋碧流波漾纈花。接壤或通三島路，任他苦海事如麻。
集／詞曲／全金元詞／下冊／元詞／許有壬／蘭陵王(P.960-2)
蘭陵王　賦古劍，用吉善甫韻
昆吾鐵。神物千年不滅。時出匣、搖蕩碧空，閃閃寒芒電光掣。細看是巨闕。三尺。斜明隙月。新豐旅，彈爾醉歌，也勝毛錐校平側。　沈埋土花碧。向堅石寒泉，重礪霜雪。一天星斗昏無色。因起舞為樂，崆峒試倚，魑魅膽寒石自裂。免豐獄羈紲。　勳業。幾英傑。是曾馘奸邪，腥漬餘血。今方四海邊塵絕。佩服處，閒伴金魚寶玦。只愁靈化，雷雨暗，水雲國。圭塘樂府卷一
集／戲劇／關漢卿戲曲集／單刀會／第三折(P.12)
(周倉云)關公赴單刀會。我也走一遭去。志氣凌雲貫九霄。周倉今日逞英豪。人人開弓并蹬弩。箇箇貫甲與披袍。旌旗閃閃龍蛇動。惡戰英雄膽氣高。假饒魯肅千條計。怎勝關公這口刀。赴單刀會走一遭去也。(關興云)哥哥。父親赴單刀會去了。我和你接應一遭去。大小三軍。跟著我接應父親去。到那里古剌剌彩磨征旗。撲鼕鼕畫鼓凱征鼙。齊臻臻鎗刀如流水。密匝匝人似朔風疾。直殺的苦淹淹屍骸郊野。哭啼啼父子兩分離。恁時節喜孜孜鞭敲金鐙響。笑吟吟齊合凱歌同。(下)(關平云)父親兄弟都去也。我隨後接應走一遭去。大小三軍。聽吾將令。甲馬不許馳驟。金鼓不許交頭接耳。不許語笑喧嘩。弓弩上弦。刀劍出鞘。十分人人敢勇戰。箇箇威風。我到那里。一刃刀。
兩刃劍。齊排鴈翅。三股叉。四楞鍊。耀日爭光。五方旗。六沉鎗。遮天映日。七稍弓。八楞棒。打碎天靈。九股索。紅綿套。漫頭便起。十分戰。十分殺。顯耀高強。俺這里雄兵浩浩渡長江。漢陽兩岸列刀鎗。水軍不怕江心浪。旱軍豈懼鐵衣郎。關公殺入單刀會。顯耀英雄戰一場。疋馬橫鎗誅魯肅。勝如親父刺顏良。大小三軍。跟著我接應父親走一遭去。(下)
叢書／ 稗海／異聞總錄／卷三(P.1-1)..[明萬曆中會稽半埜堂商濬校刊稗海本]
長慶元年田令公弘正之失律鎭陽也進士王泰客焉聞兵起乃出城南走時兵交於野乃晝伏宵行
入信都五六里忽有一犬黃色隨來俄而犬顧泰曰此路絶險何故夜行泰黙乆之曰鎭陽之難耳犬曰然得逢揵飛亦郎之福也許揵飛為僕乃可無患泰私謂夫人行爽於顯明之中者有人責行爽於幽冥之中者有鬼誅今吾行無爽於吾何誅神祇尚不懼况妖犬乎固可以正制之耳乃許焉犬忽化為人拜曰幸得奉事然揵飛鈍於行請元從暫為驢借揵飛乘之乃可從行泰驚不對乃驅其僕下路未數歩不覺已為驢矣犬乃乘之泰甚
懼然無計禦之但仗正心而已偕行十里道左有物身長數尺頭靣倍之赤目而髯者揚眉而笑曰揵飛安得事人犬曰吾已委質於人乃曰郎幸弗怖大頭者抵靣而走又數里逢大面多眼者赤光閃閃呼曰揵飛安得事人又對如前多眼者亦遁去揵飛喜曰此二物者以人為上味得人則戯投而争食之困然後食今旣去矣餘不足畏更三五里有居人劉老者其家不貧可以小憇俄而到焉乃華居大第也犬扣其門有應而出者則七十餘
老人行歩甚徤啓門喜曰揵飛安得與上客來犬曰吾遊冀州不遇廻次山口偶事王郎郎以違鎭陽之難不敢晝行故夜至今極困願得少休老人曰何事不可因揖以入舘泰於廳中盤饌品味果栗之屬有頃而至又有草粟筐貯伺馬化驢亦飽焉當食而揵飛預㘴曰倦行之人夜蒙嘉饌若更有酒主人之分盡矣老人曰不待啓言已令滌器俄有小童陳酒器亦甚精潔老人令揵飛酌焉遂與同飲數巡揵飛曰酒非黙飲之物大凡人之家
樂有上客而不見復誰見乎老人曰但以山中妓女不足侍懽安敢惜焉遽召寵奴有頃聞寵奴至乃羙妓也貌稱三十餘拜泰而㘴其南辭色頗不平泰請歌卽唱老人請卽必辭拒犬曰寵奴之不肯歌當以無侶為恨耳側近有花眼者亦善歌盍召乎主人遽令邀之少頃呼入乃十七八女子也其服半故不甚鮮花㘴寵奴之下巡及老人請花眼卽唱請寵奴卽不唱其意愈不平似有所訴巡又至老人執盃固請不得老人頗愧乃笑曰常日
請歌寵奴未省相拒今有少客遂棄老夫耶然以舊情當未全替請一曲寵奴拂衣起曰劉琨被段疋磾殺却張寵奴乃與老野狐唱歌來燈火俱滅滿廳暗然徐窺戶外似明遂匍匐而出顧其廳卽大墓也馬繫長松下舊僕立於門前月輪正午泰問其僕曰汝向者何為曰夢化為驢為人所乘而與馬偕食草焉泰乃尋前路而去行十餘里天曙逢耕人問之曰近有何墓對曰此十里内有晉朝幷州刺史劉琨姬張寵奴墓乃知是昨夜所止也
又三數里路隅有𣏓髑髏傍有穿穴草生其中泛視之若四眼蓋所召花眼也而思大頭多眼者杳不可知也吾嘗以儒視世界人死固有鬼以釋觀之輪廻之義理亦昭然奈何此妓牢落千載猶歌於冥冥之中則信乎視聽之表聖賢有不言者也
叢書／武英殿聚珍版叢書／彭城集／卷十八／七言絕句／夜坐(P.16-2)..[清乾隆敕刻武英殿聚珍本]
夜坐
獨坐吟詩到四更墻根蟋蟀近床鳴涼風閃閃吹燈滅黙坐無言直到明
叢書／武英殿聚珍版叢書／山谷詩集注／別集／卷下／和蒲泰亨四首(P.14-1)..[清乾隆敕刻武英殿聚珍本]
東坡海上無消息老杜夢李白詩金瓶落井無消息李義山詩丹丘萬里無消息想見驚帆出浪花東坡詩驚帆度海風掣囘劉禹錫詩無端陌上狂風急驚起鴛鴦出浪花杜甫詩閃閃浪花翻又幔卷浪花浮又正憐日破浪花出東坡詩樽酒那能泛浪花又虎跑泉詩龍作浪花供撫掌又八月十五看潮詩欲識潮頭高幾許越山渾在浪花中又詩云篙師酣寢浪花中三十年來世三變沈約宋書謝靈運傳論自漢至魏四百餘年詞人才子文體三變三變葢指熙豐元祐紹聖也幾人能不變鶉蛙列子天瑞篇若蛙為鶉注事見墨子
叢書／武英殿聚珍版叢書／柯山集／卷二十／七言絕句１／宿南山普濟院(P.12-1)..[清乾隆敕刻武英殿聚珍本]
宿南山普濟院
閃閃青燈照薄幃幽人不寐自吟詩僧來邀我更深坐待聽山風到樹枝原注宋景瞻和云可憐萬里南飛翼肯向霜林借一枝
叢書／武英殿聚珍版叢書／浮溪集／卷三十／七言古詩／石舟嘆(P.9-2)..[清乾隆敕刻武英殿聚珍本]
石舟嘆
怱怱負鍤鵝鶩喧閃閃蹴車雷電翻一城騷動急星火官渠底用農時穿海神有意驅巨石風伯不肯停陰雲坐令榷水甚于酒盜者以乏軍興論峩峩之山載大艑所過郡邑千官奔繡衣持斧坐堤上百瀆倒盡生龜文民間四月種不入敢惜數斗春泥渾君王神聖古無有
談笑坐可回乾坤何妨謦欬九天上叱散黃帽還嵌根嗟哉食肉胡不告勿謂石也安能言
叢書／武英殿聚珍版叢書／簡齋集／卷三／五言古詩／與伯順飯于文緯大光出宋漢傑畫秋山(P.4-2)..[清乾隆敕刻武英殿聚珍本]
與伯順飯于文緯大光出宋漢傑畫秋山
焚香消午睡開畫逢秋山皇都馬聲中有此四士閒離離南國樹閃閃湘水灣悠悠孤鳥去淡淡晨睴還屐上十年蠟未散腰腳頑不如一詣君坐此巖石間遠峯如脩眉近峯如墮鬟書生飽作祟眼亂紛斕斑一笑遺世人聊破千載顔詩成卽畫記可益不可刪
叢書／知不足齋叢書／洛陽搢紳舊聞記／卷之五／焦生見亡妻(P.8-1)..[清乾隆鮑廷博校刊本]
焦生見亡妻
焦生不知何許人客于洛陽久之生通詩易何論嘗以講說為事于洛城西宮南里有同人莊居積囷食且多村民之豪者也有同里民姓劉家亦豐實姓劉者忽暴亡有二女一男長者才十餘歲劉之妻以租稅且重全無所依夫旣葬村人不知禮敎欲納一人為夫俚語謂
之接脚村之豪儒以焦生塊然命媒氏于劉之妻言之劉妻知焦生于州縣熟許之未半歲納之為夫焦久貧悴一旦得劉之活業幾為富家翁自以為平生之大遇也凡十餘年家道益盛牛羊之蹄角倍多入城市昬晚醉歸妻率兒女輩于莊門及令丁壯一二里候之未嘗反目一旦焦之妻亦暴亡焦生痛悼追念不已妻旣葬晝夜號呼涕泣無暫輟為之飯僧看經造功德備至豪儒曁洛中之友人以理勸喻稍止後數月焦生復早詣城市昬晚方歸半醉策驢去其居十許里大慟而歸家
人扶接而入凡數度村民亦不之訝一日自城中醉歸行及杮園店杮園卽天后時御苑中杮園若多種梨者目之為梨園數十年前尚有存者以鞭亂毆其家客家客怒先馳歸焦生獨乗驢不由故道東南望荒地而去也見者不之測焦之居在西南家人不知村民為其昬晚恐為狼蟲所傷五七人共持白梃後隨之漸近生卽囘以言告相隨之者次南二字疑誤別本無某與數人為約愼勿相逐衆遂迴焦生乗驢直詣洛河崖岸最深險處急鞭驢使前驢見岸深不之進焦生下以手用力推之驢雙脚踢焦生焦生倒死臥在地驢亦
歸時已十月別本作十一月崖下水深處河道彎曲有筏數十隻上有人宿止筏上人見乗驢欲投崖謂是風狂焦生起筏上人連聲大叫云莫向前向前岸下是潭水渰殺你焦生聞之自棄沿身衣服于地望西北下急走潛伏不見筏人上岸覩其衣服曰果是風狂人幾合渰殺若向前有疎失況遺衣服在地來日人尋踪至此帶累人咫尺村中人有耆長遂夜深叩門告之村耆曰適昬晚見焦生去必狂醉乃夜詣焦生家吿之來早尋之不見于百餘步外草中有微血踪葢跣足為棘刺所傷故也
焦之家誣筏主數人害之送官鞫之無狀又數日人有于三山後㵎側草中見一人坐被髮無衣裝視之焦生也與語不荅雙目閃閃微有光見者懼馳詣焦莊告之家人依其言往果尚在㵎側叢草中見家人至欲奔走丁壯者追及執縛而歸滿身及手足多棘刺血汚狼藉不飲食不知親疎但云放我去歸本家遂召善符禁者時有道士丁自然能使湯火符禁祛捉鬼魅精怪多驗依法設壇敕水訖熾火沸湯書符禁之遂釋縛呼焦生及死妻姓氏厲聲持劍呼詰之曰爾為鬼焦乃生人人
鬼異路爾鬼物敢輒干人又責焦曰彼鬼爾何輒隨之久之焦生流汗戰慄伏地若知過之狀然終無言語于是與拔棘刺且湯沐衣之新衣扶之令臥睡數日亦不食不飢始微能言語呻吟覺肌骨間疼痛道士去又數旬日問其故焦曰某到杮園店見亡妻先行某不知其鬼也中心喜妻以手指相隨者莊客似欲令去不覺用鞭朴擊之莊客去妻行漸急恐失之遂鞭驢而往東南見道路寬闊妻先行某乗驢逐之妻囘顧曰爾向後覰引他許多人來我怕我怕可速敎他迴某遂却囘逆其
相逐者紿之云我與數人在前路相約相逐者信俱囘妻喜笑前行數里妻指前面一所莊云此家也將及數百步有二紅衣女子一大一小迎笑曰耶來耶來有大門不同向者所居妻先入女子亦先入某驢不肎前行鞭之不動某怒自下以手推之驢雙脚起踢某倒遂昬然不知覺久之妻與紅衣小女子前引某上山入㵎尤覺身健日隨之及尊師至妻與女子號泣辭去遂不復見家人始驚相謂曰二女子皆劉先亡之女也皆妻之出妻之強魂若是乎傳曰人生始化曰魄精之強者曰
魂則豕立而啼伯有至謀社結草皆是鬼爾余以為人未生也無形旣生曰有旣死復歸于無故謂死曰歸葢却歸無爾焦生本庸人無正直氣久為羈遊客一旦據劉之物業擅劉之財穀惑于死妻眷眷然不忍割其情朝昬號泣已魂魄散矣妖之來乗其氣燄別本作衰以取之或為邪物依憑之爾焦生數年而卒家人共觀焦妻所指之莊焦生推驢之所前則斷岸下臨不測之潭四顧閴寂皆荒蕪不可耕鑿之地且人平昔之情如是豈可為鬼之後與平昔之情頓殊乎返昬惑其夫俾投于深
險之岸溺于不測之潭乎妻之鬼耶物之依憑耶白太傅歌所謂生亦惑死亦惑者也焦生雖常人死妻雖常事書之者欲使世之君子無惑溺其情于婦人女子況生死異之大者其可重惑者歟則道士符何其神驗乎
叢書／知不足齋叢書／畫墁集／卷之二　詩２／梅子(P.1-1)..[清乾隆鮑廷博校刊本]
畫墁集卷二
汾州　張舜民　芸叟　撰
詩
梅子
月破冥冥雨枝搖閃閃黃口中先水出衣上帶花香肺疾須𢬵醉牙疎不耐嘗調羮無復用山谷日傾筐
叢書２／歲時習俗資料彙編／歲時廣記（十萬卷樓叢書本）／卷第十一／上元中／免文解(P.336)..[清光緒歸安陸氏刊十萬卷樓叢書本]
免文解
本事詞連仲宣者信之貴溪人也少不事科舉畱意觴詠宣和間客京師適遇元宵　徽宗御宣德樓錫宴近臣與民同樂仲宣進念奴嬌詞稱旨特免文解詞曰暗黃著柳漸寒威收斂日和風細□□端門初錫宴鬱鬱葱葱佳氣太一行春青藜照夜夜色明如水鰲山綵結恍然移
在平地曲蓋初展湘羅玉皇香案近雕欄十二夾道紅簾齊卷上兩行絕新珠翠清蹕聲乾傳柑宴罷閃閃星毬墜下樓歸去觚稜月銜龍尾
