子 ／ 醫家 ／ 御定 佩文齋廣 群芳 譜 ／ 花譜 　 卷 二十二 至卷 五十三 ／ 卷 二十九 　 荷花 一 ／ 集藻 ／ 賦 ( P.20 - 2 ) .. [ 文淵閣 四庫 全書本 ] 

［ 賦 ］ 

御 製 〈 西苑 芙蕖 賦 〉 惟澤芝誌 於 爾雅菡 蓞 詠 於 風詩 繄 金塘 

之麗草 允 栁 沼之朱 儀夫 其 的 爍 輕莎翩躚 清瀨玉節 蟠根翠羽 襞 葢 縷 黃 作 鬚 跗 紫 成 𦷾 䕃 太液 之 漣漪 蕩 昆明 之霧 靄爾乃幽 房晨 折芳葩 夜舒前 迎丹 殿後匝瑶 除 髙 披直 道 斜 嬝 周廬 萋萋 川碧淼淼 天虚光 留錦 騖 隂 唼 文 魚 葉 𣻌 珠而錯 落影 翻 月 而 軒渠 若夫 黛 罨 如烟華 濃似 𦂶 藻 采橫洲 霱 雲 被 沚 或 雪沁瓊 英螺 含 碧 蘤 桃 倩 紅 𧀮 菊分 金蕊 競秀揚 輝爛 兮 出水 如仰 如 俯似 低 復 昂 𠅘 𠅘 交 𠋣 田田 並将 宛若 瑶林 之四映 矯如 朱鷺 之載翔 至於 

萍合橋 㾗 蒲牽波 縠 溪静禽 喧 臺 髙樹 複 梅雨 滳 而 浮 馨 麥 飈 扇 而 散 馥 氤氲 於 講席 之書 郁烈 乎 侍臣 之 服間 命沙棠 之 楫 駕 芙蓉 之舟 似 搴 華峰 之種 無待 汾水 之 謳宴 羣 工 於 在 鎬 聊悦豫以 凝庥 盖 其濯素 挺 生拔 泥 不滓外 直中 通花 榮實 㫖 潔比 髙人 清同 君子 是 以 廬山則 淵明屆 焉 濂 溪則 惇 頤樂 只余願賢士 之釋 荷裳 乃 睠 幽姿 而 不 自已 

〔 増 〕 漢閔 鴻 〈 芙蓉 賦 〉 乃有 芙蓉 靈草 載育 中川 竦 修幹以 

凌波 建綠葉 之 規圓灼 若 夜光 之 在 𤣥 岫 赤若太陽 之映 朝雲乃有 陽文修 嫮 傾城 之色 揚桂 枻 而 来 遊玩 英華 於 水 側納 嘉 賔 兮 傾 筐 珥 紅 葩 以 為 餙 感 夭 桃 而 歌 詩 申 闗 雎 以 自 敕 嗟 留 夷 與 蘭 芷 聴 鶗 鴂 而 不 鳴 嘉 芙蓉 之殊偉 託 皇居以 𤼵 英 　 魏 曺 植 〈 芙蓉 賦 〉 覽 百卉 之 英茂無斯華 之 獨靈結 修根 於 重壤泛 清流 而 擢 莖 其始榮 也 皦 若 夜光 尋 扶桑 其揚暉 也 晃 若 九陽出 暘 谷 芙蓉 蹇 産 菡萏 星屬 𢇁 條 𡸁 珠丹榮 吐 綠 焜 焜 韡韡 爛 

若龍燭 觀者 終朝情 猶未足 於 是 狡童 媛 女 相 與 同遊 擢 素手 於 羅 袖 接紅葩 於 中流 　 晉孫楚 〈 蓮花賦 〉 有 自然 之麗草育 靈沼 之 清瀨結 根 繫 於 重 壤 森 蔓延 以騰 邁爾乃紅花電 𤼵 暉 光 曄曄 仰曜 朝霞 俯 照 緑 水 潜 緗 房 之 奥 密 兮 含 珍 藕 之 甘 腴 攅 聚星 列纖離 相扶 㣲 若 𤣥 黎披 幽夜 粲 若 鄧林飛 鵷雛 　 潘岳 〈 蓮花賦 〉 偉 𤣥 澤 之 普衍 嘉 植物 之並 敷遊 莫 羙 於 春 臺 華 莫 盛 於 芙蕖 於 是 恵 風動 冲氣 和 眄 清 池 翫 蓮 花 舒 綠 葉 挺 纖 柯 結 

綠房 列紅葩 仰含 清液 俯 濯 素波 修柯 婀娜 𣐱 莖 苒弱 流風 徐 轉 廻 波 㣲 激其望 之 也 曄 若 皦 日燭 崑 山 其 即 之 也 晃 若 盈尺 映藍田 　 〈 芙蓉 賦 〉 䕃 蘭池 之豐 沼育 沃野 之上 腴 課 衆 榮 而 比 觀煥 卓犖 而 獨殊 狎 獵雲布 窋 咤 星羅光擬 燭龍色 奪 朝霞 丹 煇 揮紅 飛 鬚 𡸁 的 紛 披 赩 赫 散 煥 熠 爚 流 芬 賦 采 風 靡 雲 旋 布濩 磊落 蔓衍 夭 閑 𤼵 清陽 而 增媚潤 白玉 而 加鮮 　 夏侯 湛 〈 芙蓉 賦 〉 臨清池 以 遊覽觀 芙蓉 之麗華 潜靈 藕 於 𤣥 泉 擢 修莖乎 

清波 煥然 䕃 沼灼爾星羅若 乃 廻 縈 外 散 菡萏 内離 的 出 艶 𤼵 葉恢花 披綠房 翠 𦷾 紫飾 紅敷 黃 螺圓出 𡸁 蕤散 舒纓 以 金牙 㸃 以素 珠固 陂池 之麗觀 尊終 世之 特殊 爾 乃 採淳葩 摘 圓質析 碧皮 食素 實味 甘滋而 清 羙 同 嘉 異 乎 橙 橘 参 嘉 果 以 作 珍 長 𠑽 御乎 口實 　 宋傅 𠅙 〈 芙蓉 賦 〉 考庶卉 之 珍麗實 總 羙 於 芙蕖 潜幽泉 以育 藕 披翠蓮 而 挺 敷 汎 輕荷 以 冒 沼列 紅葩 而 曜 除 徼 旭露 以 滋 采靡 朝風 而 肆芳表麗觀 於 中 沚 播 郁烈 於 蘭 

堂 在 龍見 而 萌秀 於 火中 而 結房 豈 呈芬 於 芷蕙 将 越味 於 沙棠 詠 三 閭 之 被服 羙 蘭 佩 而 荷 裳 伊 𤣥 匠 之 有 瞻悦嘉卉 於 中渠 既輝映 於 丹墀 亦 納芳 於 𦂶 䟽 

〔 原 〕 鮑照 〈 芙蓉 賦 〉 感 衣裳 於 楚賦 詠 憂思 於 陳 詩訪 羣 英 之 艶 絶 標 髙 名 於 澤 芝 會 春 陂 乎 夕 張 搴 芙蓉 而水 嬉 抽 我 衿 之桂蘭 㸃 子 吻 之 瑜 辭 𨕖 羣 芳 之徽 號 羙 斯 花 之 郁烈 抱兹性 之 清芬 稟 若 華 之 驚 絶 單 蓲 陽 之 妙手 測 淲 池 之 光 潔 爍 彤 輝 之 朙 媚 粲 雕 霞 之 繁 悦 顧 椒 丘 而 

非偶 豈 圓桃 而 能 埓 彪炳 以蒨 藻翠莖 而 紅葩 青房 兮 規接 紫 的 兮 圓羅 𣗳 妖 婬 之弱 幹散 菡萏 之輕 荷上 星光 而 倒 景下 龍鱗而 𨼆 波戲 錦鱗而夕映 曜 繡 羽 以晨過 結游童 之 湘 吹 起 榜 妾 之江 歌備 日月 之 温麗非 盛明 而謂 何若 乃 當融 風之暄 盪承暑 雨 之平 渥 被 瑶塘 之 周流繞 金渠 之 屈曲 排積 霧 而 揚芳鏡 洞泉 而 含綠葉 折水以 為 珠條 集露 而 成玉潤 蓬山 之瓊膏輝 葱河 之 銀燭 𠜍 五華 於 仙草 超四照 於 靈木雜 衆 姿 於 開卷 

閲 羣 貌 於 昬 明無長 袖 之 容止 信一笑 之 空城 森紫葉 以上 擢紛 緗 蕊 而 不 傾根 雖割 而 琯 徹柯 既解 而 𢇁 縈感 盛衰 之 可 懐 質 始 終 而 常 清 故 其 為 芳 也 綢繆 其為 媚 也 奔 𤼵 對妝則 色殊 比蘭則 香 越泛 明彩 於 宵 波 飛澄華 於 曉月陋 荊姬 之 朱 顔 笑 夏女 之光 髮 恨 狎 世而貽賤 徒愛存 而賞 沒 雖凌 羣 以 擅 竒 終 從 嵗 而 零 歇 

〔 増 〕 梁簡 文帝 〈 採蓮賦 〉 望江南 兮 清且 空對 荷華兮丹 復 紅卧蓮葉 而 覆水亂 髙房 而 出叢 楚王 暇日 之 歡麗人 

妖 艶 之 質 且 棄 𡸁 釣之魚 未論芳 䓑 之實 惟 欲 迴 渡輕 船共採 新蓮傍斜 山 而 屢 轉乘 橫流 而 不前 於 是 素腕 舉紅袖 長 迴 巧笑 堕鳴 璫 荷稠 刺 宻 亟 牽 衣 而 綰 裳 人 喧 水 濺 惜 虧 朱 而 壊 妝 物色 雖晚 徘徊 未返 畏風 多 而 榜 危驚舟 移 而 花 逺 謌 曰 𡮢 聞 蕖 可愛採 擷 欲 為 裙 葉滑 不留 綎 心忙 無暇薫 千春 誰 與 樂 惟有 妾 随君 　 元帝 〈 採蓮賦 〉 紫莖 兮 文波 紅蓮 兮 芰 荷綠 房兮翠盖 紫實 兮 黃 螺 於 時 妖 童媛女 蕩 舟 心許 鷁 首 徐 廻 兼 傳 羽 杯 

棹 将 移而藻 挂 船欲動 而萍 開爾其 纎 腰束 素遷 延顧歩 夏始 春餘葉 嫩 花初 恐沾裳 而 淺 笑 畏 傾船 而斂 裾 故以 水濺蘭 橈 蘆侵 羅 𧟆 菊澤未 反梧 臺 逈 見 荇 濕 霑 衫 菱 長 繞 釧 泛 柏 舟 而 容與 歌 採蓮 於 江渚歌 曰 碧玉 小家 女来 嫁 汝南王 蓮花亂 臉色 荷葉雜 衣香 因持薦 君子 願襲 芙蓉 裳 　 昭明 太子 〈 芙蓉 賦 〉 色 兼 列彩體 繁 衆 號初 榮夏芬 晩 花秋曜 興澤陂 之 徽章 結 江南 之流 調 　 江淹 〈 蓮花賦 〉 檢水陸 之 具品 閲 山海之 異名 珍爾 

秀 之 不定 乃 天地 之 精英 殖東國 之流 詠 出西極 而 擅 名方 翠羽 而 結葉 比 碧玉 而 為 莖 蕊 金光 而 赩 色 藕 氷 折 而 玉 清 載 紅 蓮 以 吐 秀 披 絳 葉 以 舒 英 故 香 氛 感 俗 淑 氣 参 靈 躑躅 人世 茵蒀 祇 㝠 青桂羞烈 沉水 慚馨 於 是 生乎澤陂 出乎 江 隂 見 彩霞 之 夕照 覿 雕 雲 之 晝臨 既 翕赩 於 洲 漲亦映 曖 於 川 潯 奪夜 月 及 熒光 掩 朝日 與 赩 火 出 金沙 而延 曜 被 淥 波 而 覃拖冠 百草 而 絶 羣 出異 𩔖 之 衆 夥 故仙 聖傳 圖英 𨼆 留記 一為 道 珍二為 

世瑞 𤼵 青蓮 於 王宫 驗 竒 花 於 陸 地 若 其 江 淡 澤 芬 則 照 電 爍 日 池 光 沼 綠 則 明 璧 洞室 曜 長 洲 而 瓊文映 青崖 而 火質 或 凴 大 淵 之 清 峭 或 殖 疏 圃 之 蒙 宻 故 河北 櫂 歌 之 姝 江南 採菱 之 女 春水 厲兮楫 潺湲 秋風駛兮舟 容與 著 縹 芰 兮 出 波 擥 湘 蓮 兮 映 渚 迎 佳人 兮 北燕 送上 客兮南 楚知 荷華 之 将 晏惜 玉手 之空 佇廼為 謡 曰 秋雁度 兮 芳草 殘 琴柱 急兮江 上 寒願 一見 兮 道 我意 千里 逺 兮 長 路 難 若 其 花 實 各 名 根 葉 異 辭 既 號 芙 

蕖 亦 曰 澤芝麗 詠 楚 賦 艶 歌 陳 詩 非 獨 瑞 草 爰 兼 上 藥 味 靈 丹砂 氣驗 青 艧 乃 可 劍 棄 海 岫 龍 舉 雲 㠋 畫 臺 殿兮霞 蔚圖 縑 縞兮炳爍 永含靈 於 洲 渚 長 不 絶 兮 川 壑 

〔 原 〕 唐 王勃 〈 採蓮賦 〉 非登 髙 可以 賦者 惟 採蓮 而已 矣况 洞庭 兮 紫波 復 瀟湘 兮 綠水 或 暑雨 兮 朝霽乍凉 飈 兮 暮 起黛葉青 跗 烟 周五 湖紅葩 絳 蘤 電 爍 千里 尤見 重 於 幽客 信作 謡 於 君子 爾 其珍族 廣茂淑類 博傳藻 河渭之空曲 被 沮漳 之 淪漣燭 澄灣 而 爛爛 亘修漲 之 

田田 豈直 水區澤國江 漘 海 壖 是 以 吴娃 越 艶 鄭 婉 秦 妍 感 靈 翹 於 上 節 悦 瑞 色 於 中年 錦 㠶 映浦羅衣塞川 飛木蘭 之畫 楫 駕 芙蓉 之 𦂶 船 問子 何去 幽潭 採蓮 已 矣哉 誠 不知其所以然 賞由物 召興以 情遷 故 其 游泳 一致 悲欣萬緒 至 若 金室 麗妃 璇宫 佚 女 傷 鳯 臺 之 寂寞 厭鸞 扃 之 閑 處侍 飲南津 陪 歡北 渚 見磯岸 之 紆 直 覿 旌 旄 之 低舉 上苑 神池 芳林 御陂 樓 隂 架 沚 殿 彩 乗 漪 張 拜 洛 之 容 衞 備 橫 汾 之 羽 儀 簫 鼓 𤼵 兮 龍 文動鱗 

羽喧兮 鷁 首移 咸靚妝 而麗服 各分 騖 而 並馳 蘋縈漿 礙荇觸 船 危視雲霞 之沃 蕩 望 林泉之 蔽 虧洪川 泱泱 兮 菡萏 積綠水 湛湛 兮 芙蕖 披惜 嵗 時兮易 晚傷 君王 兮 未知 折紺房 與 湘 菂 攬 紅葩 及 碧 枝 廻 綃 裙 兮 竊 獨 歎 歩 羅 襪 兮 私自 竒 莫不 驚香悼色 畏别 傷離 復 有 濯 宫 年少 期門 公子 翠 髮 蛾眉 頳 唇 皓 齒傅 粉蘭堂 之上 偷香椒屋 之 裏 亦 復 銜恩激 誓佩 𠖥 緘愁 承好 賜 之 珍席 奉 嬉遊 之彩 斿 繡 楝 曛 兮 翠羽 帳瑶塘 曙 兮 青翰舟 

搴 條拾 蕊 沿波 泝 流 池心 𡩖 而藻 薄 浦口 窄 而萍 稠 和 橈 姬 之 衞 吹 接 榜 女 之 齊 謳 去 復 去 兮 水色 夕採 復 採兮荷 葉秋願 承歡 而 卒 嵗 長 接席 而 寡仇 於 是 薊北無事 𨵿 西始 樂霧 盡江垠氣 恬海寞 消怪氣 於 沅 澧 照榮光 於 河洛 殊方 異類 舞詠 相錯 王公 𠨞 士歌 吹 並作則 有 侯家瑣 第戚 里芳園 穿 池壩岸 之曲 蓄水 河陽 之源 隄防 谷口 島嶼 轘 轅嘉木 畢植靈 草具 繁沉 桂北 之丹 藕 濯 荊南 之 紫 根鬱 凄凄 而霧 合燦 曄曄 而霞 翻洎 乎 

氣徹 都 鄙景華川 陸麥雨 㣲 凉梅 飈 淺 燠命 妖侣 於 石城 嘯娱 朋 於 金谷 乃 使 綠珠 捧 棹 青琴理 舳樽芳 醪 藉 珍 餗 汎 玉潭 之 瀰漫 遶 金 渠 之 隈 隩 石 近 水 而 苔 濃 岸 連 山 而 𣗳 複 排 芰 末 而 爭 逺 託 蘆 間 而 競 逐 赴 汨 凌 波 飛 袿 振 羅 風 低 綠 幹 水 濺 黃 螺 上 客 喧 兮 樂 未 已 羙 人 醉 兮 顔 将 酡 畏 蓮 色 之 如 臉 願 衣 香 兮 勝 荷 徘徊 郢調 悽 慘燕 歌念 窮歡 於 水 涘 誓 畢賞 於 川 阿 結漢女 邀湘娥 北溪 蕊 尚密 南汀花 更 多 恨 光景 兮 不 駐 指 芳馨 兮 

謂 何若 乃南楚 義妻東 吴信 婦結 䄜 整佩承筐 奉帚 忽 君子 兮 有行 復 良人 兮 逺 征 南 討 九 真 百 粤北 戍雞田 雁城 念去 魂 駭 相視骨 驚 臨春渚 兮 一送 見秋潭 兮 四平 與子 之别 烟波 望 絶 念子 之寒 江山 路 難水 淡淡 兮 蓮葉 紫風 颯颯 兮 荷花 丹翦 瑤帶 而 猶 欷 折瓊英 而 不歡 既 而 緣 隈 逗浦還 栧 歸 㯭 睠 芳草 兮 已 殘憶離 居兮方苦 延素 頸 於 極漲 攘皓腕 於 神滸惜 佳期 兮 末 由 徒增 思兮何 補 又 若 倡姬 蕩 媵 命侣 招 羣 淇 上洛表 湘 臯 

汝墳 望洲 草 兮 翡翠色 動浦水 兮 驪龍文 願 觧 佩 以 邀 子 思 搴 裳 而 從 君 悲 時 暮 愁 日 曛 鳴 鐶 釧 兮 響 窈窕 艶 珠翠 兮 光 繽紛 憐曙埜之絳氣 愛 晴天 之 碧 雲 棹 廵 汀 而 栁 拂 船 向 渚 而 菱分 掇翠莖 以 翳 景襲 朱 蕚 以 為 裙 梃 楫 凌 亂 風 流 雨 散 鳴 榔 絡繹 霧 罷烟釋 状飛 虯 之 蜿蜿 若 驚鴻之 奕奕 艇 怯 奔潮 篙 憎 淺 石絲 著手 而 偏繞 刺 牽衣 而 屢 襞 乃 有 貴子 王孫 乘間 縱 觀何 平叔 之 符彩 潘安 仁之藻 翰税 龍馬 於 金堤 命 鳧 舟于 石岸 錦纜 

翻灑 銀檣 照爛 日側 光 沉風 驚浪 深紆北 渚 之 新贈 恣東溪 之密 尋鴛鴦 繡 彩之文履 瑇瑁 瓊華之寶琴 扣 舷擊 榜 吴 歈 越 吟 溱 與 洧 兮 葉 覆 水 淮 與 濟 兮 花 冒 潯 值 朙 月 之 夕 出 逢 丹霞 之夜臨 茱 茰 歌 兮 軫 妾 思 芍 藥 曲 兮 傷 人心 伊採蓮 之 賤 事信 忘情 之 葢 寡 雖 迹 兆 於 水 鄉 遂 風 行 於 天下 感極 哀樂聲 参 鄭雅 是 以 緬察 谷底 窮覽 地維北 盡 豐鎬澇 潏 南究巴 沲 越 沂 莫不 𠉀 期應節 沿濤 汎 湄 薄言 採之興言服 之 𤼵 文 扃 之麗什動 幽 

幌 之 情詩 使 人 結眷 令人 相思 宜其色 震 百草 香奪九芝 棲碧羽 之 神雀 負青 𦫉 之寶龜 紫 秩流 記丹經 秘詞 豈徒 加繡柱 之 光彩 曄 文井 之華滋已 矣哉 向 使 時 無 其族代乏厥類 獨秀上 清之境 不生 中國 之 地學 鸞 鳯 而 時 来 與 鶼 鶼 而 間 至 必 能 使 衆 瑞 彩 沒 羣 貺 色 沮 湯 武 齋 戒 伊 臯 延 佇 豈 俾 夫 秦 童 趙 僕 倡 姬 艶 女 狎 而 玩 之 擷 而 採 之 乎 時 有 東 鄙 幽 人 西 園 舊 客 常 陪 帝子 之 輿經 侍天 人之籍 詠 綠竹 於 風曉 賦彤管 於 日夕 暑 徃 

寒来 忽 矣 悠哉 蓬飄梗逝 天涯 海際 似還 卬 之 寥廓 同適 越 之 淫滯 蕭索 窮途 飄 颻 一隅 昔聞七澤今 過五 湖 聼 菱 歌 兮 幾 曲 視 蓮 房 兮 幾 株 非 鄴 地 之 宴 語 異 睢 苑 之 歡 娱 况 復 殊 方 别 域 重 瀛 複 嶂 虞 翻 則 故 鄉 寥落 許靖則 生涯 惆悵 感 芳草 之及 時懼 修名 之 或喪 誓 剗 迹 潁 上 棲 影 渭 陽 枕 箕 岫 之 孤 石 泛 磻溪 之小塘 餐素 實兮 吸絳芳 荷為 衣 兮 芰 為裳 永潔 已 於 丘壑 長 寄心 於 君王 且 為 歌 曰 芳華兮修 名 竒 秀 兮 異 植 紅 光 兮 碧色 

稟 天地 之淑麗承 雨露 之霑 飾蓮有 藕 兮 藕 有 枝 才 有用 兮 用 有 時何 當娜 婀華實 移為 君 含香 藻 鳯 池 　 宋之問 〈 秋蓮賦 并序 〉 天授 元年 勑 學 士 楊 炯 與 之 問 分 日 於 洛 城西 入閣 每雞 鳴後至 羽林仗 閽 人奏名 請 龜 契 佇命 拱立 於 御橋 之 西玉池 清冷 紅蕖 菡萏 謬履 扃 闥 自春 徂 秋見 其生視 其長 覩 其盛惜 其 衰得 終天 年 而 無 夭折 者 良以 隔礙 仙禁人 莫由見 向 若生 於 瀟湘 洞庭 溱 洧 淇澳 即 有 吴姬 越客 鄭 女 衞 童 芳心 未成 採擷 

都 盡今 委以 白露 順以 凉 風榮落 有期 秋分 畢矣 斐然 願歌 其 事 乆 之 乃 為 秋 蓮 賦 焉 若夫 西城 秘掖 北禁 仙流見 白露 之 先降 悲紅 蕖 之 已秋昔 之 菡萏 齊秀芬 敷 競 𤼵 君門 閟 兮 九 重兵 衞 儼 兮 千 列 綠 葉 青 枝 緣 溝 覆 池 映 連 旗 兮 揺 艶 揮 長 劍 兮 陸離 疏 瀍 兮 裂 榖 交流 兮 相沃 四繞 兮 丹禁 三 匝 兮 承 明曉而望 之 若 霓裳 宛轉 朝玉京夕 而察之若霞 標灼爍 散 赤城 既 如 秦 女 艶 日 兮 鳯 鳴 又 似 洛 妃 拾 翠 兮 鴻 驚 足 使 瑶草 罷色芳 𣗳 無 

情 複 道 兮 詰 曲離宫 兮 相屬 飛閣 兮 周廬 金鋪 兮 璧 除君 之 駕 兮 旖旎 蓮之葉 兮 扶 疎 萬 乘顧 兮 駐 綵 騎六宫 喜 兮 停羅裾 仰仙遊 而 徳澤縱 幽覽 而 神虚 豈 與 夫溪澗 兮 沼 沚 自生 兮 自 死海 泝 兮 江沱萬里 兮 烟波 泛漢女 遊湘娥 佩鳴玉戲 清波 中流 欲渡 兮 木蘭楫 幽泉 一曲 兮 採蓮歌 江南 兮 峴 北 汀洲 兮 不極 既有 芳兮莎 城長 無 艶 兮 水 國 豈 知 移植 天泉 香飄列 仙嬌 紫 臺 之 月 露含 玉宇 之風烟 雜葩 兮 照燭 衆 彩兮相 宣鳥 翡翠 兮 

丹青 翰 𣗳 珊瑚 兮 林碧鮮夫 其生 也 春風晝 蕩 爍 日 相 煎 夭桃 盡 兮 穠 李滅 出 大堤 兮 艶 欲 燃 夫 其 謝 也 秋 灰度 管金氣騰 天宫 槐 疎 兮 井桐 變搖寒 波兮風 颯然 歸根 息 艶 兮 八九月 乘化 無窮 兮 千萬年 越人望 兮 已長 久 鄭女 採兮 無由緣 何深 蔕 之 能 固何 穠 香之獨 全别 有 待制 揚雄 悲秋 宋玉夏之来 兮 翫 早 紅 秋 之 暮 兮 悲 餘 綠 禮 盛 燕 臺 人 非 楚 材 雲 霧 圖 兮 蘭 為 閣 金 銀 酒 兮 蓮 作 杯 落英 兮 徘徊 風轉 兮 哀哀 入黃扉 兮 灑錦石 縈 

白蘋兮 覆綠苔 寒暑 忙忙 兮 代謝 故葉 新花 兮 往来 何 秋日 之 可表托 芙蓉 以為 媒 

〔 増 〕 白居易 〈 荷珠賦 〉 迸水 所 集輕 荷正 敷 引修 莖 而 出葉 凝 玉液 以成 珠 浄 緑 田田 神龜 之巢 處斯 在 虚 眀 皎皎 靈鵲 之銜 来 豈殊 既羅列 其 青 葢 又 昭 章 於 白 榆 亂 㸃 的 爍 分規 青瑩仰 虚 無 以上 出 掩晶熒 而外 映灑 之 不 著湛 兮 逾 浄 時 寄寓 於 傾 欹 每 因依 於 平正 可止則止 必荷 之 中央 在 圓而圓得 水 之 本性 飃 飈 既 息 而 常 凝 魚 鳥 頻 衝 而 不定 爾 乃 

一氣 暗後初 陽照 前 宿雨 霽 而 猶在曉露 裛 而 正鮮 熠熠 有光映 空水而煥 若 纍纍 無數遍 池塘 而 炯然 宛轉 而魚 目 廻 視 冲 融 而 蚌 胎 未 堅 因 霑 濡 而 大小 随 㪚 合以 虧 全輕彩 蕩 𣻌 芳 濃厭 浥 眀 璣 而 夜 月 争光 丹粟而晨霞 散入 其息 也 與 波俱停 其動 也 與 風皆急 若轉 於 掌 乃是 江妃 之珠 如 凝 於 盤 遂 成泉 客之泣 冰壺 捧 玉而殊 倫水鏡 沈精 而 莫及 則知氣 有 相假物 有 相資 惟 雨露 之留 處當 芙蓉 之茂時 雖 賦象 而 無準 必 成形 而 

在兹喻 於 人則 寄之生 也擬 於 道則 冲而用 之 自契 𤣥 珠之妙 何求 赤水 之 遺 　 宋 歐陽修 〈 荷花 賦 〉 𡵯 蘭塘以 清暑兮颯 蘋風以 中人擷 杜若 之春榮 兮 搴 芙蓉 於 水 濵 嘉 丹 葩 之 耀 質 出 綠 水 而 含 新 䕃 曲池 之清 泚 𣻌 波紋 之淵淪 披紅衣 而耀彩 寄 清流 而 託 根挺 無華 之 淺 艶 靡 競 麗 乎 先 春 抱 生意 以 自得 兮 及薫 時 之嘉辰 若夫 夏畹蘭 衰夢池 草密 惨 羣 芳 之 已銷 獨斯蓮 之 迥 出 可以 嗅 清香 而 折 酲 可以 玩芳華 而 自逸况 其 晩 浦烟 

霞水 𠅘 風日 投文竿 而 餌 𡸁 泳萍 莖 而 波溢 𢇁 縈藕以 全折杯 卷 荷以 半側 墜 紫 菂 以 𣣱 烟斂 紅芳 而 向 夕 可憐 影兮 相顧列 金葩 而 返植 清風遏 以似 起碧露 合而乍失 或 兩 兩以 相扶 漸 𠅘 𠅘 而 獨出 𤼵 臙 脂 於 北 土生 異香 於 西域 匪江妃 之小腰 即 廣陵 之 清骨爾乃曲沼 㣲 陽橫塘 細雨 逐橋 上 之 歸鞍笑 堤 邉 之 遊 女 堕 虹 梁 而 窺 影 𠋣 風 臺 而 欲 舞覆翠 被 以薫 香然 犀燈 而 照浦 雙心 並根 千株 泣露湛 月白 而 風清 杳 池平 而 𣗳 古送 

艇子 於 西州 聞 棹 謳 於 北渚迎 桃根 而待 檝 逢 宓 妃 而 未 渡 廹 而 視 之 靚 若 星 妃 臨 水 而 脉脉 盈盈 逺 而 望 之 杳 如 峡 女 行 雲 而 朝朝暮暮 其 妖麗 也 其 閒雅 也 香荃 橈 兮 木蘭舟 澹 容與 兮 悵 夷猶 東西 随葉 𨼆 上下 逐波 浮 已 見 雙魚 能比 目應 笑 鴛鴦會 白頭 昔聞 妃子 貴 東 隣 池上 金花 不染塵 空留 此 日 田田 葉不見 當時歩 歩 人 　 明申 時行 〈 瑞蓮賦 并序 〉 惟聖皇 御 歴 十 有 四年 道化滂流 和 氣翔洽 於 時崇慈 寜 之 新 構備 尊 飬 之上 儀 

大孝潜孚靈 貺 昭答 乃 有 嘉蓮獻 異重 臺 𤼵 祥萬 乗 臨觀 六宫燕 喜信 熙時 之上 瑞馨 徳 之貞符 爰 付 丹青 用 𡸁 琬琰 命臣 等 賦之臣 謹拜手 𥟵 首而作 賦 曰 若夫 璇宫 壯麗 紫殿 巍峩 接 蓬莱 之仙苑 環太液 之 㤙 波渟泓 𤣥 澤 醖 釀 醇和 欣嘉生 之 咸鬯紛 靈瑞 其何 多宛 彼 芙蕖 嫣然 沼沚 載 以文 罌 陳 之 金 戺 覆 碧 葉 兮 田田 𣻌 清 漣 兮 泚 泚 被 茝 紉 蘭 抽 黃 曵 紫 既 冉冉 以流馨 復 重重 而結 𦂶 爾 其 艶 外 生 艶 華 中 吐 華 剖 碧 房 兮 敷 絳 蕚 幻 

珠實 兮 成丹 葩 粲 英英 其 疉 起 芬 郁郁 其 交加 乃 若 旭日 方升 𠨞 雲有爛 初 抱 赤 兮 若 傾 忽 飛丹 兮 若煉 如盤 如 葢 臨 金 掌 以 曈曨 非霧 非烟 照虹梁 而 璀璨 又 若桂輪 乍 滿蕙露 初 零凝清輝 兮 湛湛 潄 芳潤 兮 盈盈 紺 宇層 樓 接銀潢 而 瀲 灔 雲鬟 髙髻 開寶鏡 以晶熒 又 若 凉雨 纔 收薫 風 徐送 濯 雲錦兮澄 鮮舞 霓裳 兮 飛動 凌波 綽約 宛 洛浦之 驚鴻 翽 羽翩躚 恍秦 臺 之 儀 鳯 至於 星敷電 𤼵 霧 變霞 蒸觸 景而 生態 隨物 而 賦形 縦 他卉 之 

穠 麗 未 若茲花 之 最靈觀 其托體 慈闈 敷榮 秘殿映 藻井 以生妍 傍 𦂶 疏而 呈倩煒煌 三秀 之 庭 揺 曳 五 明 之 扇 載 色 載 笑 如 承 長 樂 之 歡 来 㳺 来觀 每 荷重 瞳之眷 詫 神物 之有 知信 人 寰 之僅 見 豈 比夫 駢花 并 寔 連理 分枝 望 舒生 於 漢圃 合歡 産 於 唐池 太華 峯 頭徒 咏 如船 之異 麻姑壇 上 虚 傳變 碧 之 竒 斯 盖 重申 之佑命 特顯象 於 昌期 猗歟 我皇 徳 如 虞聖時 業業 以憂勤 日 䕫 䕫 而 祇 敬承 顔 順志極 尊 飬 之 隆 解 慍 阜 財 布 𡩖 仁 之 

令 故珍 貺 駢 𩥚 而 竒 祥 疉 應 䋲 繩繼繼用 彰 累葉 之休 赫赫 眀 眀 式 表重華 之 盛尚 増 修 於 𤣥 徳 庶永承乎 天慶 

〔 原 〕 申時行 〈 後 瑞蓮賦 〉 有韡者 華婉如 清揚 菡萏 為 簮 芙蓉 為裳 出五沃 之上 腴 兮 苞 九疑 之 竒 芳 繄 中 通 而外 直兮洵 䔍 實而輝光 徳 可比 於 君子 兮 又 奚遜 夫國香 羌 託 種於 𩄇 沼兮載 移根 於 長 樂挺翠盖 之團團 兮 冒 朱華 之 灼灼 枝承蕤 以 婀娜 兮 何揚 翹 之 磊落 揉 珠 菂 以 成葩 兮 煥重 英 之 出 蕚 森 濯 潁 於 芝 房 兮 儼 敷 

榮 於 菌 閣 朝 晞 髮 於 扶桑 兮 若葵 赤之常 傾夕 弄影 於 望 舒兮象 桂輪 之載盈 峩 星冠 於 絳 闕 兮 散霞標 於 赤城 鳯 羽 矯 其 翩 翻 兮 蜃 樓 起 而 崢嶸 恣意 態之橫 出兮紛 可炳 於 丹青 彼新宫 之 嶻 嶪 兮 固 神 靈 之 所 宅 薫 風 扇 其 淳 和 兮 甘雨 滋其 薌澤卿 雲助 其 爛漫 兮 膏露 増 其 的皪 夫惟孕粹 而 鍾 祥 兮 肆 焜 煌 而 舄 奕 乃 其 含芬桂掖 流曄椒 塗承恩輝 於 黼 幄 兮 分 繡 采 於 翟 䄖 映畫堂 之甲帳 兮 迎 紫 𦋺 之金 輿燦榮光 於 華渚兮鬱佳氣 

於 蓬壺 宫伯忻 忻 而 告瑞慈 顔 𥠇 𥠇 其歡 愉何 司花 之 特巧 殆坤元 之 出符 天子 乃 考祥圖 披靈契 徴 素蓮 於 王母 遡 石 蕖 於 炎帝 或 一房 而 百子 或 一花 而 千 嵗 兆 多 夀 而 多 男 允卜年 而卜世 於 是 羣 臣 効 三呼 之祝薦 萬 嵗 之 觴 陳 瓜 𤔅 椒 聊 之 什詠 竹苞松茂 之章 曰 文子 與 文孫 兮 𠈷 熾而昌 曰 聖母 及 聖 皇兮 𠈷 夀 而 康如重 臺 之 積累 共 乾坤 而 乆 長 臣 拜 手 而 作 頌 庸 昭示 於 無疆 頌 曰 瞻 彼 璇宫 臨紫極 兮 仙 籞 神池 滙 靈澤兮 煜煜 

竒 葩 産 禁 掖 兮 綠 葉 朱 華 苞 翠 菂 兮 重 英 疉 蕚 何 赩 赫 兮 地 符 山川 帝申錫兮 百世 本 支兆蕃 碩兮 慈齡 聖算齊 箕 翼 兮 小臣 獻頌揚 休 徳 兮 福禄 萬年子 孫千億兮 

子 ／ 醫家 ／ 御定 佩文齋廣 群芳 譜 ／ 花譜 　 卷 二十二 至卷 五十三 ／ 卷 四十六 　 金燈 花 等 ／ 石竹 ／ 集藻 ／ 五言 古詩 ( P.5 - 1 ) .. [ 文淵閣 四庫 全書本 ] 

〔 集藻 〕 

〔 五言 古詩 〕 

〔 増 〕 唐王 績 〈 石竹 詠 〉 萋萋 結綠枝 煜煜 垂 朱英常 恐零露 降 不得 全其 生 歎 息 聊 自 思 此生 豈 我 情昔 我 未 生時 誰 者 令 我 萌棄 置 勿 重陳委化 何足 驚 

〔 原 〕 宋張 耒 〈 石竹花 〉 真竹 乃 不花爾 獨 艶 暮春 何妨 兒女 眼謂 爾 勝霜筠 世無 王子 猷 豈 有 知竹人 粲粲 好 自持 時來 稱 此君 

子 ／ 醫家 ／ 御定 佩文齋廣 群芳 譜 ／ 花譜 　 卷 二十二 至卷 五十三 ／ 卷 四十九 　 菊花 二 ／ 集藻 ／ 傳 ( P.6 - 2 ) .. [ 文淵閣 四庫 全書本 ] 

〔 傳 〕 

〔 原 〕 元 楊維楨 〈 黄華傳 〉 先生 姓黄 字華其 先有 日 精者 初生 筮 之 繇 曰 煜煜 煌煌 綠衣 黄裳 徳 與 坤 協數 用 九 

彰 九九 相 仍 俾爾壽昌佐用 炎皇 啓 於 兌方世為 中 黄夫 中五數 也 寄旺 四時 九 九重 陽數 也 兌秋方 也 雖寄旺 四時 而 盛必 於 秋乎 陶氏 旺春 劉氏 旺夏陶 劉氏謝 而 中 黄氏 其昌乎 後 日 精以 養生術 佐 農皇氏 壽登 一百二十 餘歲 嘉其功 封 之 雍州 之土為 壽鄉 公賜姓 中 黄氏後有治 蘠 者 注姬 公旦爾雅旦 上 其 名綴 衣薦 服 於 帝 帝服 之喜 特賜御 愛黄至 孫英 其祚始 落 三湘 與 屈原 同夕餐 英子 為華西入 秦遇陽 翟大賈 衒 金爭價 

咸陽市 華文備 五色 名次 月令 至今 夏小正 以華之善 記節 名為 節華後入 漢以 服餌 法干 上 出入 宮禁 后妃 侍兒 咸 與 之 飲酒 乞 其祝辭 曰 長 壽長 壽宣帝 時華 以外 國 肥甘 進上 𡮢 之喜 曰 金盞 銀 柈 真 神仙 食 也 吾 不能 效武帝 食露 盤 矣 華 𡮢 以氣岸 髙自標 置 曰 予 圜 冠準 天純色 準地 當贊 天地 開 八荒 壽域 黄中 通理 獨暢 四支 非予 前聞 人佐農 皇志 也 時陽 九 厄 矣 遂 入 平蓋山 鍊 九華大藥 時時 與 好事者 出 沽酒 市中 見者 咸呼 

為九華 先生 彭澤令 陶潛方棄 官 柴桑聞 先生 名特延致 之後徙 宅 東潛 不敢 名 惟以 九華呼 之 潛當 九月九 日無酒 與 先生 口 講服 餌 法語 之 曰 南山 朝來致 有佳氣 耳少時 江州 刺史 王 𢎞 送酒 至 潛以 酒 讓 先生 飲 先生 憙 曰 吾 得 拍 浮 此 足矣 潛 平日 交惟 兩人 先生 與 五 鬣 大夫 也 五 鬣 在 先生 上 先生 戲與 五 鬛 較 短長 曰 汝 雖長 遭斧創 我 雖 短升 中堂 又 以 其能 相殿 最 曰 吾 茹能 使 饑 人 辟 糧 汝 能 乎 曰 能 吾 飲 能 使 癃 殘 人 康 寜 壽 

考汝能乎 曰 能 曰 吾 一出 能 使 時 王知 正氣 一灰迹 能 使 諸蟈族 吞 其 譟 而 不 聲汝能乎 曰 不能 矣 曰 不能 何以 上 吾 也 五 鬛 亦 曰 吾 一出 能棟 天子 明堂 一灰迹 能 染 歴 代 之 文章 子能乎 曰 不能 也 曰 此 吾 所以 上子 也 潛聞 而 笑 曰 九華 既 失五 鬛 亦 未 為 得 也 二 三子 黜 徳 滅巧 將太上 從 太上 無名功 故無窮 於 是 二人 者 相 與 持酒 懽 甚潛 頹然 醉醉 則遣客 而 二人 者 侍門 下 至 蒙 霜露 不去 先 自譜 其族 凡 一百六十 三黜 其 冒 姓名 者 

曰 滴 金馬蘭童 萬錢 覆 等 凡六種 題 曰 九華壽譜 藏 於 家云 

子 ／ 醫家 ／ 御定 佩文齋廣 群芳 譜 ／ 木譜 　 卷 六十八 至卷 八十一 ／ 卷 八十一 　 君子 樹 等 ／ 夜光 木 ( P.27 - 1 ) .. [ 文淵閣 四庫 全書本 ] 

〔 集藻 〕 

〔 賦 〕 

〈 御 製 夜 亮 木 賦 并 序 〉 塞 上古 木夜視 有光 遇雨 益明 移置 室 

中即 之 可以 燭物 嘉 其 有 異故 賦猗嘉木 之 迥異 垂四照 之華英 蜿輪 囷 於 川 壌 萃盤 錯 於 柯莖 外 禀 㢲 德 内 藴 離 精 煥 然 夕 皎 灼 爾 宵 明 晼 瑞星 之 初麗炯 璧月 之 漸生 既騰輝 於 山谷 亦 揚彩 於 檐 楹 若 乃 靈根 濯 雨榮枝 浥 露芳澤加 鮮澄暉 遠布方 隐之而彌耀 旋即 之 而 如晤 洵 昭質 之 無 虧何 㝠 行之是 懼爾廼金膏 灺 蘂 鶴 燄 韜 光 獨 飛 熛 而 振 采 長 煜煜 以 煌煌 吐瓊文 於 赤水 懸瑶景 於 昆岡非 朝華而夕謝 殆積 闇 以 能 彰 於 是 列之桂 宫置 以椒室 流 

映金鋪 近燭 緗 帙 豈 浮 艶 之 為 容 亮 靈 竒 之 足 述 庻 含 章 之 可 貞 雖 在野 而靡失 

子 ／ 醫家 ／ 御定 佩文齋廣 群芳 譜 ／ 竹譜 　 卷 八十二 至卷 八十六 ／ 卷 八十五 　 竹四 ／ 集藻 ／ 五言 絶 句 ( P.15 - 1 ) .. [ 文淵閣 四庫 全書本 ] 

〔 五言 絶 句 

〈 御 製 詠 盆中 竹 〉 此君 霜後青 密葉 欲 停雪叢 篁 傍 小山 清節 依然 潔 

〔 増 〕 唐太宗 〈 賦得 臨池 竹 〉 貞條 障曲 砌 翠葉貫 寒霜 拂牖 分龍 影臨 池待 鳳翔 　 盧照 鄰 〈 臨 堦 竹 〉 封霜連 錦 砌 傍露 拂瑶 堦 聊將 儀鳳質 暫 與 俗人 諧 　 吕太一 〈 詠 院中 

叢竹 〉 擢 擢 當軒 竹 青青 重 嵗 寒心 真徒 見賞 籜 小 未 成竿 　 張 紘 〈 和 吕 御史 詠 院中 叢竹 〉 聞君庭 竹 詠 幽意 嵗 寒 多 歎 息 為 冠 小 良 工 將 奈何 

〔 原 〕 王維 〈 斤 竹嶺 〉 檀 欒映 空曲 青翠 漾 漣漪 暗入 商 山路 樵 人 不 可知 　 〈 竹里館 〉 獨坐 幽篁 裏 彈琴 復 長 嘯深林 人不知 眀 月 来 相照 　 裴 廸 〈 斤 竹嶺 〉 眀 流紆且 直 緑 篠 密 復 深 一 徑 通 山路 行歌望 舊岑 　 〈 竹里館 〉 来過 竹里館 日 與 道 相親 出入 惟山鳥 幽深 無 世人 

〔 増 〕 劉長 卿 〈 斑竹 〉 蒼梧 千載後斑 

竹封 湘沅欲識 湘妃 怨枝枝 滿淚痕 　 劉禹錫 〈 庭竹 〉 露滌 鉛 粉節 風 揺 青 玉 枝 依依 似 君子 無地 不 相宜 　 韓愈 〈 竹洞 〉 竹洞 何年 有公初 斫 竹開 洞門 無鎖 鑰 俗客 不 曽来 　 〈 竹溪 〉 藹藹 溪流 漫 梢梢 岸 篠 長 穿 沙碧 簳 浄 落水 紫包香 　 張籍 〈 和 韋開州 盛 山竹 巖 〉 獨入 千竿 裏 緣 巖 蹋 石層 筍頭 齊欲出 更 不 許人 登 　 李羣 玉 〈 題竹 〉 一頃 含 秋 緑 森 風 十 萬 竿 氣 吹 朱 夏 轉 聲 掃 碧 霄 寒 　 殷璠 〈 題竹 〉 窓 戸 盡 蕭森 空 堦 凝 碧 隂 不 緣 冰雪 裏 為識 嵗 

寒心 　 杜牧 〈 黄州 竹 逕 〉 竹崗蟠 小 逕 曲折 鬭 蛇 来 三年 得 歸 去 知 遶 㡬 千 廻 　 宋 徐鉉 〈 北苑 詠 竹 〉 勁節 生宫苑 虚心 奉豫遊 自然 名價 重不羡渭 川 矦 　 石延年 〈 省中 對 竹 〉 擢翠向 人 孤 潭潭 省署 虚雨餘秋 更 晚風 月 共 蕭 疎 　 蘇軾 〈 和 廬山芝 上 人 竹軒 〉 洞外 復 空中 千千 萬萬同 勞師 向 竹頌清 是 阿 誰 風 　 蘇轍 〈 和文 與 可 竹塢 〉 空陂放 修竹 肅肅 復 㝠 㝠 莫除 塢 外筍 從 使入 園生 　 〈 霜筠 𠅘 〉 林 髙日氣 薄 竹色 浄 如水 寂 厯 斷 人 聲 時 有 鳴 禽 

起 　 〈 篔 簹 谷 〉 誰 言 使君 貧已 用 谷量 竹盈谷 萬萬竿 何 曽 一竿 曲 　 〈 此君 庵 〉 風 梢 遶 簷 匝 霜 幹 當 𥦗 浄 遙知素 壁上 醉 墨森 相映 　 楊萬里 〈 詠 竹 〉 凜凜 冰霜 節 翛翛 玉雪身 便 無文 與 可 自有 月 傳神 　 朱子 〈 丘子野 表兄 郊園 詠 竹 〉 移自溪 上 園種 此 墻 隂 路 墻 隂 少 人行 来 嵗 障幽户 　 〈 竹 〉 種竹官 墻 隂 經 年 但 憔悴 故園 新 緑 多 宿 幹 轉 蒼 翠 　 〈 雲谷 竹塢 〉 悄蒨 桃蹊北 蕭 槮 竹塢 深 不堪 秋夜 永風雨助 悲吟 　 金 李俊民 〈 詠 竹 〉 瀟灑 能 醫俗 檀 欒 

看上 番 我寧 負此 腹忍 使 籜 龍 冤 　 楊載 〈 題墨 竹 〉 風味 既 澹泊 顔 色 不 娬 媚 孤 生 崖谷 間 有 此 凌雲氣 　 元 吳鎮 〈 題露 竹 〉 晴霏光 煜煜 皎 日影 曈曈 為 問東華塵 何如 北 窓 風 　 〈 題畫 竹 〉 霏霏 桃李 花 競向春前 開何 如此 君子 四時 清風来 　 𠅘 𠅘 月 下 隂 挺挺 霜 中節 寂寂 空山 深不改 四時 葉 　 野色 入 髙秋寒 影逝 湘水 日午 思晚 凉清風 為 誰 起 　 抱節 元 無心 凌雲如 有意 置 之 空山 中凜此 君子 志 　 元吉雅謨丁 〈 畫竹 〉 雨過 蛟 龍起 風生 

翡翠 寒 但 存 清白 在 日日 是 平安 　 楊維楨 〈 雨竹 〉 倚 石添 新筍 爭妍個 個 添 佳人 聽 春雨 笑 隔 水晶 簾 　 眀 髙啟 〈 畧 上 人 房竹 〉 幽 篠 半梢 横山 窓 颭 月 眀 上 人 禪定 久 不怕 有秋聲 　 〈 題叢 竹圖 〉 窈窕 復 䝉 茸 千山 萬竹 中 幽人夜 驚起 秋雨 共秋風 　 〈 修竹塢 〉 色映 溪 沉沉 秋雲生 夕 隂 無 限 楚 山 意 鶴 鳴 風 滿 林 　 李東陽 〈 畫竹 〉 山風 與 溪 竹共作 一林秋 行人 休 更 往前 路 有 鈎 輈 　 旭日 照 珊瑚 秋風 碧海 枯 只愁 龍化 去 不敢 鬭 齊 奴 　 〈 詠 竹 〉 秋 

雨爛 百草 青青 修 竹林 解使 秋聲 爽 還令 秋色 深 

〔 原 〕 馮琦 〈 竹 〉 滿地種 琅玕 修枝 䕃 茅屋 微風 如有 㑹 一一 鳴寒玉 　 本是 瀟湘人 最愛瀟 湘竹 何處 丘中 琴 厯 厯 瀟 湘 曲 　 于 若 瀛 〈 竹 〉 清溪 遶 一 灣 種 竹 只 數 個 朝 来 風 籜 疎 落水 青萍 破 　 陳 繼儒 〈 方竹 杖 〉 外方 而 内 虚 得 道 已 無上 不作 漁郎竿 還 斸 仙人 杖 

子 ／ 醫家 ／ 御定 佩文齋廣 群芳 譜 ／ 卉 譜 　 卷 八十七 至卷 九 十二 ／ 卷 九十一 　 萍 等 ／ 垣 衣 ／ 附錄 　 瓦松 ／ 集藻 ( P.33 - 1 ) .. [ 文淵閣 四庫 全書本 ] 

〔 集藻 〕 

〔 増 〕 唐 崔融 〈 瓦松賦 〉 崇文 館瓦松者 産 於 屋 霤 之上 千株 萬莖 開花 吐 葉高 不及 尺下 纔 如寸 不載 于 仙 經靡題 于 藥錄謂 之 為 木 也 訪 山客 而 未 詳謂 之 為 草 也驗 農皇而 罕記 豈 不 以 在 人 無用 在 物無成乎 俗以 其 形似 松生 必依瓦 故曰 瓦松 楊炯謂 余 曰 此 中 草木 咸可為 賦其詞 曰 賔 館 兮 沉沉 明月 高兮重 海深 試一望 

兮 上棟 下宇 開陽 闔 隂 彼 美 嘉 族 依 于 夏 屋 煌煌 特秀狀 金芝 兮 産 霤 歴 歴 空 懸 若 星 榆 而 種 天 苯 䔿 丰茸 青 㝠 芊眠 葩 條郁 毓 根柢 連拳間 青苔 而 裛 露陵 碧瓦 而 含 烟春風 搖兮鬱 起 冬雪 糅兮 蒼然 詎 充採 掇罕任 雕 鐫桐 君莫賞 梓匠 難 甄用 匪 適于 時要 必濫聞于 俗傳慚 魏宮 之 烏 韭 恧 漢官 之 紅蓮觀 其 衆 開榮列 虚心 獨潔 高寧 我 慕無木禾 之 五 尋卑以 自安類 石蒲 之九節 進 不必 𡡾 居 不求利 芳不為 人生 不因 地 其質 也 菲 無 

忝 于 天然 其 隂 也 薄 纔 足以 自庇望 之常見 其表 尋之罔得 其 祕 肅穆承華 堂皇 不 賒 繩 懸麥穗 户刻 菱花 竹 蒼 筤 而 衆 色 樹 連 理 而 相加 芙蓉 發池 兮 照爛 日 及 懸 霤 兮 紛葩 彼懷 寳 以 遇賞 此不材 而 見 嗟 雖 有慕 於 階闥 亦 無 混于 泥沙 已 矣哉 不學 懸蘿 附柏直 蓬 倚 麻固將 含美惡 以同 貫齊 是非 于 一家 亂 曰 少陽 之 地 兮 於 何不 春 博望 之苑 兮 莫匪 正人 纎 根弱 植兮生 君之館 荷施霑 恩兮為 人 所 翫 物 不 謝 生 不知 其榮 惟願 聖皇 

千萬壽 但 知傾葉 向 時明 　 無 名氏 〈 瓦松賦 〉 式 觀圖籍 幽山窮 野聞卉 木之名 焉 考神 農之嘗者 根莖 可驗 洪 纎 不 捨 惟瓦松 兮 闕書何 昔人 兮 智 寡原 其 所托高 而 又 雅 抽形 先寄 于鶴樓 聳質 更 資于 鴛瓦 旖旎 芬葩 含風 接霞 既 當春而吐葉 亦 凌秋 而 㸃 花異 山苗 之 極秀狀 澗 松 兮 抽芽 高居 壤 霤 匪雜 泥沙 向 朝陽 兮 發榮 經夕露 兮 増 華常 在 危簷 心必直 詎 欲 牽風影 暫斜 小大殊品 高卑異 盼 離離 兮 若星 榆之照 灼 煜煜 兮 疑石 蒲 

之蔥蒨 既乏 棟 梁 之用 寧怯 鐫 雕之變 豈 比夫 桂 山上 蘭谷 中長 幽 隠 兮 銷馥為 芬芳 兮 敗叢 奚若兹物 之 獨茂無憂 患兮養 䝉 

子 ／ 醫家 ／ 御定 佩文齋廣 群芳 譜 ／ 卉 譜 　 卷 八十七 至卷 九 十二 ／ 卷 九 十二 　 祝餘 等 ／ 仙人 草 ( P.31 - 2 ) .. [ 文淵閣 四庫 全書本 ] 

〔 集藻 〕 

〔 贊 〕 

〔 增 〕 宋謝惠連 〈 仙人 草贊 并序 〉 余 之中 園有 仙人 草焉春穎 其苗夏秀 其英秋 有貞實 冬 無 凋色 可謂 貫四時 而 不 改者 也 既 嘉其名 而 美其 質染 筆作 詠 庶 以 攄 述 云園 有佳草 名曰 仙人 煜煜 煒煒 莫莫 臻 臻 穎 發 

炎暑 苗秀 和 春 竒 爾 靈 質 乃 植 中 林 

叢書 ／ 武英殿 聚珍版 叢書 ／ 山谷 詩 集注 ／ 內集 ／ 卷 十五 ／ 戲答 王觀 復 酴 醿 菊 二首 ( P.3 - 2 ) .. [ 清乾隆 敕刻 武英殿 聚珍本 ] 

呂園 未肯 輕沽 我且 寄 田家 砌 下 栽 他 日秋花媚 重九 淸 香知 自 故人 來 山谷 在 荊州 與 歐陽 元老 帖 曰 城東 呂氏園 竹木 已 老 又 寬 敞有 經行 之 

地 甚欲得 之然 託 人往 問語 輒 再三 難共語 也 又 有 與 人 帖 云檀敦 禮惠蘭 數本 皆 煜煜 成叢 但 不花 耳方 送田子 平家 培植 之 ○ 魯論 曰 求善 賈而沽 諸注 云沽賣 也 

叢書 ／ 武英殿 聚珍版 叢書 ／ 山谷 詩 集注 ／ 外集 ／ 卷 六 ／ 八音 歌贈 晁堯民 ( P.10 - 2 ) .. [ 清乾隆 敕刻 武英殿 聚珍本 ] 

八音 歌贈 晁堯民 

金生 寒沙 中見 別會 有 時淵明 詠蘭云 淸 風 脫然 至見別 蕭艾中石 上千年 柏退 之 詩柏生 兩石間 萬歲 終不大材 高用 苦遲 杜詩 古來 材高難 為 用 絲亂 猶可理 杜詩 得 君亂 絲為 君理 心亂 不可 治竹 齋聞 履聲漢 鄭崇傳 我識 鄭尚書 履聲 迺 是 故人 來古詩 開門 風動 竹疑 是 故人 來匏苦 只 多葉 水深 

難為 涉 邶 國風 匏 有 苦葉濟 有 深涉 深則 厲淺則 揭土 牀 不安 席象 牀 臥 煜煜 戰國策 孟嘗君 至 楚楚 獻象 牀 革與井同 功井革二卦 相連井言 不 改革 言革而當 雖若異 而 實同 功守道 非關 怯 非關 見 前注 左 傳守道 不如 守官 木 直常 先伐 莊子 山木 篇 直木先伐 甘井先竭 子其飾 知以 驚愚 修身 以明污 昭昭 乎 揭 日月 而行 故 不免 也 李白 詩直 木忌 先伐芬蘭哀 自焚 樗 櫟 萬世葉 樗 櫟 見 前 注顏延年 曲水 詩序 固萬葉 而 為量 也 柳子厚 賀 皇太子 牋 萬葉 固本 葉世 也 

叢書 ／ 武英殿 聚珍版 叢書 ／ 山谷 詩 集注 ／ 外集 ／ 卷十 ／ 二月 二日 曉夢會 于 廬陵 西齋作 寄 陳 適用 ( P.3 - 2 ) .. [ 清乾隆 敕刻 武英殿 聚珍本 ] 

二月 二日 曉夢會 于 廬陵 西齋作 寄 陳 適用 

燕寢 著爐 香 韋蘇州 詩燕寢 凝 淸 香 愔愔 閒 窻 闥 左傳 祈招 之 愔愔 注 云安 和貌 

夢到 郡 城東 笑 談西齋 月 行樂未 渠央 詩庭燎 夜未央 注夜 未 渠央 渠音 遽 苦 遭晴 鳩 聒 杜詩苦 遭 此物 聒孰謂 吾 廬幽 江郡梅 李白 士女 嬉城 闕 鄭國風 在 城 闕 兮 聞道 潘河陽 滿城 花秀發 潘岳 為 河陽令樹 桃李 花人號 曰 河陽 一縣 花 庾信 集中 有春賦 云河 陽一縣 併 是 花 金谷 從來 滿園 樹文選 蜀都 賦君平 王 襃 煜煜 而秀發 頗 留載 酒車 揚雄 傳時 有 好事者 載 酒肴 從游 學共醉 生塵 襪文選 洛神 賦 凌波微 步羅襪 生塵 李白 詩香塵 動羅襪 綠水 不 沾衣 想見 舞餘姿 風枝 斜 蠆 髮 詩都 人士 云 彼 君子 女卷 髮 如 蠆 鄙夫 不舉 酒春事 亦可 悅 老 杜詩 自知 白 髮 非春事且 盡芳 樽 對 物華 又 北征 詩幽事 亦可 悅雨足 肥菌 芝沙 喧饒筍 蕨 海牛 壓風簾 海牛 犀 也 前 集有詩 云海 牛壓簾風 不 開蓋用 張君房 脞 說 蕭學士 夢 中 賦曉寒歌 云海 牛壓 簾 風不入 

前 注偶 不及 此野飯 薰 僧 鉢 維 摩 經 以 滿 鉢 香 飯 普 薰 毗 耶城 飽食愧 公家 曾無助 毫末 勸鹽 推新令 王欲 惸 獨活 尚書 無虐 𢝼 獨此邦 淡食 傖 賈誼 傳國制 搶攘 注搶音 傖 吳人 罵 楚 人 曰 傖 傖 攘亂貌 也 音仕庚 切晉 周處 傳處子 玘 將卒 謂子 勰 曰 殺 我者 諸傖 子 能 復 之 乃 吾子 也 吳人謂 中州 人 曰 傖 故云爾南史 宋孝武 狎侮 羣 臣 各有 稱目 柳元景 垣護 之 並北人 而 王玄謨 獨受 老傖 之 目南史 杜坦 曰 臣 本 中華高族 直 以南 渡不早 便 以 傖 荒見 隔世 說 雅量 門云 昨有 一傖 父來 寄亭 中 注云 晉陽秋 曰 吳人以 中州 人為 傖 柳子厚 詩我 今誤 落千萬山 身同 傖 人 不思還 以上 所 說 不同 故具列 之 山谷 豫章 人 也 而 詆吉州 人 為 傖 蓋 取傖 荒之義無分 于 南北 也 勸 鹽 已 見 賦鹽 詩蓋 官鹽 不售 而 抑配 焉婉其詞 曰 勸 耳儉陋 深次 骨漢 杜周 傳內 深次 骨公 囷 積丘山 賈 豎 但 圭 撮 漢 律 歴 志 量 多少 者 不失圭撮 注四圭 曰 撮 三指 撮 之 也 又 曰 六十四 黍 為 圭 

撮 倉括 反縣 官恩乳 哺縣 官出 霍光 傳南史 梁 宗室 始興王 憺 傳行 荊州 事人歌 曰 始興 王人 之 爹 赴 人 急 如 水火 何時 復 來 哺乳 我 荊土 方言 謂 父為 爹徒 我 反 下吏 用 鞭 撻 正 恐利 一源 陰符 經云 絶 利一源 用師 十倍 未塞兔 三窟 戰國策 馮煖 為 孟嘗君 收債于 薛燒 劵 而 還孟嘗君 不悅 後 就 國于 薛 老幼 迎于 道 孟嘗君 乃 喜 馮煖 曰 狡兔三窟 免其 死 耳 今君 有 一未 得 高枕 而 臥 請 復 鑿 二窟 云云 謂 孟嘗君 曰 三窟 已成 請君 高枕 矣 晉 王衍 傳以 弟澄為 荊州 族弟 敦為 青州 因謂 曰 荊州 有江 □ □ 固 靑 州 有 負海 之險卿 二人 在外 而吾留 此足 為 三窟 矣 蓋舉 馮煖 語也 寄 聲賢令 尹何 道 補 黥 刖 莊子 大宗 師篇息 我 黥 而 補 我 劓 從 來 無 研桑 班固 賓戲 研桑心 計于 無垠 注云史 記勾踐 用 范蠡 計然 研計然 之名 也 漢書 桑弘羊 以心 計為 侍中 顧影愧 簪 笏 退之詩 峨峨 進賢冠 耿耿 水蒼 佩服 章 豈 不好 不 與 德相 對 顧影 聽 其聲 赬 顏汗漸 背何 顏課 殿 

上解 綬行 采葛漢 兒寛傳寛遷 左內史 以 負租 課殿 當免 民聞 當免 皆 恐失 之 大家 牛車 小家 擔負輸 租 繦 屬 課 更 以 最 上 王 國 風 采 葛 懼 讒 也 

叢書 ／ 武英殿 聚珍版 叢書 ／ 山谷 詩 集注 ／ 外集 ／ 卷 十四 ／ 放言 十首 ( P.16 - 1 ) .. [ 清乾隆 敕刻 武英殿 聚珍本 ] 

月 滿 不 踰 望 日 中 為 之 傾 孔子 易傳日 中則 昃 月盈 則食 天地 盈虛 與 時 消息 蔡澤傳語 曰 日 中則 移 月 滿則 虧 李文饒 敧 器 賦序 月 滿 而 虧 日 中 而 昃 彼 天道 而常然 欲 久 盛 而 焉得 天地 尚乃爾萬物 能久盈 李白 詩 天地 有泰否 日月 有盈 虧況 爾 悠悠 人安得 久 世間 明德 忌 煜煜 韓文公 知名 箴勿病 無聞病 其 煜煜 高才 貴 冥冥 顏延年 祭 屈原 文云物 忌 

堅芳 人諱 明潔 冥冥 見前 注忽解 扁舟 去 懷哉 張季 鷹晉 張翰 傳字 季鷹 齊王 冏 辟 為 大司 馬 東 曹 掾 因見 秋風起 乃思 吳中 菰 菜 蓴 羮 鱸 魚 鱛 曰 人生 貴得 適志何 能 羈 宦數 千里 以要 名爵 乎 遂 命 駕 而 歸謝 朓 詩懷哉 謝歡 宴懷哉 懷哉本 出詩 

史 ／ 地理 ／ 宋元 方志 叢刊 ／ 嘉定 鎮江志 　 宋史 彌堅 　 修 　 盧憲 　 纂 ／ 卷 十四 ／ 總目 缺 ／ 五代 潤州 刺守 ( P.2451 - 1 ) 

徐知 諤 通鑑 清泰 二年 八月 吳潤州 團練 使 知諤 狎昵 小人 遊燕 廢務作 列肆 於 牙 城西 躬自貿易 徐知 誥 聞 之 怒 召知 諤 左右 詰 責知 諤 懼 或謂 知 誥 曰 忠武王 最愛知 諤 而 以後事 傳 於 公借 使 知諤 治有 能名 訓兵 養民 於 公何 利知 誥 感悟 待 之 加厚 

按 皇朝 類苑 載 知諤 在 潤州 喜奇 玩 得 鳳頭 一事 則是 守潤 分明 但 通鑑 作潤州 團練 使 類苑 作潤州 節度 使 差 有 異同然 考 南唐 書載 知諤 得 鳳頭 之後嘗 

遊蒜 山除 地為 廣場編 虎皮 為大幄 率 寮 屬會 於 下號 曰 虎帳 忽遇 暴風 飄虎 帳碎 如飛蝶 知諤 驚 遽 棄鳳頭 歸數 日 病卒 而類 苑載 知諤 以鳳頭 并 畫牛 一軸獻後主 煜煜 持貢 闕 下則 類苑 恐傳 之失 實 葢 知 諤 既 病卒 初 不及 事後主 

史 ／ 地理 ／ 宋元 方志 叢刊 ／ 至 順鎮 江志 　 元脫 因 　 修 　 俞希魯 　 纂 ／ 卷 四 ／ 土產 ／ 果 ( P.2659 - 2 ) 

蓮 

花有 紅有 白紅者 實佳 白者藕勝 又 有 重 臺 者 又 或 有 雙頭者 人 以 為 瑞舊 傳丹陽練 湖蓮花 開邑 人 必有 位執 政者 宋元 祐 初 上下 兩湖 蓮花 盛開 是 歲 王存 拜 丞轄紹興 壬子 初夏 又 開 是 歲 翟汝文入 參 大政 越八載 己未 章 復 為 宰日 亦 開半湖 雖邑 人 無 登二府 其 後 復 為 簽書淳 祐 甲辰 乙巳 之間 又 有 大開 其後金壇 丁大全 亦 拜 相唐 李德裕 有 白芙蓉 賦序 曰 金陵 城西 池有 白芙蓉 素萼 盈尺 皎 如 霜雪 江南 梅雨 麥秋 之後風景 甚清漾 舟 淥 潭 不覺 隆暑 與 佳客 泛 翫 終 夕 忘 疲 古人 惟 賦紅 蕖 未有 斯作 因以 抒思 庶 得 其 仿 髴 焉 蓋 金陵 謂潤州 城西 淥 潭 即 今 放生池 也 又 有 重 臺 芙蓉 賦其序 云 吳興 郡 南白 蘋亭 有 重 臺 芙蓉 生 於 長 城章 后 舊 居之側 移植 蘋洲 至今 茂盛 余頃 歲 徙 根 于金陵 桂亭 奇秀 芬芳 非世間 之物 因為 此賦 以代美人 託 意焉 賦有 曰 紅葩 偉而 煜煜 翠葉 小 而 田田 注此花 大于 常蓮而葉 小于 眾 

荷 又 曰 此花 無 寔 徙 根 又 不三數 年則絕 故人 間 罕有 至元間 前潮 倅 湯亞卿 居 京口 其園池 中蓮開 雙頭 時名 公皆有 詩佩 韋集 有 雙蓮 詩序爾雅荷 芙 渠 其 莖 茄 其 葉葭其 本密 其華 菡萏 其 實蓮謂 房 也 本草 云蓮 其葉名 荷其花 未發 之 時者 為 菡萏 已 發者 為 芙蓉 

史 ／ 地理 ／ 宋元 方志 叢刊 ／ 至 順鎮 江志 　 元脫 因 　 修 　 俞希魯 　 纂 ／ 卷 二十 ／ 雜錄 一 ／ 天文 ( P.2877 - 1 ) 

暴風裂 帳暴 風裂帳 ○ 鈔本 此條 在 觀潮饋 藥條 後 　 案上 文 甘露 降祥大風 為 菑 二 條皆屬 於 天文 則暴 風裂 帳條 亦 當屬 於 天文 不應屬 於 祥異 今特 改正 

南唐 徐知 諤 鎮潤州 有 蜀 估持 鳳頭 至 自言得 之 徼 外蠻 夷狀 如雄 雞廣 五寸 朱冠金 喙 文彩 煥爛 如生 冠上 正平 可用 為 枕人 咸異 之一 日遊 蒜 山除 地為 場連 虎皮 為大幄 號虎帳 與賓 寮 會 飲 其中 忽暴 風至 裂帳 盡碎 如 飛蝶鳳頭 亦 失去 知諤 懼 而 歸屬 疾數 日 卒 平生 嘗語 人 曰 人生七十 為 大限 吾 生長 王家 窮極 驩 樂 一日 可敵 世人 二日 年 三十五 其死乎 至 是 如其 言 宋朝 類苑 載 知諤 以鳳頭 并 畫牛 一軸獻後主 煜煜 持貢 闕 下 知諤 既 病卒 初 不及 事後主類 苑 傳 之 失實 也 

史 ／ 地理 ／ 宋元 方志 叢刊 ／ 咸淳 臨安志 　 宋潛 說友 　 纂修 ／ 卷 二十六 ／ 志 十一 ／ 山川 五 ／ 山五 ／ 於 潛縣 ( P.3606 - 2 ) 

咸淳 臨安志卷 之 二十六 

山川 五 

於 潛縣 

天目山 

按 大藏 洞淵集 第三十四 洞天 天目山 有 兩目 左目 高 三千丈 右目 高 二千五百 丈洞 周回 一百里 名太 微元蓋 洞天 又 太平 寰宇 記山高 三千 九 百丈 廣 五百 五十里 水因山 曲折 東西有 巨源 若 目然 故曰 天目 東出 臨安為 大溪 益東流 而 為 苕 水西趨 於 潛為 紫溪 合桐 廬水 以匯 於 浙江 又 水經 於 潛縣 北 天目山 山極 高峻 東面 瀑布 下注 成 沼名 蛟 龍池 池水 入 西溪 合 於 浙江 近世 道士 唐子霞謂 圖經 天目山 一名 浮 玉山 上 有 兩池謂 之 左右 目一 峯 在 東號 東 天目 在 臨安縣 界 今西尖 峯 在 縣北 四十五里 連亙 四州 杭宣 湖徽 周回 二千里 上 有 養生 之藥 蓍草 元華 皆 名著 仙經 郭璞 詩云 天目山 垂 兩乳長 龍 飛鳳舞 到 錢 塘 誠 一方 之 巨鎮 也 山有銘 勒石 在 龍池 東銘 曰 列岳霞 上標 峯 霧 裏 翠滴 煙巒 名 不可 紀 

翔鳳林 

在 天目 之東北 峯 高峻 類 天柱 廬阜 上 有 平地 一千五百 丈中 兩湖 乃 天目 也 湖有魚 不可 捕 昔人 見龍 散子 其中 水 分流 下注 東通蘇 湖南 迆 杭睦西 派 宣 城北 泝 安吉 上 有 古木 參天鬱然 又 有 龍 鬚 草 覆 地 逕 險 林 叢 人迹罕到 

龍穴 

在 至 道 宮殿 西架畫 梁之側 其大逾寸 穴外 回環 之 狀徑 二寸 許若 有物 盤旋 而 成欲雨則 雲氣出 焉 

雷神宅 

在 西尖 半山 閒東坡 記唐 道人 言 俯視 雷雨 每大雷電 但 聞雲中作 嬰兒 聲殊 不聞 雷震 也 有 詩見 後 

雲封 菴 

在 山 之 西北 即許 真君舊 隱外 極平敞 俯視 羣 山 高下 奔軼若 萬馬然 常有 雲鎖 窗扉 故號 雲封 菴 

仙壇 

在 雲封 菴 之北 相去 十餘丈 即 許真君 禮斗 之 所 故 基猶存 

仙樂 

西 峯 絕頂 人迹罕至 隱者 嘗 於 風清 月白 之夜 聞雲外 笙 簫 聲 又 云 每 陰霾 欲 舒 或 久 晴 將雨 至夜 先聞 空中 絲竹 具舉 越旦 或 在 峯 尖 或響 巖 谷 鄉民 樵者 聽 以 為候 

許邁宮 

在 西尖 下 乃 修真之 邃宇 也 餘址 尚存 居民 至今 呼為 道士 邁呼 為 道士 邁 琴趣 邁下 補宅 字 

徐 仙姑 石 菴 

在 山之北 與 深坑 相鄰 形若 道家 輪藏 中 有 石柱 至地 四面 環空及 垂石 如榻 可設 臥 具古 記云 仙姑 即 徐仙 之妹 於 此成 道 沖 雲 而 昇 

張公舍 

在 山南 峭壁 閒闊 五丈 門高 二百 餘丈 即漢天師 隱室 旁 有 張公小舍 相去 半里 一名 天師 外室 登者 捫蘿而入 可 坐數 人 

石城 

在 西尖西 南岸 章村 之 鄰境 高數丈 南北 五十 餘丈 其外 可履內 深 窈 不可 入若城 之 大小 塹玉桃古 記云 昔人 捕獵 阻雨 於 石城 之外 見林 

閒有 白桃 一顆 摘 入手 如冰 忽 又 變紅其 熱如湯 遂 採木葉 包之藏 於 布囊 下山 捫 之 猶 在 及至 家 已失 惟木葉存 

石門 

有 二 在 半 峯 嶺 東西 向 各 一高 二十 餘丈 小者 百尺 自張 公舍眺 之四扉 對 峙 一山 之 絕致 也 古 記云西 崦 落暉 未張 於 錦繪東 烏炎彩 先布 於 𣰽 毺 世 傳 唐 元 宗 有 詩 云 雙 扉 起 巖 石 塵 客 過 應 稀 千古 掩 不得 從 教雲夜 歸 

石屋 

有 二 與 張公舍 不遠 常有 陰雲怪 風生 於 白晝 俗謂 徐 五二 仙修 鍊 之 所 

石倉 

有 二 在 西尖 之 西坎眾 山鱗疊 之閒 若 倉廩然 

石鼓 

在 西嶺 外塢 南下 磴道 盤折狀 如鼓 形周 可 丈餘擊 之 有聲 

石柱 

有 二 在 西尖 北塢 一長 一丈 一長 二丈 堅 削平 直 宛如 斲 成 臥 草莽 閒擊 之 其聲 清越 

石板 

近山 西北 皆 有 之長 短小 大 不可 數計 皆 平淨 如砥古 記云 秦皇 驅 鬼兵 解之有 全解 在 地者 有 解未 盡者 有 倒 解者 今 鋸 痕 綫 道 猶 存 其 解 至 一半 者 用石 砧架定 信 非人 力所能及 好事者 欲 挈 而 下輒 有 風雨蛇 虺 之 變以 故人 莫敢 動 

新郎 新婦 石 

新郎 石在 西 峯 半山 之中 道 面東 昂立 勢高 五丈 天然 人形 與 東 峯 新 婦石 相望 　 嘉 祐 中新婦 石為 雷震碎 今 新郎 石獨存 

望江 石 

在 雲封 菴 之 右 隴 軒然 特立 小 望江 石在 半 山之西 隅 高約 百丈 下銳 上 豐須 編梯級 乃 可 登遙望 浙江 哪 一 綫 許 海 門 日 上 紅 光 曜 日 

鐘樓 石 

在 半山 岡高數 丈望 之凝煙 聚黛四敞 如樓 絕類 羅 浮山 之境 

圍 棊 石 

在 西尖 之北圓 廣數尺 平坦 潤滑 不生 苔 蘚 古 

老云 昔有 仙人 對 奕 於 此 

芝草 巖 

在 西尖 之西 昔有 採藥者 見 其 上 有 芝草 一本 五色 皆 具接長 竿 採之色 遂 沒後數 日 仍 在 左右 復 出 二本 皆 翠色 遂 不敢 採 至今 隱顯 不常時 有 遇者 因以 名 其 巖 

響水 巖 

在 巾子 山重 峯 之 內 中 有 一港 登者 聞下 有 水聲 泠泠 不絕 

石巷 

與 張公舍 相去 二百 餘步 四圍 聳拔 石 罅 一徑 深 三十 餘丈藤木交陰 森然 可畏 

石 菴 

在 西尖 之 頂 至 為 高絕 上 覆 巨石 一片 非 人力 能舉 遊者 立石遐覽則 心神 悅 暢縣 經云 秦皇 指陰兵 疊 就 又 小石 菴 在 西尖 之 東北側 石累 成止 可 一人 隱几而 坐 或 云 徐仙 夜誦 洞經 咽味元 真之處 

斷 壠 

在 西尖 之 西南 古記云 秦皇 所鑿後人 因 以名 

之 至今 宛有 刀 斧痕 

洪氏 可 菴 山石 

在 天目 西麓 為 紫薇 巖 俗呼 為 紫草 巖 寶福寺 在 右 可 菴 在 左右 皆 玲瓏 奇狀 不 一 詳見 後 記文 

洪忠文 公山 房 

在 寶福寺 詳見 後 記文 

記文洪氏 可 菴 俞 侍郎 烈記 曰 臨安 天目山 之 西麓 有 逸民 洪載 字彥 積自號 耐翁 以力 農起 衣食 廑 廑 給愛 泉石 若 嗜欲 相 攸 紫薇 巖 之 左得佳山 峭壁 稜 層 圭角 冒 土欲出 荔蘚碧潤 班班 呈露 翁放杖 太息 曰 是 必有 異呼 奴具 畚 臿 厲斤 斧 翦 薙 榛 翳 輦 除 土礫則 峯 巒 效奇直 如立筍 平若 截肪 岑銳 巘 疊 爭見 姿態 既有 端緒則銳 意欲 成之湊 歲 儉飢 鳩 旁近 村民 用 一錢 移擔 上 以 漫治 凹下 灌 栵 蔽 翳 既 芟除 之泉 脈欲流 復 釃 導之則 平衍 清深 嵌巖 宛曲 各有 奇狀 於 是 名 其 石之翼然 欲 升者 曰 飛雲峭然 凝 竚 者 曰 玉筍 窈然 清 深命 曰 藥洞 呀 然深啟 名曰 經龕 山有 峭立 石壁 而 有形 屭 贔 蹲 負其 下者 曰 金 鼇 泉眼 流珠濺 沫 不 為 旱潦 增損命 曰 靈泉闢 微徑 上 飛雲頂築亭 其巔 名曰 盤雲取 樂 天牛 氏 石記 盤坳秀出 如靈 邱鮮雲之意 巖 石 之下 小築數 椽 扁 曰 可 菴 翁燕 遊藏息 之 地 也 菴 之 東數步 曰 長 春塢 西瞰 清池 曰 含暉徑 直前 依山 植桃數 十百 株方春 和 時霞 錦 燦爛 名曰 小 桃源 稍西則 為 歸藏 之塋 始翁 得 此地 神怡意 適謂 是 已 足吾心 計當 生死 此中 坐 而 對 石則 眼 恍然 明困 而 支石則 意洒然 醒客 或 扣門 管領 登山 擊鮮醉 醲 必極 其 酣 適然 後 已聞 客譽 石之辭則 喜 津津 見 顏面 每疑 其 嗜好 之異 其中 必有 自得 而 人 不能 言者 昔白樂 天謂 石無聲 無文 無 臭 無味 而 奇章 公待 之 如賓 友親 之 如賢 哲重 之 如寶玉意 其趨 嚮 之 偏 亦 如人 之 嗜好 鹹 酸 非 澹 適 和平 之正 王涯 別墅 有 流泉 佳木 而 重牆 複 壁顧 不能 庇書畫 卒 赤 其宗 嗜 尢 

物而錮 之 其近 禍 乃 如此 獨翁 清不近 名錮 不近 禍 今亡 矣 竟葬 其下 其道 機轉物 能 與 此石 俱 存亡 者 歟 詣 吾 廬請記 不已 者 翁 之孫 咨夔 以儒學 登第 且 試學官 中 其科 今分 教饒學 與 余 交好 遂 為 之紀 其 顛末 如此 　 洪忠文 公山 房魏 文靖 公記 曰 　 寶慶 元年 吾 友洪舜 俞 自考 功郎言事 罷歸 於 潛讀 書 天目山 下寶福 僧寺 寺靚 深舜 俞合 新 故書得 萬有 三千 卷藏 之聞 復 閤 下 如 李氏 廬山 故事 而 移書 於 靖屬 余記 之余少 誦 蘇 文忠公 山房 記謂 秦漢以 來 作者 益眾 書益 多學者 益以 苟 簡又謂 近歲 市人 轉相 摹刻 書日 傳萬紙 而 士皆束 書 不 觀游 談無根 嗚呼 斯言 也 所以 開警後學 不為 不切 至 矣 而士 之病 今 未 之 有 瘳 也 無 亦 聖遠言 湮愈 傳而愈 失時 異事 改愈變 而 愈 下學 士大夫 讀 之 而 不知 其味行 之 而 不見 其端則 亦 舍之云爾且 古之學者 始乎 禮樂射 御書數 蓋 比物 知類 求仁入 德皆本 諸此 今禮 慝 樂淫射 御數 有 其名 無 其義六書 之法 惟 小篆 僅存 而 莫知 好 之 為 士者 十名 九 舛 不暇 問也 五三六經 之 所傳 如仁義中 誠 性命 天道 鬼神 變化 此致 知 格物 之要 也 今 往往 善柔 為仁 果敢 為義依 違以 為 中鈍 魯以 為 誠氣質 以 為 性六物 以 為 命元 虛以 為 天道 也 冥漠 以 為 鬼神 也 有 無以 為 變化 也 甚則 以察為 知以 蕩 為 情以 貪為 欲 以 反經 為 權以 捷給 為 才 以譎詐 為術 聖賢之言 炳如日星 而 師異 指殊 其 流弊 乃爾 若夫 先 王之制 又 在 所 當講 而 風氣 既 降名 稱 亦 譌 有 一事 而數 說 一物 而 數名 學者 亦 莫之質 也 井牧 居民 之良法 也 而 邱乘 卒 伍 之 不合 則參以 管仲 穰 苴 之法 封建 經國 之大務 也 而 百里 五百里 之 不合 則 託 諸歷 代之異 制賓 興之法 自遂 以降 自王 畿 以外 無文則 約 諸鄉 遂 之 數郊 王 禘 祫 大事 也 或 以郊 丘為 二 或 以 禘 祫 為 一 廟 學 明堂 先務 也 或 以 為 異 所 而 殊制 或 以 為 一廟 而 八名 七世 之廟 常典 也 而 殷六廟 周二 祧 或親 盡而毀 或 宗無常數 莫知 折衷 三年 之 喪達禮 也 而 有謂 君 大夫 士廬 服異 等 又 有謂 君 卒 哭 而 除 皆 莫敢 以為 非 大抵 始去 籍 於 周末 大壤 於 秦 觖 望 於 漢 而 盡 覆 於 五胡 之亂 二千年 閒憑 私臆 決罔聞 於 行帝 號官 儀承秦 舛 矣 郊 祧 廟 室踵漢誤 矣 衣冠 樂律雜 胡制 矣 學校 

養不賓 之士科 舉取 投牒 之人 資格用 自陳之吏 剌 平人以 為 軍 而 聽 其 坐食 髡 農夫以 規利 而 縱 其 自奉 授田 無限 而 豪奪 武斷 以 相尚 也 出泉 輸租 而 重科 覆折 以 相蒙 也 嗚呼 生 斯世 也 為斯民 也 而 讀 聖賢之書 以求 帝王 之法 使 其 心曉然 見 之且 無 所 於 用 也況 眾言淆 亂始 以 春秋 戰國 之壞 制衷以 秦漢晉 魏之雜 儀終 以 鄭王 諸儒 之臆 說 學者 之 耳目 肺腸 為 其 所搖惑 而 不得 以 自信 於 是 根本 不立 而 異端 得以 乘之利祿 得以 移之文詞 得以 溺之則 有口 道 六 經而心 是 佛老 篤信 而 實踐 者 矣則 有心 是 聖學而輯 為 文詞 隨世以 就 功名 者 矣 六經 之書 孔孟 未及 行 也 今 二千年 矣 而 猶莫之行 也 余長 而 有聞 晚益 多懼 舜 俞以 藏書屬 記願 以 所 懼者 相 與 切磋 究之 嗚呼 其亦以 余言 為過 矣 乎 

題 詠 天目山 平齋 洪公招 隱 三首 雲氣斂 兮 天目 之顛濤 江 綫 橫 兮 海 門 濺 濺 扶桑 子半兮陽 烏翩 可 俯 而 掬 兮 嚥 以 天井 無聲 之泉子 其 隱乎 吾 與 子 兮 拾荃 　 雲氣 冒 兮 天目 之趾疊 湫 歕 薄 兮 洞 石 齒 齒 列缺 正晝 兮 睡 蛟 起 可仰 而擾 兮 浴以 天河 倒流 之水子 其 隱乎 吾 與 子 兮 采芷 　 雲氣 吐 兮 天目 之腹 乳潭 沈沈 兮 鴨潭 煜煜 徐五朝 往 而 暮 來 兮 雙碧鹿 可 挽 而 舞兮侑以 天風步 虛之 曲子 其隱乎 吾 與 子 兮 蒔 菊雷 神宅 東坡 贈唐 道人 詩已 外 浮名 更 外身 區區 雷雨 若為 神山 頭只 作嬰 兒語 無限人 閒 失 筯 人 新 婦 石 白 樂 天 有 新 婦 石 詩 堂堂 不語 望 夫君 四畔 無家 石作 鄰蟬 鬢 一 梳千歲 髻 蛾眉 長 掃萬年 春雪 為 輕粉 憑 風拂霞作 胭脂 使日勻 日勻 勻 宋本 注廟 諱 避 理宗 嫌名 以白 集補 莫道 面前 無寶鑑 月 來 山下 照 夫人 望江 石 徐凝有 詩登 巖 背山 阿立 石秋風 裏 隱見 浙江 濤 一尺 東溝 水 山房 洪 公用 子有 韻門巷 蕭然雀 可羅藏 山萬卷 自 研磨 懶尋 玉女 登 西岳 甘伴 金 僊 坐 補 陀 書 帶 草 長 塵 慮 少 鉢 曇 花 放 道 緣 多 酒肴 問字 如 相過 引道 松閒 不用 呵 　 又 荅 景揚 朝家久 設禮 為羅小寄禪 窗共講 磨紅錦障 泥 飛 騕 褭 黃 金寶校 琢盤 陀 冰 齏薦 飯 鄉 風古雪汁 烹茶 雅道 多 領取 單傳 心法 去會將 佛祖 一時 呵 　 再用 韻煙 霏 深處 萬山羅閒 裏 工夫 歲 月 磨 上 

采緯書 乾鑿度 下 搜雜志 薛廷陀手 披不厭 薰 沈水 心悟 何妨 涉貝多 若 問尊 經閣 中事南 豐作 記也須 呵 

集 ／ 總集 ／ 文苑 英華 ／ 賦 　 凡 一百五十卷 ／ 卷 第八 　 賦八 ／ 天象 八 ／ 老人星 賦 　 二 　 楊 烱 ( P.41 - 2 ) 

第二 

楊 烱 

赫赫 宗周 皇天 降 休麗哉 神聖 皇天 降命 開綱 布網 發號 施令河 出圖 兮 五雲集 天垂象 兮 三光 映南極 之庭 老人 之星 煜煜 爚爚 煌煌 熒熒 秋分 之旦 見乎 丙 春分 之夕 入乎 丁配 神山 之呼 萬歲 符水 德之兆千齡 晃 如金粟 粲 若 銀燭 比秋草 之一 螢狀 荊山 之片 玉 渾渾 熊熊 懸紫貝 於 河宮 曄曄 暐暐 曜 明珠 於 漢水 其光 也 如丹 其大 也 如 李稽元命 之攸述 按星經 之 所紀 見則化 平主 昌明 則 天下 多士 經始靈 臺 嵳 峩 崔嵬 星則 唐 都 講藝 氣則 王朔 呈 材晝 觀雲物 夜察昭回 覩 南郊 之 炳燿 欣北極 之康 哉 三公 輔弼 庶官 文武 獻仙壽 兮 祝堯奏 昌言 兮 拜 禹 瞻太霄 而 踴躍伏 前庭 而 俯僂 萬人 於 是 和歌 百獸 於 焉 率舞 穆穆 神皇受 天之祥邈 矣 台州 之北 窅然 汾水 之陽貞明 也 者 日月 同光貞觀 也 者 天地 為 常有 混成 之 獨立 運元氣 之 茫茫 若夫 大虹流 渚 金天 當宁大電繞 樞軒轅 受圖 殷馗則 黃 星見 楚雷煥則 紫氣臨 吳青方 半月 東井 連珠辰 極之齊 七政 泰階之平六符 雖前 皇之 盛德 又 何以 加 於 此乎 至 若 甘露 溢 醴泉 出 蓂 莢生 嘉禾 實 鳳凰 丹彩 騶 虞白質 南海 無波 東風 入律 比夫 皇穹 之錫壽何 足以 談其萬 一聖上 猶 復 招列 仙擇 群賢 日慎一日 玄之又玄 兵戈 不 

起 至德 承天臣 烱 作頌 皇家 萬年 

集 ／ 總集 ／ 文苑 英華 ／ 賦 　 凡 一百五十卷 ／ 卷 第二十三 　 賦 二十三 ／ 歲 時 三 ／ 秋宵 讀書賦 　 王延齡 ( P.106 - 1 ) 

秋宵 讀書賦 

王延齡 

獨夜 寥寥 兮 清 我 素襟踐 藝城 兮 遊遨 書林觀 先王 之行 道 見 古人 之 同心 羲 農之 精微 兮 含 陰吐陽 周孔之 奧 祕 兮 神入 鬼 出 有 禮樂 經邦 之化 有德刑 御人 之術 雖興風 而 致理 或 因文以 喪質 借 如助築 於 澗 垂 釣 在 川夢來 而 所象 方得 繇 啟而 其 貺 必 甄何 風雲之冥感 而 君臣 之道 全謨 明弼諧 開物 成務儀 在 楚 而 何辱 隗得 燕而何 遇起 之來 兮 而長 平不守 季之入 兮 而 武關 非 固將 吉凶 之由人 伊 存亡 之有 數若 乃 大夫 西都 之佳賞 公子 南皮 之勝矚將 軍之畫 疑作閣 天半衛尉 之涼 臺 水曲馳 香車 與 寳 馬 眩 纖羅及 美玉 玉 饌 金觴 暮 不 歸 妙舞清歌 斷方續 何貴 幸之斯 甚為歡 娛以 自足 上疑 作士 有 竄 江濱 兮 不用 首河 梁兮永辭長 門幽 絕恨 欲 死掖庭 一去 還無期 黃 鳥 嚶嚶 兮 野花 落白露 瀼瀼 兮 邊草 衰此 時 但 能 登高 而遠望 

孰云 不腸斷 兮 淚 如絲夫 以聰明 正直 維神 之 假 有 才 無位 奚 其 為者 行莫過 於 顏曾 文莫先 於 班 賈空 競競 於 人世 竟 蹉跎 於 物下 能育 其 寳 則宜 無屯 不 與 其命 何生 此人 仗 雄 劔 以 激 憤 一 欲 問 夫 蒼 旻 夜 如何 其夜 以 闌 閑 琴 牢落 坐 南端 流月 曈曈 兮 素華滿 銀缸 煜煜 兮 清光寒 於 是 開中軒 矖 晴 盻 天 敝 朗 兮 北斗 何高雲依微 兮 南山 可見 銀河 既 已 傾玉 窻 又 以 疑作 已明 哀鴻 嗷嗷 兮 空際遠 墜葉 紛紛 兮 林外 輕 已 而 群感 互興 眾念 相積 憐稚 顏兮何 暮 對 流年 以 自惜 徒見 其生 也 楊柳 繁華為 我 春 不知 其死 也 松 檟 幽泉 為 我夕 何恃俊 於 禰 衡何 慟 竆 於 阮籍 郭璞 蒙垢 兮 豈 不潔 幽蘭 無人兮終 自芳 黃 綬 從 來 兮 非 所願白 雲 逶迤 兮 滿山 自得 長 歌 太平 事 胡為 擾擾 風塵間 

集 ／ 總集 ／ 文苑 英華 ／ 賦 　 凡 一百五十卷 ／ 卷 第一百 十四 　 賦 一百 十四 ／ 圖畫 ／ 五色 比象 賦 　 陶拱 ( P.521 - 2 ) 

五色 比象 賦以 車服 有 制示 不徒 設為韻 

陶拱 

聖人以 王命 之施官 秩之設 貴有 品類 賤 有 等 列望 之 可辨 非 旌表 而 焉知 出而 身疑 自殊 宜車 服之有 別 於 是 招繪素 之黨 召彩 筆之徒 程亂 目之眾色 寫 外物 於 百夫 以 侯伯子 男之服 為 餙 以 山 龍 華 蟲 之 象 為 殊 莫不 煌煌 燁燁 煜煜 青為 山兮曉疑 嶷 而 爭峻 赤為 火 兮 赩 熾 而 含 燠 粉 米 以 純 白 而 璀璨 宗 彛 以太 玄而郁 工字 一作黝 儵 翬 一作 綷 而 為 羽則 振迅 而 對 飛暈 而 為 龍則 晇 騰而 相逐蓋 上古 之禮制 亦 當今 之 法服 必謂 美妙 無盡 精微 有餘侔 桂月 之規 縱麗天 而 莫勝擬 海藻 之質 雖 摛 文而 不知 實逞巧 之 無 比信 取象 而靡虛 豈徒 用別 於 涖 職蓋 亦 或施 於 

來車 懿 其 創自于 心成 之 在手 或大之者 不 遺其 美惡 小之者 不失 其妍 醜此 寔 權等 於 真 宰功 齊 於 妙 有 所以 作國家 之 程式 辨 王臣 之 印綬歷 萬代 之恒規 經百王 而 共守 不然 者 法實 紛 紏 制 有 允 休 何必 假其 彩色 之炳煥 於 君子 之衣 裘合 九章 之物者則 寫 非 五等 之 服者則 不 故往 代垂模 明君 立制 一則 爵命 之易 辨 一則 制一 作物 容之昭麗 宜乎 嘉 其義重 其事佐盛禮 而罔易 垂後代 以永示 信哉 表德 之 為 良亦美 作者 之 深意 

集 ／ 總集 ／ 文苑 英華 ／ 詩 　 凡 一百八十卷 ／ 卷 第一百五十 一 　 詩一 ／ 天部 一 ／ 日 ／ 詠 朝日 　 梁簡 文帝 ( P.701 - 1 ) 

文苑 英華卷 第一百五十 一 　 　 　 　 　 詩一 

天部 一 

日 十六首 　 　 　 　 　 　 月 二十一 首 

中秋月 十九首 　 　 　 　 翫 月 四首 

對 月 四首 

日 

詠 朝日 

梁簡 文帝 

團團 出 天外 煜煜 上層 峯 光 隨浪 高下 影逐樹 輕濃 

集 ／ 總集 ／ 全宋詩 ／ 卷 六九 ０ 　 王令 一 ／ 夕日 操 ( P.8069 ) 

夕日 操 

煜煜 夕日 ， 逝何 忽 兮 。 有輝 而星 ， 爾留 曷 其 。 我視 而 冥 ， 我適 不行 。 我 盡 日 乃 傾 ， 獨 何求 於 爾星 。 

煜煜 夕日 ， 不 尚有 朝 。 皦皦 君子 ， 去 誰 繇 招 。 死 如 可 從 ， 生百不聊 。 

集 ／ 總集 ／ 全宋詩 ／ 卷 一二 ０ 一 　 李 廌 二 ／ 下 第留別 舍弟 弼 ( P.13591 ) 

下 第留別 舍弟 弼 

繆承名 卿 後 ， 煜煜 贊皇裔 。 閔途 遘 伶俜 ， 勉力 濟顛 墜 。 百年 能 幾何 ， 三十 已 一世 。 胸中 經綸策 ， 偃蹇 未 獲試 。 衰殘蚤 二毛 ， 坎軻 窮五技 。 探珠 極溟 海 ， 恥逢 驪龍 睡 。 辛勤 禹門浪 ， 千仞 復 中 躓 。 吾 道 有用 舍 ， 無乃天 所否 。 巖 廊 與 溝壑 ， 榮悴 同一 戲 。 俱非 本來物 ， 吾 無窮 途淚 。 季父 勉問學 ， 弓冶 付吾弟 。 營營 米 鹽慮 ， 役役 裘葛計 。 雖服 貧賤勞 ， 無損 剛大氣 。 憤乃百勝術 ， 早拔 萬夫萃 。 老去 重別 離 ， 悲歌 感 棠棣 。 

叢書 ／ 武英殿 聚珍版 叢書 ／ 寶真齋 法書贊 ／ 卷 二 ／ 歴 代 帝王 帖 ／ 高宗皇帝 舞劍 賦御書 ( P.12 - 2 ) .. [ 清乾隆 敕刻 武英殿 聚珍本 ] 

高宗皇帝 舞劍賦 御書界 行紙 上行 書 四十五 行內冑 字 側注 交相 字 誤作 相交 乙起 

將軍以 幽燕 勁 卒 耀 武窮 髮 俘 海夷 擄山 羯 左 執律 右秉鉞振旅 闐闐 獻功于 魏闕 上 享之則 鐘以 捍 虡 鼓 以靈 鼉 千 妓度 舞萬人 高歌 秦雲動色 渭水 躍波 有 肉 如山 有 酒 如河 君臣 樂飲 而 一醉夷夏 薰 薰 而 載 和 帝謂 將軍拔 劍 起舞 以張 皇師 旅以 烜 赫戎虜節 八音 而行 八風奮 兩階之干 羽公 于是 貝冑 朱 綅 而 正色 虎 裘 錦 

裼 而 攘臂 抗棱威 飄銳氣 陸離 于 武備 婆娑 乎 文事 合桑林 之容 以 盡 其意 照蓮花 之彩以 宣其利 翕然 鷹揚翼爾龍驤鋒 隨指顧 鍔 應徊 翔取 諸身 而 聳躍上 其手 以 激昂 縱橫躍穎 左右 交相 觀乎 此劍 之躍也 乍雄飛 俄虎 吼 搖轆轤 射 牛斗 空中 悍 慄 不下 將久 歘 風落 而 雨 來果 愜心 而 應 手爾其 凌厲 淸 淳 絢練 夐 絶 青天 兮 可 倚 白雲兮 可 抉 覩 二龍 之 追 飛見 七星 之明 滅雜 朱干 之逸勢 應金奏 之 繁節 至 乃 天輪宛 轉貫索 迴 環光 沖 融乎 其 外氣 混 合乎 其間 若 湧雲濤 如飛 雪山 萬夫 

為 之雨汗 八 佾 為 之 慙 顏 及 乎 度曲 將終 發機 尤捷 或 連翩而七縱 或 瞬目 而 三 接風 生兮蒨 旆 襜 襜 電走兮彤庭 煜煜 陰冥變 見 靈怪 離 獵將 鬼神 之無所 逃遁 豈蠻 夷 之 不足 震 慴 嗟夫 藺子 之迭 躍其人 未雄仲由 之 自 衞 其 武 未 工 曷 若 將 軍 為 百 夫 之 特 寶 劔 有 千金 之飾 奮紫髯 之 游刃 發帝庭 之 光色 所以 象 大君 之功 亦 以 宣 忠臣 之力 載歌 曰 洸洸 武臣 耀雄 劍 兮 淸 邊塵 威遠 夷兮率 來賓 焉用 輕裾 之 妓女 長 袖 之 才 人 天子 穆然 詔伶 官斥 鄭 衞 選 色 者 使 覘 乎 軍 容 教 舞者 使 觀乎 

兵勢 變激楚 之 結風為 發揚 之蹈 厲僉謂 將軍之劍 舞古未 之 至 

右 高宗武 文 皇帝 御書 賜 先臣 飛唐 喬潭 裴將 軍舞 劍 賦 眞 蹟 一卷 按 唐文粹 賦在 第四卷 中臣 珂 家藏天 筆盈笈 大 槩 皆 兵事 節度 臣 固嘗具 之 甲子 奏篇 惟 是 書 以游戲 翰墨 渙錫 □ □ 舊藏臣 兄甫家 嘉定 辛巳 歲 二月 始得 之 故弗及 載 有 御書璽 及 己未 小璽 以殿 于 篇 臣 旣 繫 宸 章 復 伸 蠡 測 輒 陳 蕪 贊 式 著 聖 心 

贊曰維 中興焯 人文 燀 皇 靈 卽 淸 燕 垂 翰墨 光 日星 揖 怒 蛙 市駿 骨期 混 幷 寫 古作示 休寵作 豪英 臣 有 劍 淬 三河 包兩京舞 絶 世 抉浮雲開 太 淸 帝有 訓誓臣 節式 欽 承 誰 掣肘 起奮袖 憤裂纓鬱 干將 在 寳 匣長 悲 嗚 後 百年 血郅 支鍔 尚腥 刻斯 贊表 帝心 傳龍庭 

叢書 ／ 武英殿 聚珍版 叢書 ／ 寶真齋 法書贊 ／ 卷 二 ／ 歴 代 帝王 帖 ／ 高宗皇帝 除目 手札 御書 ( P.18 - 1 ) .. [ 清乾隆 敕刻 武英殿 聚珍本 ] 

高宗皇帝 除目 手札 御書 楷書 十一 紙 第一 第六 紙各 三行 第二 第十 紙各 四行 第三 紙 五行 第四 第七 第八 第九 第十一 紙各二行 第五 紙 一行 

張中孚 除 使 相中彥 除 節度 使卿 等 若 議定 今晚 或 二十一日 可進 熟狀 

羅 汝 楫 除 起居 郞 日 下供 職若 便 除 中書 舍人 如何 可奏來 

程克俊 除端 明殿 學士 簽書 樞密院 事日 下供 職可 兼權 參知 政事 

王 㬇 除 敷文 閣 待制 知臨安府 日下 供職 王珉 除右 正言日 下供 職施 鉅 除 參知 政事 鄭仲熊 除端 明殿 學士 簽書 樞密院 事 並日 下 供職 鄭仲熊合 得恩數 並依 執政例 施行 

湯思 退除 端明殿 學士 簽書 樞密院 事日 下供 職湯思 退合得 恩數 並依 執政例 施行 

董德元 除 吏部 侍 郞 王珉 除 禮部 侍 郞 張 扶 除 右 正言 徐 嚞 除 殿 中 侍御史 並日 下 供職 

董德元 除 參知 政事 日下 供職 【 案 】 前標題 注及後跋語 作十 一幅 此分 為 七 或 

有 缺佚 與 誤連之處 今 竝 仍 其 舊 

右 高宗皇帝 御書 除目 手札 凡十 一幅 眞 蹟 一卷 臣恭惟 祖宗 御朝以 心腹 寄 大臣 一札 十行 日達政本 惟耆 德宗 工祗 宣王命 裒 對制 札 罔 不于 德之承 中書 黄門時 嚴其藏 具有 故事 臣寶慶 丙戌 二月 自京江 餉 所遣吏 如 建康 有 為 秦氏鬻書者 來告 曰 日者 乳醫 媪 入 秦門見 故卷軸 墮房 廡 間 扯裂 過半因 攜以 出 謾 從 求售 遂 以 三 鐶 得 此 以 歸 于 臣 臣 斂 襟 雪 涕 再拜 而 歎 曰 是 固 私 室 之 藏 耶 蝸 侵 蠧 毁 孽子 孫 

者 其皆習 所見 聞而視 為 當然 耶棄 置 抵 擲 是 又 忍 之 而 不 復 顧耶 嗚呼 零落 散颺 之餘 乃 使臣 幸而 得 之固 足以 表中興 之 睿 謨 而 竊 柄 者 之 無君亦將 于是乎 有證 矣 

贊曰 煜煜 宣底 匪 天筆 之 比 有司 之 謹視龍翔 鸞 峙 維四近 之委 屋角 之 捐棄 何物 老嫗 收拾 敖戲 目以 廢紙 幾 何其 不毁 臣 得 而裝 褫天 殛 神棄 彼其 之子 

叢書 ／ 武英殿 聚珍版 叢書 ／ 寶真齋 法書贊 ／ 卷 三 ／ 歴 代 帝王 帖 ／ 孝宗 皇帝 杜甫 夜宴 左氏 莊詩 御書 ( P.12 - 1 ) .. [ 清乾隆 敕刻 武英殿 聚珍本 ] 

孝宗 皇帝 杜甫 夜宴 左氏 莊詩 御書 絹 本草 書九行 

風林 纖月落 衣露 淨琴 張暗 水流 花 逕 春 星 帶 草堂 檢書 燒燭 短 看 劍 引杯 長 詩罷聞 吳詠 扁舟 意不忘 

右 孝宗 哲文 皇帝 御書 杜甫 夜宴 左氏 莊詩 眞 蹟 一卷 惟紹興 淳熙 天葩 睿 藻 敷瑞慶霄 帝王 羲 獻 萬古 

一遇 方選得 淸 閒之燕 從容 游藝 超妙 入神 所以 絜 媺 縑 緗 垂情 風雅實 與 復 古奎章 相為表 裏 雙龍驤 動璽識 俱存 肆筆 所 形盤 拏 交峙 煜煜 詩星于 耒之陽昭 回餘光 于焉 增耀 芒寒色正 迨 今 猶 可 覩 也 臣生 雖晚 在 紹熙 庚戌 歲 侍先臣 來 輦 下 尚及 望步 輦 之塵 感慨 鴻 恩 未知 美報 嘉定 甲申 王正 之月始 獲 是 蹟 于 前 揚州錄 事臣 趙 師雩 顧懷 隕涕敢 怠 毖 嚴宸章 之藏 豈 獨私 寳 尚欲 俾子孫 世世 知持護 敬仰 以無忘 阜陵 之思兹 惟 下臣 之志 爰 繫 斯 贊 用 旌 厥 

衷 

贊曰帝 淳熙 兮 重華燦 璧 跗兮秀 荂 根六藝 兮 正 以葩 蔽 一言 兮 思無邪 噫 後 人 兮 誰 耶有 臣甫 兮 不 浮以 夸窮 不 詘 兮 之死靡他 志不忘君 兮 于 天之涯 九淵 兮 鯨 牙洶怒 兮 奔 拏 閱 三百年 兮 鼓吹 羣 蛙 皦 如 英韶兮屏 淫斥 哇 搴 月 兔 兮 汎 靈槎 登鈞 天兮泰 皇家 御墨 兮 驚鴉 十行 兮 整斜 紫電兮 丹霞 因風兮塵 沙臣 有 扁舟 兮 牀 筆 竈 茶 願 託 寳 墨兮水 雲 蒹 葭 恍清 夢 兮 隨鑾車 臣身 江湖 兮 臣 心不遐 

子 ／ 筆記 ／ 夷 堅志 （ 涵芬 樓藏板 ） ／ 丙志 　 二十卷 ／ 卷 第十七 　 十一 事 按 實祗 九事 ／ 苕 溪龍 ( P.4 - 1 ) .. [ 涵芬 樓藏板 ] 

苕 溪龍 

莫子 蒙 在 吳興挈家游 苕 溪 時 六月 上旬 荷華極目 飲 酒嘯歌 盡 淸 賞之致 日 下 昃 望數 里外 火 煜煜 起少 焉 漸近 陰風 掠面 甚冷舟 人 曰 此龍 神過 也 宜急 避之子 蒙 與 家人 皆 登岸 入 小民 家 坐 猶未 穩大風 拂 溪水 而 過震霆 隨之飛電 赫然 其去 如 激箭驟 雨 翻盆僅 兩刻 許晴 雲 烈日 如初 視向來 所游處 幾 不可 識荷 芰 洗空 無 一存舟 陷入 泥中 不可 卽 取 所 攜 器皿 皆 壞 非舟 人 先知 殆落 危境 矣 子 蒙說 

子 ／ 筆記 ／ 夷 堅志 （ 涵芬 樓藏板 ） ／ 支志 　 七十卷 ／ 丁 　 十卷 ／ 卷 第八 　 十四 事 ／ 潭州 都監 ( P.2 - 1 ) .. [ 涵芬 樓藏板 ] 

潭州 都監 

潭州 兵馬 都 監某 出 於 天武 禁 衞 離 兵籍 得官 旣 滿 秩府 帥 使 押 米 萬石 至 鄂 渚 因挈家 行道過 靑 草 洞庭湖 泊舟 龍 王廟 下當 具牲 牢禮 謁 其人 素強 倔且憚 費薦 供 菲薄 祝史 白 曰 神靈意 頗 不懌宜 每事 加謹 某殊 不謂然 夏夜 月明 坐 於 船 艎 上 望 大 金沙 堆光 如 撤案 撤當作 撒星 煜煜 聚散 稍成 五色 炫轉 滿川問 於 舟 人 曰 此 諸神 皆 出 嬉遊 也 其 人 笑 曰 是 乃 鬼火 耳何 神之為 取彈 弓射 之蓋 夙 精此 技百發 百中 才 一彈 落 光采 霍 然而 滅舟 人 竊 以 為 憂 明旦詣 廟 審視則 風神 土偶 捨 故處 偏側 而立 體有 拆裂 紋 昨夕 彈圓 正在 袋中 以 吿 都 監使 謝過 亦 但 再拜 而 退 至 暮 風敗 其一 舟 失米 數百斛 罄 二年 俸餘僅 能償值 慢神 獲咎 如此 全家 雖震怖 幸不葬 魚腹 大抵 鬼神 多驚故 尤畏彈 也 景 裴聞 其 說 於 錢 不 孤 而 忘都監 姓名 

叢書 ／ 武英殿 聚珍版 叢書 ／ 華陽集 ／ 卷 三十九 ／ 誌 銘 ３ 　 附墓記 ／ 宗室 金紫光 祿 大夫 檢校 太子 賓客 左監 門 衞 大 將 軍 ( P.2 - 2 ) .. [ 清乾隆 敕刻 武英殿 聚珍本 ] 

宗室 金紫光 祿 大夫 檢校 太子 賓客 左監 門 衞 大 將 軍 使 持 節 昭 州 諸 軍 事 昭 州 刺史 兼 御史大夫 上護 軍 天水 郡 開國公 食邑 二千 二百 戸 贈 金州 觀察使 安康 侯墓誌 銘 

太宗皇帝 之 曾 孫諱 宗默字 潛眞于 上 爲 諸 姪 恭憲王 諱 元 佐 之 孫恭懿 平陽 郡王 諱 允升 之子 初命 爲 右 侍 禁 歴 東 頭 供奉 官景 祐 中 上 以宗屬 名 秩未稱 遂 改 左千 牛 衞 將 軍 又 遷 左 監 門 衞 大 將 軍 明堂 禮成 加昭州 刺史 丁母 夫人 喪創 鉅 毁 深 因而 遘 疾遽 以 不 起聞 

實皇 祐 六年 二月 三十日 也 天子 恤然 不視 朝禮 賻 踰 等 以 金州 觀察使 安康 侯章 紱 告其 第 勑 內 侍 典 喪 權 厝 于 國 門 普 濟 之 佛 舍 享年 三十 有七侯 爲 人性 謙靖 未嘗 忤 于 人 雖生 富貴 而樂善 好 古意 泊如 也 間 因 退朝 率 羣 從 子弟 陳 詩書以 爲 戒 其事 父母 孝謹 發于 天資 宗族 稱 其賢母 崇國 夫人 王氏 娶 錢氏 吳興 郡 君柔 明知 禮以 宜其家子 男 二人 仲 倕 右千 牛 衞 將 軍 敏 而 嚮 文 次 早 亡 女 一 人 適 內 殿 崇 班 閤 門 祗 候 郭 士 逸 孫 男 一 人士 阮右 內率 府 副 率 嘉 祐 五年 十月 乙酉 葬于 

河南 永安 之 原臣 職 預詞 禁承詔 以銘銘 曰 

煜煜 皇宗福 流者 遐宜爾賢子 而祚 而家 才 也 不 淑 茫昧 孰質 篆 此銘章 以告 幽室 

叢書 ／ 武英殿 聚珍版 叢書 ／ 華陽集 ／ 卷 四十 ／ 誌 銘 ４ 　 附墓記 ／ 望 都 縣 太君 倪氏 墓誌 銘 ( P.1 - 1 ) .. [ 清乾隆 敕刻 武英殿 聚珍本 ] 

華陽 集卷 四十 

宋 　 　 　 王 　 　 　 珪 　 　 　 撰 

誌 銘 附墓記 

望 都 縣 太君 倪氏 墓誌 銘 

夫人 姓 倪氏 南唐 主爵 郞 中弼 之 女贈 大理 評事 高陽許 規之妻 高陽君 死 池陽 官下 夫人 攜 三子 尚幼 寓 宣城 日夜 戒 諸子期 有所 樹立 次子 府君 逖 時 爲 兒 童秀警 已 能作 詩嘗憩 大溪 旁方據 石微吟潮 幾沒石 府君 揮灑 自若 詩成頃 迺 去 夫人 嘗奇 之一 日 從 膝下 乃曰 

家世 微若 不少 激昂 何以 大 先君 之後遂 從 學中 茅山 窮 左氏春秋 觀戰國 危亡 之際 未嘗 不 慷慨 太息 條 二十 事皆切 當世務持 見 江南 李 煜煜 器其 少年 有 詩學 拜 秘書 郞 卽 日 懷 其 綬 歸 夫人 感泣 曰 姑望 吾子 至 是 耶 明年 天兵 下秣陵 朝延江 東諸 材望 臣 府君 以 監察 御史 歸 復 獻書 天子 補 衞 州 汲 縣 尉 居 亡 何夫人 寢疾終 于 官 第 享年 八十 有 五 夫人 治家 肅然 諸子候 顔 色 以時 出入 居 宣城 歲 時 與 諸子 食貧 勞苦 意益 自安 後 府君 來京 師取 朝廷 顯 用以 材識 稱蓋 母氏 之 教然諸 

子 亦 承 其家 咸平 中故 府君 遷 太常 丞守 武陵 會郊 報恩霈 追封 夫人 望 都 太君 慶 歴 四年 十月 丙辰 孫 通州 司 戸 恂 太子 中舍 恢 海州 司理 怡 江淮 制置 判官 某太廟 齋 郞 平 進士會 奉望 都 匶 于 廣 陵 壬申 塟 于 眞 州 揚 子 縣 甘露 鄕 之 原 諉 某 銘 曰 

池陽 之終 諸孤實 幼吁 嗟 夫人 介然 其守 訓子 有 立果 振于 後 夫人 之賢 宜識 不朽 

叢書 ／ 武英殿 聚珍版 叢書 ／ 簡齋集 ／ 卷 六 ／ 五言 古詩 ／ 元夕 ( P.5 - 1 ) .. [ 清乾隆 敕刻 武英殿 聚珍本 ] 

元夕 

今夕 天氣佳 上天 何澄穆列 㝛 雨後明 流雲月邊 □ 空簷 垂 斗柄 微吹生 叢竹 對 此 不能 寐 步 繞庭 之曲遙 睇 浮屠 顚 數星紅 煜煜 悟 知燒 燈夕節 意亦滿 目 歴 代 能 幾 詩 徧 賦 雜 珉 玉 棲 鴉 亦 未定 更鳴 伴余獨 百年 滔滔 

內憂樂 兩難 復 惟 應長 似今 寂寞 送寒燠 

叢書 ／ 武英殿 聚珍版 叢書 ／ 簡齋集 ／ 卷 七 ／ 七言 古詩 ／ 螢火 ( P.2 - 2 ) .. [ 清乾隆 敕刻 武英殿 聚珍本 ] 

螢火 

翩翩 飛蛾 掩明燭 見 烹 膏油 罪莫贖嘉爾 螢火 不 自欺 草間 相照 光 煜煜 卻 馬 已錄 仙人 方映 書 曾 登 君子 堂 不畏 月 明見 陋質 但 畏 風雨難 為 光 

史 ／ 載記 ／ 藝風堂 讀書記 ‧ 九國志 ／ 逸文 ／ 閩 ／ 列傳 ( P.16 - 2 ) .. [ 民國江 陰繆氏 刊本 ] 

洪進 遣使 告李 煜煜 卽 以 洪 進 為 清源 節度 使續 通鑑長 編二注 

子 ／ 筆記 ／ 癸 辛雜識 ／ 癸 辛雜識後集 ／ 向氏書畫 ( P.79 ) 

向氏書畫 

吳興 向 氏 ， 后族 也 。 其 家 三世 好古 ， 多 收法書 、 名畫 、 古物 ， 蓋 當時 諸公貴 人 好 尚者 絕少 ， 而 向氏力 事 有 餘 ， 故 尤物 多歸 之 。 其一 名士 彪者 ， 所畜 石刻 數千種 ， 後 多 歸 之吾家 。 其 一名 公明 者 ， 騃 而 誕 ， 其母 積鏹 數百萬 ， 他物 稱 是 ， 母死 專資 飲博之費 。 名畫 千種 ， 各有 籍記 ， 所收 源流 甚詳 。 長 城人 劉瑄 ， 字 囦 道 ， 劉瑄 字 囦 道 　 「 囦 」 原作 「 因 」 ， 形誤 ， 今據明 鈔本 、 津 逮本 、 稗海本 、 四庫 本改 。 ， 多能 而 狡獪 。 初游 吳毅夫 兄弟 間 ， 後 遂 登 賈師 憲之門 。 聞其家 多 珍玩 ， 因結交 ， 首有 重遺 。 向 喜過 望 ， 大設席 以宴 之 ， 所 陳 莫非 奇品 。 酒 酣 ， 劉索 觀書 、 畫 。 則出 畫目 二大籍 ， 示之 ， 劉喜 甚 ， 因假 之 歸 ， 盡錄 其 副 。 言 之 賈公 ， 賈 大喜 ， 因遣 劉誘 以利 祿 ， 遂 按 圖索駿 ， 凡百 餘品 皆 六朝 神品 。 遂 酧 以 異姓 將仕郎 一澤 公明 ， 稛 載 之 ， 以為 謝焉 。 後 為 嘉興 推官 ， 以贓敗 而 死 ， 其家 遂 蕩 然 無 孑遺 矣 蕩 然 無 孑遺 　 「 孑 」 原作 「 子 」 ， 今據津 逮本 、 四庫 本改 。 。 然余至 其家 ， 傑閣 五間 悉 貯書 、 畫 、 奇玩 ， 雖裝潢 錦 綺 ， 亦 目所 未 覩 。 未論畫 也 ， 佳 研凡 數百 隻 ， 古玉印 每紐 必綴 小 事件 數枚 ， 凡 貯 十大 合 。 有 雪白 靈璧石 雪白 靈璧 　 「 璧 」 原作 「 壁 」 ， 今據 稗 海本 、 四庫 本改 。 ， 高數尺 ， 臥沙 ， 水道 悉具 ， 而聲 尤 清越 ， 希世之寶也 。 其他 異物 不能 盡數 ， 然 公明 視 之 亦 不 甚惜 ， 凡博徒 酒侶 至 ， 往往 赤手 攫之而 去 耳 。 景定 中 ， 其祖若 水墓 為 賊 所 劫 ， 其 棺 上 為 一 槅 ， 盡貯 平日 所愛法 書 、 名畫 甚多 。 時 

董正翁 楷為 公田 ， 分得 其蘭亭 一卷 ， 真定 武刻 也 。 後 有 名士 跋語 甚多 ， 其 精神 煜煜 ， 透出 紙外 ， 與 尋常本 絕異 ， 正翁 極珍 之 。 然尸 氣所侵 ， 其 臭 殆 不可 近 ， 雖用 沈腦 薰 焙 ， 亦 不能 盡去 。 或 教之以 檀香 能 去 尸氣 ， 遂作 檀香 函貯 之 。 然付 之 庸 工裝潢 ， 頗 為 裁損 ， 所謂 金龜 八字 云 。 

子 ／ 筆記 ／ 桯 史 ／ 卷八 ／ 日官 失職 ( P.86 ) 

日官 失職 

近世 清 臺 占候 ， 頗 失其守 ， 雖試 選 甚 囏 ， 多筌 蹄之學 ， 以 故證 應之驗 ， 視 前世 為 疏 。 開 

禧 丙寅 二月 丙子 ， 余 在 京口 ， 章以 初居 戎司 薌 風亭 。 余 蒞事 庾中 歸 ， 過之 小酌 ， 握手 庭下 ， 日方 申 ， 忽覺 天半 砰 鍧 有聲 甚厲 。 矯首 正見 一星 南隊 ， 曳尾 如帚 ， 逶迤 久之 ， 始滅 ， 相 與 歎 異 。 未 幾而兵 釁 開 ， 江 、 淮 荐 饑 ， 死者 幾半 。 嘉定 己巳 五月 辛亥 ， 余里 居晚 浴 ， 散步 西圃 ， 暝 色將 至 。 從行 一僮 ， 忽 卬 而 驚 嘑 卬 而 驚 嘑 　 四庫 本 「 卬 」 作 「 仰 」 。 ， 視 之 ， 亦 一星 ， 大小 如 京口 所見 ， 而色 紺 青 ， 尾 燄 煜煜 ， 自南 徂 北 ， 行頗迅 ， 亦 隱隱 鳴于 空中 。 時虜 酋 易位 ， 蒙 韃 闖 其境 ， 兵 禍 紏 結 ， 數年 猶 不解 ， 則所隊 之方 ， 蓋 有 妖 焉 。 余 不 甚習 變星 ， 二星 所 偶見 ， 皆 白 晝出 ， 太史 且 未嘗問 ， 亦 不聞 奏報 ， 其它 躔 度 微 忒 ， 意必 不能 詳 也 。 

子 ／ 筆記 ／ 夷 堅志 （ 十萬卷 樓本 ） ／ 夷 堅丙志 ／ 卷 十七 　 十一 事 ／ 苕 溪龍 ( P.133 ) .. [ 十萬卷 樓叢書 ] 

苕 溪龍 

莫子 蒙 在 吳興 ． 挈 家游 苕 溪 ． 時 六月 上旬 ． 荷華極目 ． 飲酒嘯歌 ． 盡清賞 之致 ． 日下 昃 ． 望數 里外 火 煜煜 起 ． 少焉漸 近 ． 陰風 掠面 甚冷 ． 舟人 曰 、 此龍 神過 也 ． 宜急 避 之 ． 子蒙 與 家人 皆 登岸 ． 入 小民 家 ． 坐猶未 穩 ． 大風 拂 溪水 而過 ． 震霆 隨之 ． 飛電 赫然 ． 其去 如 激箭 ． 驟雨 翻盆 ． 僅兩刻許 ． 晴 雲 烈日 如初 ． 視向來 所游處 ． 幾 不可 識 ． 荷 芰 洗空 無 一存 ． 舟 陷入 泥中 ． 不可 即取 ． 所 攜 器皿 皆 壞 ． 非舟 人 先知 ． 殆落 危境 矣 ． 子蒙說 ． 

叢書 ／ 武英殿 聚珍版 叢書 ／ 元憲集 ／ 卷 二 ／ 五言 古詩 ／ 和 答 吳充 學士 見 寄長 韻 ( P.8 - 2 ) .. [ 清乾隆 敕刻 武英殿 聚珍本 ] 

和 答 吳充 學士 見 寄長 韻 

多士秀 王國珍 羣 騖 天衢 其問 延陵 季 煜煜 承華 跗 盛藻 班 蔡 流芳 年終 賈 徒 籖 芸 擁 石室 札 綈 紛鴻都 刊 僞 富 淸 暇 壯 思 彌 天 隅 投 我 塵 外 什 粲然 風義俱幽襟 恣 申詠 不覺 頹陽 烏渴 吻 潄 仙 液 饑 腸 涵 道 腴 衰翁 牽夙尚 騷雅嘗 馳驅 疲足道 雖頓 流波心 未渝過 門輒 大嚼 臨博 猶 狂呼 詎 云 獲眞賞 聊 復 愜所娛 矧 繄 絶 唱 贈 無脛來 明珠 報之乏 瓊玖寶玩徒 區區 

叢書 ／ 武英殿 聚珍版 叢書 ／ 淳熙 稿 ／ 卷 二 ／ 五言 古詩 ／ 用程 季儀 送行 之韻 為 别 ( P.8 - 1 ) .. [ 清乾隆 敕刻 武英殿 聚珍本 ] 

用程 季儀 送行 之韻 為 别 

過江今 幾年 遺俗 不 屢 見 縱餘 門 戸 稱 直 有 冠 裳 變 惟 

君 河洛 間南 走 楚粤遍 雖 從 科詔求 未 脫褐衣 賤芬 然蘭 三薰粹 矣 金百 鍊 潭潭 務中 澄 煜煜 鄙外 絢遂 登南 軒門 如識 伊川 面 周旋 苟有 得 喜躍幾成 抃 淵深 保戰兢鴆毒 戒安宴 於 今過 城南 政似 趨無倦 儒冠蓋 多端 劇論 如合 戰試 評季 路勇 孰 與 之 反殿 前日 我 辭君炎 風尚 交扇 祇 今君别 我餘暑 已堪餞 歲序 急 推 遷吾行 甚流轉 爝 火 詎 當陽 雨雪 寧待 睍 孤唳 豈 潛聲 卑飛終 掛 罥 小令 泊 扁舟 暫為 瀝破研 我 如 浩然 歸君異 方朔薦 契 濶 方 自 茲 追 隨 復 何 便 

叢書 ／ 知 不足 齋叢書 ／ 南湖 集 ／ 卷 之二 ／ 七言 古詩 １ ／ 朱師 關畫 梅溪春曉圖 ( P.13 - 2 ) .. [ 清乾隆 鮑廷博 校刊 本 ] 

朱師 關畫 梅溪春曉圖 

梅溪 之水何 淸 哉 萬頃 玉碧天 邊來 兩山 拱 挹 各異 狀上 有 磅礴 巨石 散落 生莓 苔 松蘿籠 䝉 共 糾結 帶映 萬 蘂 紛 瑤 瑰 香 繁 粉 豔 露 凝 濕 下 視 凡 卉 眞 輿 臺 露 裾 褊 彼 仙子 褰 裳 矯首 遙相 俟 心 淸 悟 物思 相羊 指點 八極 共 翱翔 胎仙 舞空 爲 前導 紫芝 煜煜 更 芬芳 時當 初霽放曉色 赫日 滉漾 咸池 光羅浮 幽夢 奚煩數 西湖 漫賦 橫斜句 相逢 弭 棹 定情 親翠杓瑤 罌 恣 傾舉東 鵶 西兔 從 飛馳 維北有 斗南 有 箕 化工 精妙 得 師旨 寫入 縑 

素不使 捐毫 釐 何當 著身 此溪 上 溪 淸 梅白森 相向 吾 與 二子 成三人 共 看 桑田 乾 海浪 

叢書 ／ 知 不足 齋叢書 ／ 清波 雜志 ／ 卷 之 五 ( P.1 - 1 ) .. [ 清乾隆 鮑廷博 校刊 本 ] 

元章 尤工臨 寫 在 漣 水時 客鬻戴松 牛 圖元暉 借 畱 數 日 以 模本 易 之 而 不能 辨後客 持圖 乞 還眞本 元暉怪 而問 之 曰 爾 何以 別之客 曰 牛目 中 有 牧童 影此 

則無 也 江南 徐諤 得畫 牛晝 齧 草欄 外夜則 歸 臥欄 中持 以獻後主 煜煜 獻 闕 下 太宗 示羣 臣 俱 無 知之者 惟僧 贊寧 曰 南 倭 海水 或 減則灘 磧 微露 倭人 拾方 諸蚌腊 中 有 餘淚 數滴 得 之和色 著物則 晝隱而夜 顯沃 焦山 時 或 風燒 飄擊 忽有 石落 海岸 得 之 滴水 磨色 染物則 晝顯 而 夜晦 牧童 影 豈 亦 類此 而 祕 其 說 

叢書 ／ 小萬卷 樓叢書 ／ 謝幼 槃 文集 ／ 卷 第九 　 題跋 贊頌 ／ 竹友 軒銘 ( P.5 - 1 ) .. [ 清 咸豐錢 培名輯 刊本 ] 

竹友 軒銘 并序 

謝子 闢軒 於 書館 鋤 荒剔穢 植竹數 十本 游居寢 臥 其下 竹貫 四時 而 不 改柯易 葉 君子 似 之 故命 其 名曰 竹友 而 為 之銘 

層冰 峩峩 萬木 被 雪 我 觀茲 竹勁 氣貞節 桃李 其華 

煜煜 中林 我 觀兹 竹淨 綠寒 陰惟竹 有材 可管 可 籩 斤 斧 勿 侵以 保天 年 我 挂 我 冠 與 竹燕 休養 成嘉實 鳴鳳來 游 

