史 ／ 正史 ／ 金史 ／ 志 　 凡 三十九卷 ／ 卷 四十 　 志 第二十一 ／ 樂下 ／ 宗廟 樂歌 ( P.899 ) .. [ 底本 ： 元 至正 刊本 ] 

郊祀 前 ， 朝享 太廟 樂歌 。 

皇帝 入門 ， 宮縣 無射 宮昌寧 之曲 ： 

郊將升 禋 ， 廟 當告 虔 。 錫鑾戾 止 ， 孝實 奉 先 。 祀事 斯舉 ， 有序 無愆 。 祗 見 祖考 ， 神意 懽 然 。 

皇帝 升殿 ， 登歌 夾鐘 宮昌寧 之曲 ： 

皇皇 天子 ， 升自 阼 階 。 奠見祖 禰 ， 肅然 有 懷 。 百禮 已洽 ， 八音 克諧 。 既昌 且寧 ， 萬福沓來 。 

迎神 ， 宮縣 來 寧之曲 。 黃 鐘宮 三奏 ， [ 三 ] 黃 鐘宮 三奏 　 原脫 「 宮 」 字 。 按本書卷 三 ０ 朝 享儀 ， 朝享 太廟 ， 「 宮縣 奏來 寧之曲 ， 以黃鐘 為 宮 」 ， 本 卷上 文 「 禘 祫 親 饗 」 ， 「 迎神 ， 宮縣 來 寧之曲 。 黃 鐘宮 三奏 」 。 今據 補 。 大呂角 二奏 ， 太 蔟 徵二奏 ， 應鐘 羽二奏 ， 詞同 

以實 應天 ， 報本 反始 。 潔 粢 豐盛 ， 禮先 肆祀 。 風馬雲車 ， 神 之 弔 矣 。 來止 來 宜 ， 而燕翼子 。 

皇帝 盥洗 ， 宮縣 無射 宮昌寧 之曲 ： 

有水于 罍 ， 有巾于 篚 。 帨 手 拭爵 ， 圭衮 有煒 。 玄酒 大羹 ， 德馨 維菲 。 萬年昌寧 ， 皇皇 負 扆 。 

皇帝 陞 階 ， 宮縣 無射 宮昌寧 之曲 ： 降階 ， 同 。 

巍巍 京師 ， 有 嚴神宮 。 聖主戾 止 ， 多士 雲 從 。 來 享來 獻 ， 肅肅 其容 。 將昭大報 ， 庸示 推崇 。 

司徒 奉 俎 ， 宮縣 無射宮 豐寧之曲 ： 

陳 其 犧牲 ， 惟純 與 精 。 苾 芬孝祀 ， 於 昭克 誠 。 不疾 瘯 蠡 ， 或 剝 或 亨 。 洋洋 在 上 ， 以交 神明 。 

始祖 酌獻 ， 宮縣 大元 之曲 ： 

猗歟 初基 ， 兆 我 王迹 。 其命 維新 ， 貽謀丕赫 。 緜緜 瓜 瓞 ， 國步 日闢 。 堂構 之成 ， 焜 煌 今昔 。 

獻祖 ， 大昭之曲 ： 

以聖 繼興 ， 成王 之孚 。 民從 其化 ， 咸奠 攸居 。 清廟 觀德 ， 猗歟 偉歟 。 金石 備樂 ， 以奉 神娛 。 

昭祖 ， 大成 之曲 ： 

東夷 不庭 ， 皇祖 震怒 。 神武 削平 ， 貽厥 聖緒 。 猶室 有基 ， 垣墉乃樹 。 億萬斯年 ， 天保 孔固 。 

景祖 ， 大昌 之曲 ： 

於 皇藝祖 ， 其智 如神 。 修 法施 令 ， 百度 惟新 。 疆宇 日廣 ， 海隅 咸賓 。 功高德厚 ， 耀耀 震震 。 

世祖 ， 大武 之曲 ： 

於 皇 先王 ， 昭假于 天 。 長 駕遠馭 ， 麾斥 無前 。 王業 猶生 ， 孫謀有 傳 。 圓壇 展禮 ， 敢 先告 虔 。 

肅宗 ， 大明 之曲 ： 

猗歟 前人 ， 簡惠昭融 。 相 我 世祖 ， 成茲伐功 。 敷佑來 葉 ， 帝圖 其隆 。 將修熙 事 ， 先款 神宮 。 

穆宗 ， 大章 之曲 ： 

仁慈 忠信 ， 惟祖 之休 。 功光岐下 ， 迹掩 商丘 。 言瞻 清廟 ， 懷想 前修 。 神其來格 ， 歆 茲 庶 羞 。 

康宗 ， 大康 之曲 ： 

猗歟 前王 ， 惠 我 無疆 。 儀 刑典 法 ， 日靖 四方 。 永言 孝思 ， 於乎 不 忘 。 昭告 大祀 ， 祗 率 舊章 。 

太祖 ， 大定 之曲 ： 

天生 聰明 ， 俾 乂 蒸人 。 惟此 二國 ， 為 我 敺 民 。 撻 彼 威武 ， 萬邦 咸賓 。 明昭大報 ， 推而 配神 。 

太宗 ， 大惠之曲 ： 

維清緝熙 ， 於 昭明 德 。 我 其收 之 ， 駿奔 萬國 。 南郊 肇修 ， 大典 增飾 。 清廟 吉 蠲 ， 純禧 申錫 。 

睿宗 ， 大 和 之曲 ： 

維時 祖功 ， 肇開 神基 。 昭哉 聖考 ， 其德 增輝 。 上動 天監 ， 明命 攸 歸 。 謀貽翼子 ， 無疆 之辭 。 

文舞 退 ， 武舞 進 ， 宮縣 肅寧之曲 ： 

先皇 開基 ， 比迹 殷湯 。 功加 天下 ， 武德彌光 。 容舞象 成 ， 干戈 戚揚 。 於 昭 報本 ， 懷哉 不 忘 。 

亞終 獻 ， 宮縣 肅寧之曲 ： 

於 皇 宗 祊 ， 朝獻維時 。 芬芬 酒 醴 ， 棣棣 威儀 。 誠則 有 餘 ， 神之格思 。 神孫千億 ， 神其 相 之 。 

皇帝 飲福 ， 登歌 夾鐘 宮福寧 之曲 ： [ 四 ] 登歌 夾鐘 宮福寧 之曲 　 原脫 「 宮 」 字 。 按 上文 「 禘 祫 親 饗 」 ， 「 皇帝 飲福 ， 登歌 夾鐘 宮福寧 之曲 」 。 今據 補 。 

皇皇 穆穆 ， 丕 承丕基 。 躬親 于 禋 ， 載肅載 祗 。 對 越 在 天 ， 神歆 其 誠 。 于 以 飲酒 ， 如川 之增 。 

徹豆 ， 登歌 夾鐘宮 豐寧之曲 ： 

物維其時 ， 既 豐且 旨 。 苾苾 德馨 ， 或將 或 肆 。 神之居歆 ， 洽于 百禮 。 於 萬斯年 ， 穰穰 介祉 。 

送神 ， 宮縣 黃 鐘宮 來 寧之曲 ： 

濟濟 多儀 ， 皇皇 雅奏 。 獻終 反爵 ， 薦 餘 徹豆 。 神監昭回 ， 有 秩斯 祐 。 無疆 之福 ， 申錫厥 後 。 

史 ／ 政書 ／ 文獻 通考 ／ 物異考 　 凡 二十卷 ／ 卷 三百 七 　 物異考 十三 ／ 物自鳴 ／ 西漢 ( P.2412 - 3 ) 

漢 成帝 元延 元年 四月 丁酉 無雲而 有 雷聲 光耀 耀 四面 下至 地止 　 哀帝 建平 二年 四月 乙亥 朔 御史大夫 朱博為 丞相 少府 趙 元 為 御史大夫 臨延登 受策 有 大聲 如鐘鳴 師古 曰 延入 而 登殿 也 漢舊 儀云 丞相 御史大夫 初拜 皇帝 延登 親詔 也 殿 中郎吏 陛者 皆 聞 焉 師古 曰 陛者 謂 執兵列 於 階側 上 以 問黃門 侍郎 揚雄 

李 尋尋 對 曰 洪範所謂 鼓 妖 也 師法 以 為 人君 不聰為 眾所惑 空名 得 進則 有聲 無形 不知 所 從生 其傳 曰 歲 月 日 之中 則正卿 受 之 今以 四月 日加 辰巳 有異 是 為 中 焉 正卿謂 執政 大臣 也 宜退 丞相 御史 以應天 變然 雖不退 不 出期 年 其人 自蒙其咎 師古 曰 期年 十二月 也 蒙 猶 被 也 期音 基揚雄 亦 以 為 鼓 妖 聽 失之象 也 朱博為 人 彊 毅 多 權謀 宜將 不宜 相恐 有 凶惡 亟 疾之怒 師古 曰 亟 急 也 音居力 反 八月 博元 坐 為 奸謀博自 殺元 減死論 京房 易傳 曰 令 不修 木下 不安 金無故 自動 若 有音 　 延壽 元年 九月 孝元廟 殿門 銅龜 蛇 鋪 首鳴 如 湻 曰 門鋪 首作 龜 蛇 之 形而鳴 呼也門 之 鋪首 所以 銜環者 也 

王莽 天鳳 三年 十月 戊辰 王路 朱鳥門鳴 晝夜 不絕 崔發 等 曰 虞帝 闢 四門 達 四聰門 鳴者 明當 修先 聖之禮 招 四方 之士 也 於 是 令 羣 臣 皆 賀所舉 四行 從 朱 鳥門入 而 對策 焉 

