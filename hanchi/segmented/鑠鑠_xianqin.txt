集 ／ 總集 ／ 全 上古 三代 秦漢三國 六朝 文 ／ 全三國文 　 凡 七 十五卷 　 ／ 魏 　 凡五 十六卷 　 ／ 卷 三十九 　 魏 　 三十九 　 ／ 何晏 ／ 景福殿 賦 ( P.1271 - 2 ) 

景福殿 賦 

大哉 惟魏 。 世有 哲聖 。 武創元基 。 文集 大 命 。 皆 體天 作制 。 順時 立政 。 至于 帝皇 。 遂 重熙 而 累盛 。 遠則襲 陰陽 之 自然 。 近則 本 人物 之至情 。 上則 崇稽古 之 弘道 。 下則 闡長 世之善經 。 庶事 既康 。 天秩 孔明 。 故載 祀 二三 。 而國富 刑清 。 歲 三月 。 東巡狩 。 至于 許昌 。 望祠 山川 。 攷 時 度 方 。 存問 高年 。 率民耕桑 。 越 六月 既望 。 林鍾紀律 。 大火 昬 正 。 桑梓 繁廡 。 大雨 時行 。 三事九司 。 宏儒 碩生 。 感乎 溽暑 之 伊鬱 。 而慮 性 

命之所平 。 惟岷越 之 不靜 。 寤 征行 之 未 寍 。 乃 昌言 曰 。 昔在 蕭公 。 暨于 孫卿 。 皆 先識 博覽 。 明允 篤 誠 。 莫不 㠯 為 不壯 不麗 。 不足 㠯 一民而 重威靈 。 不飾 不美 。 不足 㠯 訓後而永厥 成 。 故當 時享 其 功利 。 後 世賴 其英聲 。 且 許昌者 。 乃大運 之攸戾 。 圖 讖之所 旌 。 苟德義其 如斯 。 夫何 宮室 之勿營 。 帝 曰 俞哉 。 玄輅 既 駕 。 輕 裘斯御 。 乃命 有司 。 禮儀 是 具 。 審量 日力 。 詳度 費務 。 鳩 經始 之 黎民 。 輯 農功 之暇 豫 。 因東師 之獻捷 。 就海 孼 之 賄賂 。 立景福 之 祕 殿 。 僃 皇居 之 制度 。 爾 乃 豐層 覆 之 耽 耽 。 建高基 之 堂堂 。 羅 疏柱 之 汨越 。 肅坻 鄂 之 鏘鏘 。 飛 櫩 翼 㠯 軒翥 。 反宇 䡾 㠯 高驤 。 流 羽毛 之威蕤 。 垂環玭 之 琳琅 。 參旗 九 旒 。 從 風飄揚 。 晧 晧 旰 旰 。 丹彩 煌煌 。 故其華表 。 則鎬 鎬 鑠鑠 。 赫奕 章灼 。 若 日月 之麗天 也 。 其奧 祕 。 則 蘙 蔽 曖昧 。 髣 髴 退 概 。 若 幽星 之 纚 連 也 。 既櫛比 而 欑 集 。 又 宏 槤 㠯 豐敞 。 兼 苞 博落 不常 一象 。 遠而望 之 。 若 摛 朱霞 而耀 天文 。 迫而察 之 。 若仰 崇山 而 戴 垂 雲 。 羌 瓖 瑋 㠯 壯麗 。 紛 彧彧 其難分 。 此 其大較 也 。 若 乃 高 甍 崔嵬 。 飛宇 承 霓 。 緜蠻 黮 䨴 。 隨雲融 泄 。 鳥 企山峙 。 若翔 若滯 。 峨峨 嶫嶫 。 罔識 所屆 。 雖離 朱之至 精 。 猶眩 曜 而 不能 昭晰 也 。 爾乃開 南端 之 豁達 。 張筍 虡 之 輪 豳 。 華 鍾 杌 其 高 懸 。 悍獸 仡 㠯 儷 陳 。 體洪剛 之 猛毅 。 聲訇 殷其若震 。 爰 有遐狄 。 鐐質 輪菌 。 坐高門 之 側堂 。 彰聖主 之 威神 。 芸 若 充庭 。 槐楓 被 宸 。 綴 㠯 萬年 。 綷 㠯 紫 榛 。 或 㠯 嘉名 取寵 。 或 㠯 美材 見珍 。 結實 商秋 。 敷華 青春 。 藹藹 萋萋 。 馥馥 芬芬 。 爾 其 結構 。 則脩梁 彩制 。 下 褰 上 奇 。 桁梧 複 曡 。 勢合 形離 。 赩 如 宛 虹 。 赫如 奔 螭 。 南距陽榮 。 北極 幽崖 。 任重 道 遠 。 厥 庸 孔多 。 于是 列 髹 彤 之 繡 桷 。 垂 琬琰 之文 璫 。 蝹 若 神 龍 之 登 降 。 灼若 明月 之 流光 。 爰 有禁 楄 。 勒 分翼 張 。 承 㠯 陽馬 。 接 㠯 員方 。 斑閒 賦白 。 疏密 有章 。 飛柳鳥 踊 。 雙轅 是 荷 。 赴 險 淩 虛 。 獵捷 相加 。 皎皎 白閒 。 離離 列錢 。 晨光 內照 。 流景外 烻 。 烈若 鉤 星 在 漢 。 煥若雲梁 承天 。 騧 徙 增錯 。 轉縣 成 郛 。 茄 蔤 倒 植 。 吐 被 芙蕖 。 繚 㠯 藻井 。 

編 㠯 綷 疏 。 紅葩 𦾏 𣟦 。 丹綺離 婁 。 菡萏 赩 翕 。 纖縟紛 敷 。 繁飾 累巧 。 不可 勝書 。 于是 蘭 栭 積重 。 窶 數矩 設 。 櫼 櫨 各 落 㠯 相承 。 欒 栱 夭 蟜 而 交結 。 金楹 齊列 。 玉舄承跋 。 青瑣 銀鋪 。 是 為 閨 闥 。 雙枚 既 脩 。 重 桴 乃飾 。 㮰 梠 緣邊 。 周流 四極 。 矦 衞 之 班 。 藩服 之職 。 溫房 承 其 東序 。 涼室 處 其 西偏 。 開建陽則 朱炎 豔 。 啟 金光 則清 風臻 。 故冬 不 淒寒 。 夏無 炎 燀 。 鈞 調中適 。 可 㠯 永年 。 墉 垣 碭基 。 其光 昭昭 。 周制 白盛 。 今 也 惟 縹 。 落帶 金 釭 。 此焉 二等 。 明珠 翠羽 。 往往 而 在 。 欽 先王 之允塞 。 悅 重華之無為 。 命 共工 使作 繢 。 明五采 之彰施 。 圖象 古昔 。 㠯 當箴規 。 椒 房之列 。 是 準是 儀 。 觀虞姬 之 容止 。 知治國 之 佞臣 。 見 姜后 之解 珮 。 寤 前世 之 所 遵 。 賢 鍾 離 之 讜 言 。 懿楚 樊之退 身 。 嘉班妾 之辭 輦 。 偉孟母 之擇 鄰 。 故將 廣智 。 必先 多聞 。 多聞 多雜 。 多雜 眩真 。 不眩 焉 在 。 在乎 擇人 。 故將 立德 。 必先 近仁 。 欲 此禮 之 不 諐 。 是 㠯 盡乎 行道 之 先民 。 朝 觀夕覽 。 何 與 書紳 。 若乃階除 連延 。 蕭曼雲征 。 櫺 檻 邳 張 。 鉤 錯矩 成 。 楯 類騰 蛇 。 槢 佀 瓊英 。 如 螭 之蟠 。 如 虯之停 。 玄軒 交登 。 光藻 昭明 。 騶 虞承獻 。 素質 仁形 。 彰天瑞 之 休顯 。 昭遠 戎之來庭 。 陰堂 承北 。 方軒 九戶 。 右个 清宴 。 西東 其宇 。 連 㠯 永 寍 。 安昌 臨圃 。 遂 及 百子 。 後 宮攸處 。 處之斯何 。 窈窕淑女 。 思齊徽音 。 聿 求多祜 。 其祜伊何 。 宜爾子孫 。 克明克哲 。 克聰克敏 。 永錫難 老 。 兆民賴止 。 于 南則 有 承光 前殿 。 賦政之宮 。 納賢用 能 。 詢道求 中 。 疆理 宇宙 。 甄陶國風 。 雲行 雨施 。 品物 咸融 。 其西則 有 左 墄 右 平 。 講肄之場 。 二六 對 陳 。 殿翼 相當 。 僻脫 承 便 。 蓋象 戎兵 。 察解言 歸 。 譬諸政刑 。 將 㠯 行 令 。 豈 唯 娛情 。 鎮 㠯 崇 臺 。 實曰永始 。 複 閣 重闈 。 猖狂 是 俟 。 京庾之儲 。 無物 不 有 。 不虞之戒 。 于是 焉取 。 爾 乃 建凌雲之層 盤 。 浚 虞淵 之靈沼 。 清露 瀼瀼 。 淥 水 浩浩 。 樹 㠯 嘉木 。 植 㠯 方草 。 悠悠 玄魚 。 㿥 㿥 白鳥 。 沈浮 翱翔 。 樂 我 皇道 。 若 乃 虯龍 灌注 。 溝洫 交流 。 陸設 殿館 。 水方 輕舟 。 篁 棲 鵾 鷺 。 瀨 戲 鰋 鮋 。 豐侔 淮海 。 富 賑山 𠀉 。 叢集委積 。 焉 可 殫籌 。 雖 咸池 之壯觀 。 

夫何 足 㠯 比 讎 。 于是 碣 㠯 高昌崇觀 。 表 㠯 建城峻廬 。 岧 嶢 岑立 。 崔嵬 巒 居 。 飛閣 千 雲 。 浮階乘虛 。 遙目 九野 。 遠覽長 圖 。 頫 眺三市 。 孰 有 誰 無 。 覩 農人 之耘 耔 。 亮稼 穡 之 艱難 。 惟 饗 年 之 豐寡 。 思無逸 之 所 歎 。 感物眾 而 思深 。 因居 高而慮 危 。 惟 天德 之 不易 。 懼 世俗 之難知 。 觀 器械 之良 窳 。 察 俗化 之誠偽 。 瞻貴 賤 之 所在 。 悟政刑 之夷陂 。 亦 所 㠯 省風 助教 。 豈 惟盤樂 而 崇 侈靡 。 屯坊 列署 。 三十 有 二 。 星居宿 陳 。 綺 錯鱗比 。 辛壬癸甲 。 為 之名 秩 。 房室 齊均 。 堂庭 如 一 。 出此入 彼 。 欲 反忘術 。 惟 工匠 之 多端 。 固萬變 之 不窮 。 物無難 而 不知 。 乃 與 造化 乎 比隆 。 讎 天地 㠯 開基 。 竝 列宿 而 作制 。 制無細 而 不 協于 規景 。 作無微 而 不 違于 水 臬 。 故其 增構 如積 。 植木 如林 。 區連域絕 。 葉比枝分 。 離背 別趣 。 駢田胥 附 。 縱橫 踰 延 。 各有 攸注 。 公輸 荒其 規矩 。 匠石 不知 其 所 斲 。 既 窮巧于 規摹 。 何彩章 之 未 殫 。 爾 乃文 㠯 朱綠 。 飾 㠯 碧丹 。 點 㠯 銀黃 。 爍 㠯 琅玕 。 光明 熠 爚 。 文彩 璘班 。 清風萃 而 成響 。 朝日 曜 而 增鮮 。 雖 崐 崘 之 靈宮 。 將何 㠯 乎 侈 旃 。 規矩 既 應乎 天地 。 舉措 又 順乎 四時 。 是 㠯 六合 元亨 。 九有 雍熙 。 家懷克 讓 之風 。 人詠 康哉 之詩 。 莫不 優游 㠯 自得 。 故 淡泊 而 無 所思 。 歷列辟 而 論功 。 無 今日 之至治 。 彼吳 蜀 之 湮滅 。 固可 翹 足 而 待 之 。 然而 聖上 猶 孜孜 靡 忒 。 求 天下 之 所 㠯 自悟 。 招 中正 之士 。 開公直 之路 。 想 周公之 昔戒 。 慕咎繇 之典 謨 。 除無用 之官 。 省 生事 之故 。 絕流 遁 之 繁禮 。 反 民情 于 太素 。 故能翔 岐陽 之鳴鳳 。 納虞氏 之 白環 。 蒼龍 覿 于 陂塘 。 龜書 出于 河源 。 醴泉 涌于 池圃 。 靈芝 生于 𠀉 園 。 總神靈 之 貺 祐 。 集華夏 之 至歡 。 方四 三皇 而 六 五帝 。 曾何 周夏之足言 。 文選 。 

集 ／ 總集 ／ 全 上古 三代 秦漢三國 六朝 文 ／ 全晉文 　 凡 一百六十 七卷 　 ／ 卷 七十 ／ 郤 正 ／ 釋譏 ( P.1863 - 2 ) 

釋譏 

或 有 譏 余者 曰 。 聞 之前 記 。 夫事 與 時 竝 。 名 與 功 偕 。 然則 名 之 與 事 。 

前哲 之 急務 也 。 是 故創 制作 範 。 匪時 不立 。 流稱 垂名 。 匪功 不記 。 名必須 功而乃顯 。 事 亦 俟 時 㠯 行止 。 身 沒 名滅 。 君子 所恥 。 是 㠯 達人 研道 。 探賾索 微 。 觀天運 之 符表 。 攷 人事 之 盛衰 。 辯者 馳 說 。 智者 應機 。 謀夫 演略 。 武士 奮威 。 雲合霧 集 。 風激 電飛 。 量 時 揆 宜 。 用取 世資 。 小屈大申 。 存公忽私 。 雖尺 枉 而 尋直 。 終揚光 㠯 發輝 也 。 今 三方 鼎 跱 。 九有 未 乂 。 悠悠 四海 。 嬰丁禍敗 。 嗟道 義之沈塞 。 愍 生民 之顛沛 。 此誠聖賢 拯救 之秋 。 烈士 樹功 之會 也 。 吾子 㠯 高朗 之才 。 珪 璋 之質 。 兼覽博 闚 。 畱 心道 術 。 無遠 不致 。 無幽 不悉 。 挺身 取命 。 幹茲奧 祕 。 躊躇 紫闥 。 喉舌 是執 。 九 攷 不 移 。 有入 無出 。 究 古今之 真偽 。 計時務 之 得失 。 雖時獻 一策 。 偶進 一言 。 釋彼官責 。 慰此素 湌 。 固 未能 輸竭忠款 。 盡 瀝 胷 肝 。 排方入 直 。 惠彼黎元 。 俾吾徒 草鄙 。 竝 有 聞 焉 也 。 盍 亦 綏衡 緩轡 。 回軌 易塗 。 輿安駕 肆 。 思馬斯 徂 。 審厲 揭 㠯 投濟 。 要夷庚 之 赫 憮 。 播秋蘭 㠯 芳世 。 副吾徒 之彼圖 。 不亦盛 與 。 余聞 而 歎 曰 。 嗚呼 。 有 若云乎 邪 。 夫人 心 不同 。 實若 其面 。 子 雖光麗 。 既美且 豔 。 管 闚 筐舉 。 守厥 所見 。 未 可 㠯 言八 紘 之形 埒 。 信萬事 之 精練 也 。 或 人 率爾 。 仰而揚衡 曰 。 是 何言 與 。 是 何言 與 。 余應 之 曰 。 虞帝 㠯 面從 為 戒 。 孔聖 㠯 悅己 為 尤 。 若子 之言 。 良 我 所思 。 將為 吾子 。 論而釋 之 。 昔在鴻荒 。 矇昧肇初 。 三皇 應籙 。 五帝 承符 。 爰 暨 夏商 。 前典 攸書 。 姬衰道 缺 。 霸者 翼 扶 。 嬴氏 慘虐 。 吞嚼八區 。 于是 縱橫雲起 。 狙詐 如星 。 奇 邪 蠭 動 。 智故 萌生 。 或飾 真 㠯 讎 偽 。 或挾 邪 㠯 干榮 。 或 詭道 㠯 要 上 。 或鬻技 㠯 自矜 。 背正 崇邪 。 棄直 就 佞 。 忠無定 分 。 義無常經 。 故鞅 法窮 而 慝 作 。 斯義敗 而 姦成 。 呂門 大而宗滅 。 韓辯立 而 身刑 。 夫 何故 哉 。 利回 其心 。 寵耀 其目 。 赫赫 龍章 。 鑠鑠 車服 。 媮 幸 苟 得 。 如反 如仄 。 淫邪 荒迷 。 恣雎 自極 。 和 鸞 未調 。 而身 在 轅側 。 庭宁 未踐 。 而棟 折 榱 覆 。 天收 其精 。 地縮 其澤 。 人 弔 其 躬 。 鬼 芟 其 頟 。 初 升高 岡 。 終隕幽 壑 。 朝含 榮潤 。 夕為 枯魄 。 是 㠯 賢人 君子 。 深圖 遠慮 。 畏彼咎戾 。 超然 高 

舉 。 寍 曳 尾 于 塗 中 。 穢濁世 之 休譽 。 彼 豈 輕主 慢民 。 而 忽于 時務哉 。 蓋易 箸 行止 之戒 。 詩有靖 恭 之 歎 。 乃神 之 聽 之 。 而 道 使 之然 也 。 自我 大漢 。 應天 順民 。 政治 之隆 。 晧 若陽春 。 俯憲坤典 。 仰式 乾文 。 播皇澤 㠯 熙世 。 揚茂化 之 醲 醇 。 君臣 履度 。 各守厥 貞 。 上 垂詢 納之弘 。 下 有 匡救 之責 。 士無虛華之寵 。 民 有 一行 之迹 。 粲乎 亹亹 。 尚此 忠益 。 然而 道 有隆 窳 。 物有 興廢 。 有聲 有寂 。 有光 有 翳 。 朱陽否 于 素秋 。 玄陰 抑于 孟春 。 羲 和 逝而望 舒 係 。 運氣匿 而耀靈 陳 。 沖 質不永 。 桓靈 墜敗 。 英雄 雲布 。 豪傑 蓋世 。 家 挾殊議 。 人懷 異計 。 故 從 橫者 歘 披 其 胸 。 狙詐者 暫吐其 舌 也 。 今天 綱已 綴 。 德樹西鄰 。 丕 顯祖 之宏規 。 縻 好 爵于 士人 。 興五教 㠯 訓俗 。 豐九德 㠯 濟民 。 肅明祀 㠯 礿 祭 。 幾皇道 㠯 輔真 。 雖 跱 者 未 一 。 偽者 未分 。 聖人 垂戒 。 蓋均 無貧 。 故 君臣 協美于 朝 。 黎庶 欣戴于 野 。 動若 重規 。 靜若疊矩 。 濟濟 偉彥 。 元凱 之倫 也 。 有過 必知 。 顏子 之仁 也 。 侃侃 庶政 。 冉季 之治 也 。 鷹揚 鷙騰 。 伊望 之事 也 。 總羣 俊 之上 略 。 含 辥 氏 之三 計 。 敷張 陳 之 祕 策 。 故力征 㠯 勤世 。 援華英 而 不 遑 。 豈暇 修 枯 籜 于 榛 穢 哉 。 然吾不才 。 在 朝 累紀 。 託 身所天 。 心焉 是 恃 。 樂滄海 之廣深 。 歎 嵩 嶽 之 高 跱 。 聞 仲尼 之贊商 。 感鄉校 之益己 。 彼平仲 之 和 羹 。 亦 進 可 而 替否 。 故 矇 冒 瞽 說 。 時有 攸獻 。 譬遒人 之 有 采于 市 閭 。 游童 之吟 詠乎 疆畔 。 庶 㠯 增廣福祥 。 輸力 規諫 。 若 其合 也 。 則 㠯 闇 協明 。 進應 靈符 。 如其 違 也 。 自我 常分 。 退守 已愚 。 進退 任數 。 不 矯 不 誣 。 循性 樂天 。 夫何 恨諸 。 此其 所 㠯 既入 不出 。 有 而 若 無者 也 。 狹屈氏 之常醒 。 濁漁父 之 必醉 。 溷 柳季 之卑辱 。 褊夷叔 之 高懟 。 合 不 㠯 得 。 違不 㠯 失 。 得 不充 詘 。 失不 慘悸 。 不樂前 㠯 顧軒 。 不 就 後 㠯 慮 輊 。 不 粥 譽 㠯 干澤 。 不辭 愆 㠯 忌 絀 。 何責 之釋 。 何 湌 之 卹 。 何方 之排 。 何直 之入 。 九 攷 不 移 。 固其 所執 也 。 方 今朝 士山積 。 髦 俊 成 羣 。 猶鱗介 之 濳 乎 巨 海 。 毛羽 之 集乎 鄧 。 游禽 逝不為 之 尠 。 浮魴 臻 不 為 之 殷 。 且陽靈 幽于 唐葉 。 陰精應 為 商 

時 。 陽 盱請 而 洪災息 。 桑林禱 而 甘澤滋 。 行止 有道 。 啟塞 有期 。 我師 遺訓 。 不怨 不 尤 。 委命 恭己 。 我 又 何辭 。 辭窮路 單 。 將反 初節 。 綜墳典 之 流芳 。 尋孔氏 之 遺 蓺 。 綴 微辭 㠯 存道 。 憲先軌 而 投制 。 韙 叔 肸 之 優游 。 美疏氏 之遐逝 。 收止 足 㠯 言歸 。 汎 晧 然 㠯 容裔 。 欣環 堵 㠯 恬娛 。 免咎悔 于 斯世 。 顧茲心 之 未泰 。 懼末 塗 之 泥滯 。 仍求 激而 增憤 。 肆中懷 㠯 告誓 。 昔 九方 攷 精于 至貴 。 秦牙 沈思 于殊形 。 辥 燭 察 寶 㠯 飛譽 。 瓠 梁 託 絃 㠯 流聲 。 齊 隷 拊 髀 㠯 濟文 。 楚 客 濳 寇 㠯 保荊 。 雍門 援琴 而 挾說 。 韓哀秉轡 而 馳名 。 盧敖 翱翔 乎 玄 闕 。 若士 竦 身 。 于雲清 。 余實 不能 齊技于 數子 。 故能 靜然 守己 而 自 寍 。 蜀志 郤 正傳 。 

集 ／ 總集 ／ 全 上古 三代 秦漢三國 六朝 文 ／ 全晉文 　 凡 一百六十 七卷 　 ／ 卷 一百四十四 ／ 列女 ／ 衞 鑠 ( P.2289 - 2 ) 

衞 鑠 

鑠 字茂猗 。 河東安邑 人 。 廷尉 衞 展 女 。 汀州 刺史 江夏 李矩 妻 。 善 鍾 繇 書法 。 世 稱 衞 夫人 。 王羲之 師事 之 。 子充 。 中書 侍郎 。 亦 善 楷法 。 案 。 晉書 李充 在 文苑 傳 。 別有 李矩 。 字世 迥 。 平陽人 。 非即 此 。 

集 ／ 總集 ／ 全 上古 三代 秦漢三國 六朝 文 ／ 全宋文 　 凡 六十四卷 　 ／ 卷 十三 ／ 南平 王鑠 ( P.2507 - 1 ) 

全宋 文卷 十三 

烏程 嚴可均 校輯 

南平 王鑠 

鑠 字 休玄 。 小字 烏羊 。 文帝 第四 子 。 元嘉 十六年 封 南平 王 。 歷冠軍將 軍湘州 刺史 。 累遷 南豫州 豫州 刺史 。 領安蠻 校尉 。 改散 騎常 侍撫 軍將 軍 。 戍石頭 。 元凶 弒立 。 㠯 為 中軍將 軍 。 進征虜將 軍 、 開府 儀同 三司 、 南 兖州 刺史 。 孝 武定 亂 。 進 司空 。 賜藥 死 。 追贈 侍中 司徒 。 諡 曰 穆王 。 有集 五卷 。 

集 ／ 總集 ／ 全 上古 三代 秦漢三國 六朝 文 ／ 全唐文 　 凡 一卷 　 ／ 卷 一 ／ 臧彥 ／ 駃 牛賦 ( P.4240 - 2 ) 

駃 牛賦 

若 乃 豪宗威 𦙍 。 公 矦 王后 。 乘輕 御肥 。 貂蟬耀首 。 翟 翟華貂 。 鑠鑠 雲母 。 良 㹀 擢足于 雙島 。 名駿疊迹 于 左右 。 貴遊 踊躍于 絕倫 。 觀者 嗤 妍 其 好醜 。 遂 慕駿 駃 㠯 相高 。 精彼奇 選之希有 。 儀體 既 美 。 特資 高足 。 名 參飛 兔 。 價齊驥 騄 。 蓺 文 類 聚 九 十四 引 臧道 顏 駃 牛賦 。 

乃 有 超 羣 獨出 。 驎 毛文角 。 玷班凝白 。 鮮纖 蜎 曲 。 初學記 二十九 引 臧彥 駃 牛 賦據 知彥 字 道 顏 。 

殊相 允 僃 。 名不虛假 。 偉質 魁梧 。 骨奇 形雅 。 竦 若 驚鹿 。 駃 若 奔 馬 。 御覽 八百 九十九 引 臧彥 駃 牛賦 。 

集 ／ 總集 ／ 先秦 漢魏晉 南北朝 詩 ／ 宋詩 ／ 卷 五 ／ 南平 王劉鑠 ( P.1213 ) 

南平 王劉鑠 

鑠 。 字 休玄 。 文帝 第四 子 。 元嘉 十六年 封 南平 王 。 三十年 。 元凶 弒立 。 為 征虜將 軍 、 開府 儀同 三司 。 孝 武定 亂 。 進 司空 。 賜藥 死 。 有集 五卷 。 

集 ／ 總集 ／ 先秦 漢魏晉 南北朝 詩 ／ 梁詩 ／ 卷 三 ／ 江淹 一 ／ 詩一 ／ 貽 袁常 侍詩 ( P.1562 ) 

貽 袁常 侍詩 

昔 我 別楚水 。 秋月 麗 秋天 。 今君客 吴坂 。 春色 縹類 聚作 日媚 。 文苑 同 。 詩紀云 。 一作 日媚 。 春泉 。 幽冀本 集作怨 。 生 碧草 。 沅 湘 含翠煙 。 鑠鑠 霞本 集作霧 。 上景 。 懵懵 雲外山 。 涉江竟 何望 。 文苑 云 。 一作事 。 留滯空 採蓮 。 駐情 光氣 下 。 凝怨 琴瑟 前 。 珠貝性 明潤 。 蘭玉 好芳堅 。 不 以 宿昔 岨 。 懷愧期 暮年 。 ○ 本集 三 。 詩紀 七十五 。 又 類聚 二十九 、 文苑 英華 二百四十 七並 引天 、 泉 、 煙 、 山 、 蓮五韵 。 

